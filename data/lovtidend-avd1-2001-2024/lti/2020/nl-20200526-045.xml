<!DOCTYPE html><html lang="no"><head><title>Midlertidig lov om endringer i helseberedskapsloven (endringer for å avhjelpe negative konsekvenser av utbrudd av covid-19)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-26-45</dd><dt class="dokid">DokumentID</dt><dd class="dokid">LTI/lov/2020-05-26-45</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-05-26 – 2021-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2000-06-23-56</li></ul></dd><dt class="legalArea">Rettsområde</dt><dd class="legalArea"><ul><li>HMS og beredskaps- og sikkerhetsrett &gt; Beredskap</li> <li>Helse- og omsorgsrett</li></ul></dd><dt class="dateOfPublication">Kunngjort</dt><dd class="dateOfPublication">2020-05-26 16:00</dd><dt class="journalNumber">Journalnummer</dt><dd class="journalNumber">2020-0761</dd><dt class="titleShort">Korttittel</dt><dd class="titleShort">Endringslov til helseberedskapsloven</dd><dt class="title">Tittel</dt><dd class="title">Midlertidig lov om endringer i helseberedskapsloven (endringer for å avhjelpe negative konsekvenser av utbrudd av covid-19)</dd><dt class="miscInformation">Annet om dokumentet</dt><dd class="miscInformation">Prop.104 L (2019–2020), Innst.282 L (2019–2020), Lovvedtak 99 (2019–2020). Stortingets første og andre gangs behandling hhv. 19. og 26. mai 2020. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2020-05-26-45</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om endringer i helseberedskapsloven (endringer for å avhjelpe negative konsekvenser av utbrudd av covid-19)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-05-26-45" id="dokument"><h1>Midlertidig lov om endringer i helseberedskapsloven (endringer for å avhjelpe negative konsekvenser av utbrudd av covid-19)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 23. juni 2000 nr. 56 om helsemessig og sosial beredskap (helseberedskapsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-05-26-45/KAPITTEL_1"><h2 data-text-align="center">I</h2><article class="defaultP">I lov 23. juni 2000 nr. 56 om helsemessig og sosial beredskap gjøres følgende endringer:</article> <article class="defaultP" margin-top="true">§ 5-2 nytt andre ledd skal lyde:</article><article class="legalP" id="kapittel-1-ledd-1">Virksomheter som departementet med hjemmel i § 1-3 andre ledd har bestemt omfattes av loven, kan pålegges omsetningsrestriksjoner og rasjonering etter første ledd andre punktum.</article> <article class="defaultP" margin-top="true">§ 6-2 nytt tredje og fjerde ledd skal lyde:</article><article class="legalP" id="kapittel-1-ledd-2">Når betingelsene i § 1-5 er oppfylt, kan Kongen gi midlertidige forskrifter som utfyller, supplerer eller fraviker pasient- og brukerrettighetsloven kapittel 2 så langt det er nødvendig for å bidra til likeverdig tilgang til nødvendige helse- og omsorgstjenester og en forsvarlig og effektiv utnyttelse av tilgjengelige ressurser. Forskriftene kan utfylle, supplere og fravike tilhørende pliktbestemmelser i spesialisthelsetjenesteloven, psykisk helsevernloven og helse- og omsorgstjenesteloven. Det kan ikke gjøres unntak fra pasient- og brukerrettighetsloven § 2-1 a første, andre og tredje ledd og § 2-1 b første ledd og andre ledd første punktum.</article><article class="legalP" id="kapittel-1-ledd-3">Når betingelsene i § 1-5 er oppfylt, kan Kongen gi midlertidige forskrifter som fraviker bestemmelser i lov vedørende markedsføring og ibruktaking av medisinsk utstyr og personlig verneutstyr for å ivareta helse- og omsorgstjenestens tilgang til slikt utstyr.</article></section><section class="section" data-name="kapII" id="kapittel-2" data-lovdata-URL="LTI/lov/2020-05-26-45/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article><article class="legalP" id="kapittel-2-ledd-2">Loven oppheves 1. januar 2021.</article></section></main></body></html>