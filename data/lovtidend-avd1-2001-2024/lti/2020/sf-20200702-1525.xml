<!DOCTYPE html><html lang="no"><head><title>Forskrift om Nasjonalt tolkeregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-02-1525</dd><dt class="dokid">DokumentID</dt><dd class="dokid">LTI/forskrift/2020-07-02-1525</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avd.</li></ul></dd><dt class="dateInForce">I kraft fra</dt><dd class="dateInForce">2020-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§25c</li></ul></dd><dt class="dateOfPublication">Kunngjort</dt><dd class="dateOfPublication">2020-07-08 14:30</dd><dt class="journalNumber">Journalnummer</dt><dd class="journalNumber">2020-1126</dd><dt class="titleShort">Korttittel</dt><dd class="titleShort">Forskrift om Nasjonalt tolkeregister</dd><dt class="title">Tittel</dt><dd class="title">Forskrift om Nasjonalt tolkeregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 2. juli 2020 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 25c.</dd><dt class="refid">RefID</dt><dd class="refid">forskrift/2020-07-02-1525</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Nasjonalt tolkeregister<ul class="tocSubUl"><li>§ 1. Forvaltning av Nasjonalt tolkeregister</li><li>§ 2. Krav for oppføring i Nasjonalt tolkeregister</li><li>§ 3. Kvalifikasjonskategorier i Nasjonalt tolkeregister</li><li>§ 4. Tolker fra en EØS-stat eller Sveits</li><li>§ 5. Opplysninger som kan inngå i Nasjonalt tolkeregister</li><li>§ 6. Tolkens opplysningsplikt</li><li>§ 7. Sletting av opplysninger</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-02-1525" id="dokument"><h1>Forskrift om Nasjonalt tolkeregister</h1><article class="legalArticle" data-lovdata-URL="LTI/forskrift/2020-07-02-1525/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forvaltning av Nasjonalt tolkeregister</span></h2><article class="legalP" id="paragraf-1-ledd-1">Integrerings- og mangfoldsdirektoratet er behandlingsansvarlig for Nasjonalt tolkeregister.</article></article><article class="legalArticle" data-lovdata-URL="LTI/forskrift/2020-07-02-1525/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav for oppføring i Nasjonalt tolkeregister</span></h2><article class="legalP" id="paragraf-2-ledd-1">For å bli oppført i Nasjonalt tolkeregister må søker:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">være myndig etter norsk lov</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">ha oppholdstillatelse eller oppholdsrett som danner grunnlag for arbeid</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">fremlegge nødvendig dokumentasjon på formelle tolkefaglige kvalifikasjoner i henhold til kvalifikasjonskravene i § 3.</article></article></li></ul></article></article><article class="legalArticle" data-lovdata-URL="LTI/forskrift/2020-07-02-1525/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvalifikasjonskategorier i Nasjonalt tolkeregister</span></h2><article class="legalP" id="paragraf-3-ledd-1">Følgende kvalifikasjonskategorier brukes i Nasjonalt tolkeregister:<p class="leddfortsettelse">Kategori A: Statsautorisasjon og bachelorgrad</p><p class="leddfortsettelse">Kategori B: (i) bachelorgrad eller (ii) statsautorisasjon og grunnemne (30 studiepoeng)</p><p class="leddfortsettelse">Kategori C: Statsautorisasjon</p><p class="leddfortsettelse">Kategori D: Grunnemne (30 studiepoeng)</p><p class="leddfortsettelse">Kategori E: (i) tospråktest og kurs i tolkens ansvarsområde eller (ii) statsautorisert translatør og kurs i tolkens ansvarsområde eller (iii) fagoversetter og kurs i tolkens ansvarsområde.</p></article></article><article class="legalArticle" data-lovdata-URL="LTI/forskrift/2020-07-02-1525/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tolker fra en EØS-stat eller Sveits</span></h2><article class="legalP" id="paragraf-4-ledd-1">En tolk fra en EØS-stat eller Sveits, kan få godkjenning etter yrkeskvalifikasjonsloven. Ved godkjenning kan tolken søke om oppføring i kategori tilsvarende dokumenterte kvalifikasjoner i Nasjonalt tolkeregister.</article></article><article class="legalArticle" data-lovdata-URL="LTI/forskrift/2020-07-02-1525/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger som kan inngå i Nasjonalt tolkeregister</span></h2><article class="legalP" id="paragraf-5-ledd-1">Følgende opplysninger kan inngå i Nasjonalt tolkeregister om den enkelte tolk:<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">navn</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">kjønn</article></article></li><li data-li-identifier="c." data-name="c."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">telefonnummer og e-postadresse</article></article></li><li data-li-identifier="d." data-name="d."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">personnummer eller D-nummer</article></article></li><li data-li-identifier="e." data-name="e."><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">folkeregistrert adresse</article></article></li><li data-li-identifier="f." data-name="f."><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">språk</article></article></li><li data-li-identifier="g." data-name="g."><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">formelle tolkefaglige kvalifikasjoner</article></article></li><li data-li-identifier="h." data-name="h."><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">tidspunktet for oppføring i registeret</article></article></li><li data-li-identifier="i." data-name="i."><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">tidspunktene for oppnåelse av formelle tolkefaglige kvalifikasjoner</article></article></li><li data-li-identifier="j." data-name="j."><article class="listArticle" id="paragraf-5-ledd-1-punkt-10"><article class="legalP" id="paragraf-5-ledd-1-punkt-10-ledd-1">tolkekort, herunder dato for utstedelse, nummer, gyldighet</article></article></li><li data-li-identifier="k." data-name="k."><article class="listArticle" id="paragraf-5-ledd-1-punkt-11"><article class="legalP" id="paragraf-5-ledd-1-punkt-11-ledd-1">kapasitet.</article></article></li></ul></article><article class="legalP" id="paragraf-5-ledd-2">Opplysninger nevnt i bokstav d skal ikke gjøres tilgjengelig for offentligheten. Opplysninger nevnt i bokstav e kan gjøres tilgjengelig for offentligheten etter samtykke fra tolken.</article></article><article class="legalArticle" data-lovdata-URL="LTI/forskrift/2020-07-02-1525/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tolkens opplysningsplikt</span></h2><article class="legalP" id="paragraf-6-ledd-1">Tolken plikter å oppgi korrekte opplysninger til Integrerings- og mangfoldsdirektoratet ved oppføring i Nasjonalt tolkeregister. Tolken skal påse at alle opplysninger i Nasjonalt tolkeregister er korrekte og har selv ansvar for å kontakte Integrerings- og mangfoldsdirektoratet dersom opplysninger er feil.</article><article class="legalP" id="paragraf-6-ledd-2">Integrerings- og mangfoldsdirektoratet kan fjerne tolken fra registeret dersom det oppdages at opplysningsplikten ikke er overholdt. Beslutning om å fjerne en tolk fra registeret er et enkeltvedtak etter forvaltningsloven.</article></article><article class="legalArticle" data-lovdata-URL="LTI/forskrift/2020-07-02-1525/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sletting av opplysninger</span></h2><article class="legalP" id="paragraf-7-ledd-1">Integrerings- og mangfoldsdirektoratet skal slette opplysninger om den enkelte tolk dersom de ikke lenger er nødvendige å ha registeret.</article></article><article class="legalArticle" data-lovdata-URL="LTI/forskrift/2020-07-02-1525/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 15. juli 2020.</article></article></main></body></html>