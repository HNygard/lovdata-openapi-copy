<!DOCTYPE html><html lang="no"><head><title>Forskrift om endring i forskrift om bruk av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-12-273</dd><dt class="dokid">DokumentID</dt><dd class="dokid">LTI/forskrift/2020-03-12-273</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2020-03-13 13:50</dd><dt class="journalNumber">Journalnummer</dt><dd class="journalNumber">2020-0257</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 12. mars 2020 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43 jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2020-03-12-273</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy<ul class="tocSubUl"><li>I<ul class="tocSubUl"><li>§ 2-4. Kjøretøyregisteret</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-12-273" id="dokument"><h1>Forskrift om endring i forskrift om bruk av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-12-273/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy vedtas følgende endringer:</article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-2">I dette kapittel menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Kjøretøyregisteret:</i> Statens vegvesens database over alle norske sivile kjøretøy. Kjøretøyregisteret er ikke et realregister.</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>registrering:</i> en offentlig tillatelse til at et kjøretøy kan tas i bruk enten på eller utenfor offentlig veg. Registrering innebærer en identifisering av kjøretøyet, og at det utstedes et kjennemerke jf. direktiv 1999/37/EF, senest endret ved direktiv 2014/46/EU.</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>vognkort:</i> et dokument som bekrefter at kjøretøyet er registrert. Innehaver av vognkortet er den person i hvis navn kjøretøyet er registrert, jf. direktiv 1999/37/EF senest endret ved direktiv 2014/46/EU. Dokumentet må være i overensstemmelse med vilkårene i § 2-8.</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1"><i>melding om eierskifte:</i> en melding til Statens vegvesen om at kjøretøyet overdras fra tidligere til ny eier. Meldingen må være i overensstemmelse med vilkårene i § 2-27.</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1"><i>midlertidig avregistrering:</i> når kjennemerkene frivillig innleveres eller inndras etter vilkårene i § 2-31. Kjøretøyet kan senere påregistreres dersom alle vilkårene for registrering er oppfylt.</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1"><i>endelig avregistrering:</i> når kjøretøyet blir vraket eller ført ut av landet jf. vilkårene i § 2-33 andre ledd, og det markeres som vraket eller utført i Kjøretøyregisteret.</article></article></li></ul></article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Kjøretøyregisteret</span></span><article class="legalP" id="kapittel-1-foreslåttparagraf-1-ledd-1">Registreringspliktige kjøretøy skal registreres i Kjøretøyregisteret, hvor Statens vegvesen er behandlingsansvarlig.</article></article> <article class="defaultP" margin-top="true">§ 2-19 (1) og (2) skal lyde:</article><article class="numberedLegalP" data-numerator="1" id="kapittel-1-nummer-1">(1) Registreringspliktig kjøretøy kan flyttes, prøves, demonstreres eller kjøres i forbindelse med registrering uten å være registrert. Ved slik bruk skal kjøretøyet ha påsatt gyldig prøvekjennemerke og være i forsvarlig stand. Bruk av prøvekjennemerke til annet formål er ikke tillatt. Kjøreseddel for årsprøvekjennemerke eller kjøreseddel for dagsprøvekjennemerke skal medbringes.</article><article class="numberedLegalP" data-numerator="2" id="kapittel-1-nummer-2">(2) Bruk av prøvekjennemerke til ordinær transport av personer og gods er ikke tillatt med mindre det medbringes spesiell tillatelse utstedt av Statens vegvesen. Det regnes ikke som ordinær transport når kjøretøy påsatt prøvekjennemerke trekker tilhenger påsatt prøvekjennemerke og dette vogntoget ikke er lastet med noen form for gods, eller når registrert kjøretøy trekker tilhenger påsatt prøvekjennemerke og tilhengeren er lastet med tilhengere/tilhengerunderstell (chassis).</article> <article class="defaultP" margin-top="true">§ 2-21 skal lyde:</article><article class="legalP" id="kapittel-1-ledd-3">Når det foreligger særlig tungtveiende grunner kan Statens vegvesen, ved enkeltvedtak, gjøre unntak fra bestemmelsene i § 2-19 første ledd første punktum og utstede dagsprøvekjennemerker til registrert kjøretøy som har kjennemerker med lysegule tegn på sort bunn. Med særlig tungtveiende grunner forstås bl.a. flytting av anleggsmaskiner fra anlegg til anlegg, terminalkjøretøy som skal på verksted og campingvogner som skal flyttes til sommer- eller vintersted.</article> <article class="defaultP" margin-top="true">§ 2-22 skal lyde:</article><article class="legalP" id="kapittel-1-ledd-4">Gebyr for utstedelse av dagsprøvekjennemerke skal være kr 330,– pr. gyldighetsperiode (24 timer fra angitt starttidspunkt). Gebyr for ubenyttede perioder refunderes ikke.</article> <article class="defaultP" margin-top="true">§ 2-23 (1) skal lyde:</article><article class="numberedLegalP" data-numerator="1" id="kapittel-1-nummer-3">(1) Årsprøvekjennemerke kan tildeles virksomhet som har stadig bruk for slik kjennemerke i sin virksomhet og som er registrert i Merverdiavgiftsregisteret i henhold til lov 19. juni 2009 nr. 58 om merverdiavgift (merverdiavgiftsloven), med mindre virksomheten kan dokumentere at den er unntatt fra registreringsplikten i merverdiavgiftsloven.</article> <article class="defaultP" margin-top="true">§ 2-29 (3) skal lyde:</article><article class="defaultP">(3) Før kjøretøyet kan omregistreres, må eierskiftehistorikken i Kjøretøyregisteret være fullstendig.</article> <article class="defaultP" margin-top="true">§ 2-31 skal lyde:</article><article class="legalP" id="kapittel-1-ledd-5">Kjøretøyet anses midlertidig avregistrert når<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">kjennemerkene leveres til Statens vegvesen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">politiet, tollvesenet eller Statens vegvesen inndrar kjennemerkene,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">kjøretøyet er avmerket som avregistrert i Kjøretøyregisteret og kjennemerkene oppbevares av en annen part i medhold av avtale med Statens vegvesen,</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">kjennemerkene er inndratt som følge av vedtak om bruksforbud og inndragning av kjennemerkene skjer med hjemmel i vegtrafikkloven § 36 nr. 3, og/eller bilansvarslova § 19 jf. forskrift om trafikktrygd mv. § 7, anses avregistreringen for å være midlertidig, jf. direktiv 2000/53/EF, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">kjennemerkene innleveres frivillig som følge av vedtak om bruksforbud.</article></article></li></ul></article> <article class="defaultP" margin-top="true">§ 2-32 (3) skal lyde:</article><article class="numberedLegalP" data-numerator="3" id="kapittel-1-nummer-4">(3) Statens vegvesen kan ved enkeltvedtak gjøre unntak fra bestemmelsen i § 2-31 bokstav a og midlertidig avregistrere kjøretøyet når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">det ikke foreligger et nytt vedtak om eierskifte,</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">det foreligger særlig tungtveiende grunner og</article></article></li><li data-li-identifier="c)" data-name="c)"><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">forholdet ikke kan behandles etter første eller andre ledd.</article></article></li></ul><p class="leddfortsettelse">Med særlig tungtveiende grunner forstås bl.a. at kjøretøyet er ført ut av landet uten at innlevert melding om eierskifte er lagt inn i Kjøretøyregisteret og uten at kjennemerke er innlevert. Avregistreringen av kjøretøyet skal tilbakedateres til søknadstidspunktet, med mindre tidligere eier dokumenterer å ha vært i kontakt med offentlig instans på et tidligere tidspunkt.</p></article> <article class="defaultP" margin-top="true">§ 2a-1 (2) og (4) skal lyde:</article><article class="numberedLegalP" data-numerator="2" id="kapittel-1-nummer-5">(2) Det er kun kjøretøyeier i henhold til opplysninger i Kjøretøyregisteret som kan søke om personlig kjennemerke til bruk på eget kjøretøy. Et kjøretøy kan til enhver tid kun være tilknyttet ett personlig kjennemerke.</article><article class="numberedLegalP" data-numerator="4" id="kapittel-1-nummer-6">(4) Kjøretøy som i henhold til opplysninger i Kjøretøyregisteret har flere eiere kan ikke tildeles et personlig kjennemerke.</article> <article class="defaultP" margin-top="true">§ 2a-6 skal lyde:</article><article class="legalP" id="kapittel-1-ledd-6">Dersom kjøretøyet er tilknyttet et personlig kjennemerke, og dette er avmerket i Kjøretøyregisteret, må denne knytningen fjernes i Statens vegvesens systemer før eierskifte kan registreres.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-12-273/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft 16. mars 2020.</article></section></main></body></html>