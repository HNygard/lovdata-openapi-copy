<!DOCTYPE html><html lang="no"><head><title>Midlertidig forskrift om unntak fra folketrygdloven kapittel 14 for å avhjelpe konsekvenser av utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-03-572</dd><dt class="dokid">DokumentID</dt><dd class="dokid">LTI/forskrift/2020-04-03-572</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavdelingen</li></ul></dd><dt class="dateInForce">I kraft fra</dt><dd class="dateInForce">2020-04-03 med virkning fra og med mandag 2020-03-16 – 2020-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li></ul></dd><dt class="dateOfPublication">Kunngjort</dt><dd class="dateOfPublication">2020-04-03 16:40</dd><dt class="journalNumber">Journalnummer</dt><dd class="journalNumber">2020-0488</dd><dt class="titleShort">Korttittel</dt><dd class="titleShort">Midl. forskrift om unntak fra folketrygdloven kapittel 14 for å avhjelpe konsekvenser av utbrudd av Covid-19</dd><dt class="title">Tittel</dt><dd class="title">Midlertidig forskrift om unntak fra folketrygdloven kapittel 14 for å avhjelpe konsekvenser av utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. april 2020 med hjemmel i lov 28. februar 1997 nr. 19 om folketrygd (folketrygdloven) § 25-16 første og andre ledd. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2020-04-03-572</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra folketrygdloven kapittel 14 for å avhjelpe konsekvenser av utbrudd av Covid-19<ul class="tocSubUl"><li>§ 1. Virkeområde</li><li>§ 2. Unntak fra krav til legeerklæring</li><li>§ 3. Utsettelse av og gradert uttak av foreldrepenger</li><li>§ 4. Endringer</li><li>§ 5. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-03-572" id="dokument"><h1>Midlertidig forskrift om unntak fra folketrygdloven kapittel 14 for å avhjelpe konsekvenser av utbrudd av Covid-19</h1><article class="legalArticle" data-lovdata-URL="LTI/forskrift/2020-04-03-572/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjør unntak fra bestemmelser i folketrygdloven kapittel 14 som følge av covid-19-pandemien.</article></article><article class="legalArticle" data-lovdata-URL="LTI/forskrift/2020-04-03-572/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra krav til legeerklæring</span></h2><article class="legalP" id="paragraf-2-ledd-1">Foreldrene gis rett til å egenmelde behov for utsettelse av uttak av foreldrepenger etter § 14-11 bokstav c) og d), overføring av kvotene etter § 14-12 tredje ledd og fars uttak av foreldrepenger etter § 14-13 bokstav d) og e). Retten til egenmelding gjelder for 20 stønadsdager (4 uker). Arbeids- og velferdsetaten kan vurdere hva som skal være kravet til nødvendig dokumentasjon i de enkelte tilfellene.</article></article><article class="legalArticle" data-lovdata-URL="LTI/forskrift/2020-04-03-572/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utsettelse av og gradert uttak av foreldrepenger</span></h2><article class="legalP" id="paragraf-3-ledd-1">Deltidsarbeid i samfunnskritiske funksjoner gir rett til å utsette foreldrepenger etter § 14-11. Foreldrene kan velge mellom å utsette foreldrepengene etter § 14-11 eller gradere foreldrepengene etter § 14-16.</article><article class="legalP" id="paragraf-3-ledd-2">Ved arbeid i samfunnskritiske funksjoner gis foreldrene rett til å bruke egenmelding ved utsettelse etter § 14-11 og ved gradering etter § 14-16.</article><article class="legalP" id="paragraf-3-ledd-3">Med egenmelding menes det at den som arbeider i en samfunnskritisk funksjon melder fra til NAV om arbeidet. Det stilles ikke krav til at egenmeldingen må komme i forkant av arbeidet.</article></article><article class="legalArticle" data-lovdata-URL="LTI/forskrift/2020-04-03-572/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endringer</span></h2><article class="legalP" id="paragraf-4-ledd-1">Barne- og familiedepartementet kan innenfor rammen av folketrygdloven § 25-16 andre ledd endre denne forskriften.</article></article><article class="legalArticle" data-lovdata-URL="LTI/forskrift/2020-04-03-572/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-5-ledd-1">Forskriften trer i kraft straks, og den gis virkning fra og med mandag 16. mars 2020.</article><article class="legalP" id="paragraf-5-ledd-2">Dersom Kongen i statsråd eller departementet ikke tidligere treffer vedtak om opphevelse, opphører forskriften å gjelde 31. desember 2020.</article></article></main></body></html>