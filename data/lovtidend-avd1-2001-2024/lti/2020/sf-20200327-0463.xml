<!DOCTYPE html><html lang="no"><head><title>Mellombels forskrift om unntak frå reglane om fysisk møte i samvirkeforetak som følgje av utbrotet av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-463</dd><dt class="dokid">DokumentID</dt><dd class="dokid">LTI/forskrift/2020-03-27-463</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk, selskapsrett og næringsøkonomi</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/2007-06-29-81</li><li>lov/1999-01-15-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="lastupdated">Rettet</dt><dd class="lastupdated">2020-03-30 (flytting av fotnotetekst); 22.04.2020 (se nederst).</dd><dt class="journalNumber">Journalnummer</dt><dd class="journalNumber">2020-0410</dd><dt class="titleShort">Korttittel</dt><dd class="titleShort">Mellombels forskrift om unntak frå reglane om fysisk møte i samvirkeforetak som følgje av utbrotet av covid-19</dd><dt class="title">Tittel</dt><dd class="title">Mellombels forskrift om unntak frå reglane om fysisk møte i samvirkeforetak som følgje av utbrotet av covid-19</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 27. mars 2020 med heimel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2, jf. lov 29. juni 2007 nr. 81 om samvirkeforetak (samvirkelova) og lov 15. januar 1999 nr. 2 om revisjon og revisorer (revisorloven). Fremma av Nærings- og fiskeridepartementet.</dd><dt class="refid">RefID</dt><dd class="refid">forskrift/2020-03-27-463</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om unntak frå reglane om fysisk møte i samvirkeforetak som følgje av utbrotet av covid-19<ul class="tocSubUl"><li>Kapittel 1. Føremål<ul class="tocSubUl"><li>§ 1. Føremål</li><li>§ 2. Forholdet til samvirkelova, forskrift fastsett i medhald av lova og vedtektene</li></ul></li><li>Kapittel 2. Unntak frå reglar i samvirkelova<ul class="tocSubUl"><li>§ 3. Unntak frå krav om å halde fysiske styremøte mv.</li><li>§ 4. Unntak frå krav til å halde fysisk årsmøte mv.</li><li>§ 5. Unntak frå krav til å halde fysiske møte i representantskapet, kontrollkomiteen og andre foretaksorgan</li></ul></li><li>Kapittel 3. Varigheit og iverksetjing<ul class="tocSubUl"><li>§ 6. Varigheit</li><li>§ 7. Iverksetjing</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-463" id="dokument"><h1>Mellombels forskrift om unntak frå reglane om fysisk møte i samvirkeforetak som følgje av utbrotet av covid-19</h1><section class="section" data-name="kap1" id="kapittel-1" data-lovdata-URL="LTI/forskrift/2020-03-27-463/KAPITTEL_1"><h2>Kapittel 1. Føremål</h2><article class="legalArticle" data-lovdata-URL="LTI/forskrift/2020-03-27-463/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h3><article class="legalP" id="kapittel-1-paragraf-1-ledd-1">Føremålet med forskrifta er å leggje til rette for at saksbehandlinga i styret, årsmøtet og andre organ i samvirkeforetak kan skje utan personleg frammøte.</article></article><article class="legalArticle" data-lovdata-URL="LTI/forskrift/2020-03-27-463/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til samvirkelova, forskrift fastsett i medhald av lova og vedtektene</span></h3><article class="legalP" id="kapittel-1-paragraf-2-ledd-1">Ved motstrid går føresegnene i denne forskrifta føre det som er fastsett om saksbehandlinga til styret, årsmøtet og andre foretaksorgan i lov 29. juni 2007 nr. 81 om samvirkeforetak (samvirkelova), lov 15. januar 1999 nr. 2 om revisjon og revisorer (revisorloven), forskrift fastsett i medhald av lov, og vedtektene til samvirkeforetaket.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-03-27-463/KAPITTEL_2"><h2>Kapittel 2. Unntak frå reglar i samvirkelova</h2><article class="legalArticle" data-lovdata-URL="LTI/forskrift/2020-03-27-463/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak frå krav om å halde fysiske styremøte mv.</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Styreleiaren kan avgjere at styret skal behandle og avgjere kvar sak i telefon- eller videomøte, skriftleg eller på annan forsvarleg måte utan at styremedlemmane er fysisk samla. Alle styremedlemmane skal lengst råd få vere med på ei samla behandling av saker som skal behandlast utan møte.</article><article class="numberedLegalP" data-numerator="2" id="kapittel-2-paragraf-1-nummer-2">(2) Om saksbehandlinga skjer i fysisk møte, kan kvart styremedlem krevje å få delta per telefon eller video eller på annan forsvarleg måte utan å vere fysisk til stades. Det same gjeld dagleg leiar, revisor og andre for saker der desse har rett eller plikt til å delta.</article><article class="numberedLegalP" data-numerator="3" id="kapittel-2-paragraf-1-nummer-3">(3) Protokollen frå styremøtet kan signerast ved bruk av elektronisk signatur.</article><article class="numberedLegalP" data-numerator="4" id="kapittel-2-paragraf-1-nummer-4">(4) Første og andre ledd gjeld tilsvarande for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/forskrift/2020-03-27-463/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak frå krav til å halde fysisk årsmøte mv.</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Styret kan vedta at årsmøtet skal haldast utan personleg frammøte, medrekna ved bruk av telefon- eller videomøte eller på annan forsvarleg måte.</article><article class="numberedLegalP" data-numerator="2" id="kapittel-2-paragraf-2-nummer-2">(2) Styret skal leggje til rette for at alle medlemmane kan delta og røyste, og skal syte for at deltaking og røysting kan kontrollerast på forsvarleg måte. Styret kan fastsetje nærare føresegner til deltakinga og røystinga og kan gi medlemmane rett til å røyste på førehand.</article><article class="numberedLegalP" data-numerator="3" id="kapittel-2-paragraf-2-nummer-3">(3) Styret skal så langt mogleg leggje til rette for at revisor, dagleg leiar og andre som har rett eller plikt til å delta i årsmøtet, kan delta utan å vere fysisk til stades.</article><article class="numberedLegalP" data-numerator="4" id="kapittel-2-paragraf-2-nummer-4">(4) Første og andre ledd gjeld tilsvarande ved val av utsendingar etter samvirkelova § 37.</article><article class="numberedLegalP" data-numerator="5" id="kapittel-2-paragraf-2-nummer-5">(5) Protokollen frå årsmøtet kan signerast ved bruk av elektronisk signatur.</article><article class="numberedLegalP" data-numerator="6" id="kapittel-2-paragraf-2-nummer-6">(6) Årsmøte som det er innkalla til i løpet av gyldigheitsperioden til denne forskrifta, jf. § 6, kan haldast etter føresegnene i denne forskrifta.</article></article><article class="legalArticle" data-lovdata-URL="LTI/forskrift/2020-03-27-463/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak frå krav til å halde fysiske møte i representantskapet, kontrollkomiteen og andre foretaksorgan</span></h3><article class="legalP" id="kapittel-2-paragraf-3-ledd-1">Har samvirkeforetaket representantskap, kontrollkomité eller andre organ, gjeld føresegnene i § 3 så langt dei høver.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-03-27-463/KAPITTEL_3"><h2>Kapittel 3. Varigheit og iverksetjing</h2><article class="legalArticle" data-lovdata-URL="LTI/forskrift/2020-03-27-463/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Varigheit</span></h3><article class="legalP" id="kapittel-3-paragraf-1-ledd-1">Forskrifta gjeld så lenge førebels lov 21. mars 2020<sup class="footnotereference" data-footnotereferencevalue="1" data-unique-footnote-counter="1">1</sup> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjeld.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være midlertidig lov 27. mars 2020 nr. 17, Lovtidend-redaksjonens anm.</article></footer></article><article class="legalArticle" data-lovdata-URL="LTI/forskrift/2020-03-27-463/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Iverksetjing</span></h3><article class="legalP" id="kapittel-3-paragraf-2-ledd-1">Forskrifta vert sett i verk éin dag etter at Stortinget har fått skriftleg melding om forskrifta, med mindre Stortinget innan den tid har meldt at forskrifta skal opphevast.</article></article></section><section class="section" id="kapittel-4" data-lovdata-URL="LTI/forskrift/2020-03-27-463/KAPITTEL_4"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-04-22" data-gazette-note-type="rettelse"><article class="defaultP">§ 6 første ledd skal lyde:</article><article class="legalP" id="kapittel-4-ledd-1">Forskrifta gjeld så lenge førebels lov <i>27.</i> mars 2020 <i>nr. 17</i> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjeld.</article></article></section></main></body></html>