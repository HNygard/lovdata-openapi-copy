<!DOCTYPE html><html lang="no"><head><title>Forskrift om endring i forskrift om opplæring i norsk og samfunnskunnskap for nyankomne innvandrere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-26-2139</dd><dt class="dokid">DokumentID</dt><dd class="dokid">LTI/forskrift/2020-10-26-2139</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2020-10-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-04-20-341</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-80/§20</li></ul></dd><dt class="dateOfPublication">Kunngjort</dt><dd class="dateOfPublication">2020-10-27 15:05</dd><dt class="journalNumber">Journalnummer</dt><dd class="journalNumber">2020-1489</dd><dt class="titleShort">Korttittel</dt><dd class="titleShort">Endr. i forskrift om norskopplæring mv. for innvandrere</dd><dt class="title">Tittel</dt><dd class="title">Forskrift om endring i forskrift om opplæring i norsk og samfunnskunnskap for nyankomne innvandrere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 26. oktober 2020 med hjemmel i lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 20.</dd><dt class="refid">RefID</dt><dd class="refid">forskrift/2020-10-26-2139</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opplæring i norsk og samfunnskunnskap for nyankomne innvandrere<ul class="tocSubUl"><li>I<ul class="tocSubUl"><li>§ 29. Definisjon</li><li>§ 30. Vurdering og prøvebevis</li><li>§ 31. Klage på gjennomføring av eller resultat på prøver</li><li>§ 32. Øvrige bestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-26-2139" id="dokument"><h1>Forskrift om endring i forskrift om opplæring i norsk og samfunnskunnskap for nyankomne innvandrere</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-26-2139/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. april 2005 nr. 341 om opplæring i norsk og samfunnskunnskap for nyankomne innvandrere gjøres følgende endringer:</article> <article class="defaultP" margin-top="true">Nytt kapittel 7b skal lyde:</article><span class="futuretitle" id="kapittel-1-foreslåttittel-1">Kapittel 7b. Om prøve på nivå C1</span><article class="futureLegalArticle" data-name="§29" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Definisjon</span></span><article class="legalP" id="kapittel-1-foreslåttparagraf-1-ledd-1">Prøve i norsk på nivå C1 måler kandidatens ferdigheter i å lytte, lese, skrive og snakke og består av følgende to delprøver:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">delprøve i leseforståelse og muntlig kommunikasjon</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">delprøve i lytteforståelse og skriftlig framstilling.</article></article></li></ul></article></article><article class="futureLegalArticle" data-name="§30" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Vurdering og prøvebevis</span></span><article class="legalP" id="kapittel-1-foreslåttparagraf-2-ledd-1">Ved prøver i norsk på nivå C1 skal kommunen stille med eksaminator og Kompetanse Norge skal sørge for minimum tre faglig kvalifiserte sensorer til vurderingen av begge delprøvene. To sentraliserte sensorer benyttes til vurdering av besvarelsen, en tredje sensor benyttes ved uenighet mellom de to sensorene.</article><article class="legalP" id="kapittel-1-foreslåttparagraf-2-ledd-2">På prøver i norsk på nivå C1 benyttes vurderingen «C1» eller «Ikke bestått».</article><article class="legalP" id="kapittel-1-foreslåttparagraf-2-ledd-3">Etter gjennomførte prøver skal alle motta et prøvebevis hvor vurderingen i hver av de fire ferdighetene norsk leseforståelse, norsk lytteforståelse, norsk skriftlig fremstilling og norsk muntlig skal framgå. Av prøvebeviset skal det framgå en omtale av hvilke språklige handlinger vedkommende behersker i hver av ferdighetene.</article><article class="legalP" id="kapittel-1-foreslåttparagraf-2-ledd-4">Prøvebeviset utvikles av Kompetanse Norge og utstedes av det enkelte lærested/den enkelte kommune.</article></article><article class="futureLegalArticle" data-name="§31" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Klage på gjennomføring av eller resultat på prøver</span></span><article class="legalP" id="kapittel-1-foreslåttparagraf-3-ledd-1">Ved prøver i norsk på nivå C1 kan kandidaten klage på resultatet på delprøve i lytteforståelse og skriftlig framstilling, og på delprøve i leseforståelse og muntlig kommunikasjon. På begge delprøvene på nivå C1 kan det klages på formelle feil ved gjennomføringen som kan ha noe å si for resultatet.</article><article class="legalP" id="kapittel-1-foreslåttparagraf-3-ledd-2">En klage kan framsettes muntlig og deretter skriftliggjøres av klager selv eller noen som handler som fullmektig for klager. Klage på formelle feil ved gjennomføring av prøven, skal begrunnes. Fristen for å klage på formelle feil ved gjennomføringen er tre uker etter avviklingen av prøven. Fristen for å klage på resultatet på delprøvene på nivå C1 er tre uker etter at kandidaten ble kjent med resultatet. Kandidater som kan dokumentere at de har søkt opptak til høyere utdanning, har krav på hurtigbehandling av sin klage.</article><article class="legalP" id="kapittel-1-foreslåttparagraf-3-ledd-3">Behandling av klage på resultat på delprøvene på nivå C1 kan føre til at vurderingen blir stående eller at den blir endret til gunst for klageren. Avgjørelsen skal begrunnes skriftlig. Avgjørelsen er endelig og kan ikke påklages.</article><article class="legalP" id="kapittel-1-foreslåttparagraf-3-ledd-4">Dersom klager får medhold i klage på formelle feil ved gjennomføringen av prøve eller delprøve, skal vurderingen annulleres, og klageren har rett til å gå opp til nye prøve eller delprøve gratis.</article><article class="legalP" id="kapittel-1-foreslåttparagraf-3-ledd-5">Kompetanse Norge har ansvar for å organisere klagebehandlingen ved på forhånd utvalgte sensorer. To sensorer benyttes til vurdering av en klage, en tredje sensor benyttes ved uenighet mellom de to sensorene.</article></article><article class="futureLegalArticle" data-name="§32" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Øvrige bestemmelser</span></span><article class="legalP" id="kapittel-1-foreslåttparagraf-4-ledd-1">De øvrige reglene i kapittel 7 i denne forskriften kommer også til anvendelse på gjennomføring av norskprøve på nivå C1 så langt de passer.</article></article> <article class="defaultP" margin-top="true">Dagens § 29 til § 32 blir nye § 33 til § 36.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-26-2139/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>