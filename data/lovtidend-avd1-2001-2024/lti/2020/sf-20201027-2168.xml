<!DOCTYPE html><html lang="no"><head><title>Forskrift om endring i førerkortforskriften og trafikkopplæringsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-27-2168</dd><dt class="dokid">DokumentID</dt><dd class="dokid">LTI/forskrift/2020-10-27-2168</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2020-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-01-19-298</li><li>forskrift/2004-10-01-1339</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>forskrift/1967-03-17-3462</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2020-10-29 15:45</dd><dt class="lastupdated">Rettet</dt><dd class="lastupdated">2020-11-03 (se nederst).</dd><dt class="journalNumber">Journalnummer</dt><dd class="journalNumber">2020-1500</dd><dt class="titleShort">Korttittel</dt><dd class="titleShort">Endr. i førerkortforskriften og trafikkopplæringsforskriften</dd><dt class="title">Tittel</dt><dd class="title">Forskrift om endring i førerkortforskriften og trafikkopplæringsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 27. oktober 2020 med hjemmel i lov 18. juni 1965 nr. 4 om vegtrafikk (vegtrafikkloven) § 24, § 26, § 27 og § 28 jf. delegeringsvedtak 17. mars 1967 nr. 3462 og delegeringsvedtak 29. september 2003 nr. 1196. <br /><strong>EØS-henvisninger:</strong> EØS-avtalen vedlegg XIII nr. 24f (direktiv 2006/126/EF endret ved direktiv (EU) 2016/1106 og direktiv (EU) 2020/612).</dd><dt class="refid">RefID</dt><dd class="refid">forskrift/2020-10-27-2168</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i førerkortforskriften og trafikkopplæringsforskriften<ul class="tocSubUl"><li>I<ul class="tocSubUl"><li>§ 4-1. Gyldighetstid for førerkort</li><li>§ 8-3. Spesielle bestemmelser for førerkort fra Sveits</li><li>§ 30. Generelle helsekrav ved diabetes</li></ul></li><li>II</li><li>III</li><li>IV</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-27-2168" id="dokument"><h1>Forskrift om endring i førerkortforskriften og trafikkopplæringsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-27-2168/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. januar 2004 nr. 298 om førerkort m.m. (førerkortforskriften) gjøres følgende endringer:</article> <article class="defaultP" margin-top="true">EØS-henvisninger skal lyde:</article><article class="legalP" id="kapittel-1-ledd-2"><strong>EØS-henvisninger:</strong> EØS-avtalen vedlegg XIII nr. 24f (direktiv 2006/126/EF endret ved direktiv 2009/113/EF, direktiv 2011/94/EU, direktiv 2012/36/EU, direktiv 2013/22/EU, direktiv 2013/47/EU, direktiv 2014/85/EU, direktiv (EU) 2015/653 og direktiv (EU) 2016/1106, beslutning (EU) 2016/1945 og forordning (EU) nr. 383/2012 endret ved forordning (EU) nr. 575/2014).</article> <article class="defaultP" margin-top="true">§ 1-2 første ledd skal lyde:</article><article class="legalP" id="kapittel-1-ledd-3">Førerkort utstedt i EØS anerkjennes, både ved midlertidig opphold og ved fast bosetting. Førerkort utstedt i annen EØS-stat gir ikke førerett i Norge dersom førerkortet er utstedt i strid med kravene i direktiv 2006/126/EF eller ikke omfattes av beslutning (EU) 2016/1945 og dette utledes av:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">informasjon på førerkortet, eller</article></article></li><li data-li-identifier="2)" data-name="2)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">ubestridelig informasjon fra utstederstaten.</article></article></li></ul></article> <article class="defaultP" margin-top="true">§ 1-6 annet ledd skal lyde:</article><article class="legalP" id="kapittel-1-ledd-4">For kjøring mot vederlag med kjøretøy i klassene C1, C, C1E, CE, D1, D, D1E og DE kreves i tillegg til førerett, yrkessjåførkompetanse etter forskrift 16. april 2008 nr. 362 om grunnutdanning og etterutdanning for yrkessjåfører (yrkessjåførforskriften).</article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-5">Med mindre annet fremgår av denne forskrift, gjelder definisjonene i traktorforskriften 1. juni 2016 nr. 561, motorsykkelforskriften 1. juni 2016 nr. 560, bilforskriften 5. juli 2012 nr. 817, kjøretøyforskriften 4. oktober 1994 nr. 918 eller tidligere forskrifter om kjøretøy.</article> <article class="defaultP" margin-top="true">§ 2-2 tredje ledd nr. 2 skal lyde:</article><article class="legalP" id="kapittel-1-ledd-6"><i>Motorsykkel:</i> Motorvogn registrert som motorsykkel i henhold til motorsykkelforskriften eller tidligere forskrifter om kjøretøy. Motorsykkel er motorvogn med to hjul med eller uten sidevogn.</article> <article class="defaultP" margin-top="true">§ 2-2 tredje ledd nr. 6 til 8 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1"><i>Moped:</i> Motorvogn som er registrert som moped i henhold til motorsykkelforskriften eller tidligere forskrifter om kjøretøy.</article></article></li><li data-li-identifier="7." data-name="7."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1"><i>Tilhenger:</i> Kjøretøy som definert i bilforskriften, traktorforskriften eller tidligere forskrifter om kjøretøy. I forhold til førerett beskrevet i kap. 3, regnes tilhengerredskap også som tilhenger.</article></article></li><li data-li-identifier="8." data-name="8."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1"><i>Kjøretøy med manuelt gir:</i> Kjøretøy med koplingspedal (eller koplingshendel som betjenes manuelt for klasse A1, A2 eller A) som må betjenes av fører ved start, stopp og girskifte.</article></article></li></ul></article> <article class="defaultP" margin-top="true">§ 3-5 annet ledd nr. 4 bokstav b skal lyde:</article><article class="legalP" id="kapittel-1-ledd-7">er registrert i gruppe N 2, som definert i bilforskriften § 4 eller tidligere forskrifter om kjøretøy</article> <article class="defaultP" margin-top="true">§ 3-18 tredje ledd skal lyde:</article><article class="legalP" id="kapittel-1-ledd-8">Førerett i klasse T kode 148 gjelder for kjøring i Norge med traktor og motorredskap med konstruktiv hastighet 41–50 km/t, med eller uten tilhenger, med samlet maksimal tillatt totalvekt ikke over 25&#xa0;000 kg. Dette gjelder for personer som har tatt tilleggsopplæring etter erverv av klasse T kode 144.</article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Gyldighetstid for førerkort</span></span><article class="legalP" id="kapittel-1-foreslåttparagraf-1-ledd-1">Førerkort i klassene AM, S, T, A1, A2, A, B og BE gis 15 års gyldighet med mindre det settes en kortere gyldighetstid i henhold til § 4-2 til § 4-4 eller vedlegg 1. Føreretten skal likevel ha varighet på maksimalt fem år dersom innehaveren har diabetes som behandles med blodsukkersenkende legemidler. Er det levert helseattest, settes gyldigheten fra attestens utstedelsesdato. For søker som har fylt 65 år, settes utløpsdato på førerkortet til dagen før søker fyller 80 år. For å opprettholde føreretten fra fylte 80 år, er det krav om fornyelse med helseattest. Attesten kan utstedes med inntil tre års gyldighet. Føreretten kan fornyes utover 80 år fra fylte 77 år, forutsatt at helseattesten er utstedt fra fylte 77 år. Personer som på sist utstedte førerkort har eller hadde kortere gyldighet enn det som var vanlig gyldighet for aldersgruppen på utstedelsestidspunktet, må levere helseattest ved fornyelse.</article><article class="legalP" id="kapittel-1-foreslåttparagraf-1-ledd-2">For utstedelse av førerkort i øvrige klasser må det fremlegges helseattest. Klassene gis 5 års gyldighet fra helseattestens utstedelsesdato, med mindre det settes en kortere gyldighetstid i henhold til § 4-3 til § 4-5 eller vedlegg 1. Føreretten skal likevel ha varighet på maksimalt tre år dersom innehaveren har diabetes som behandles med blodsukkersenkende legemidler. Ved utstedelse av førerkort etter dette ledd, gis førerkortklasse etter første ledd samtidig ny gyldighetsperiode etter reglene i første ledd. For søker som har fylt 66 år, settes gyldighet som angitt i helseattesten, men maksimalt til dagen før søker fyller 71 år. For personer som har fylt 70 år, gis førerkortet gyldighet for ett år om gangen.</article><article class="legalP" id="kapittel-1-foreslåttparagraf-1-ledd-3">Personer med diabetes som behandles med blodsukkersenkende legemidler, og som har førerkort for klasse A, A2, A1, AM, B, BE, S og T med lengre varighet enn fem år, må innen 1. januar 2022 fremlegge helseattest og få nytt førerkort med varighet i samsvar med første ledd annet punktum.</article><article class="legalP" id="kapittel-1-foreslåttparagraf-1-ledd-4">For asylsøkere som dokumenterer lovlig opphold, gis førerkortet gyldighet for 4 år om gangen.</article></article> <article class="defaultP" margin-top="true">§ 5-3 første ledd skal lyde:</article><article class="legalP" id="kapittel-1-ledd-9">Førerett i klasse C1E, CE, D1E eller DE gir samtidig førerett i klasse BE. Førerett i klasse BE er i behold sammen med klasse B, selv om førerett i klasse C1E, CE, D1E eller DE ikke fornyes.</article> <article class="defaultP" margin-top="true">§ 5-3 fjerde og femte ledd skal lyde:</article><article class="legalP" id="kapittel-1-ledd-10">Førerett i klassene AM, S, T, A1 eller B1 kan utvides til klassene AM, S, T, A1, A2, A eller B/BE. Førerett med begrensning kan utvides til førerett uten begrensning. Førerett i klasse T eller klasse T kode 144 kan etter gjennomført tilleggsopplæring utvides til klasse T kode 141 eller klasse T kode 148.</article><article class="legalP" id="kapittel-1-ledd-11">Utvidelse av føreretten kan ellers skje på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Førerkort i klassene C1, C, D1 eller D kan bare utstedes til personer som har bestått førerprøve, eller har eller har hatt førerrett, i klasse B (eller tilsvarende).</article></article></li><li data-li-identifier="2." data-name="2."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Førerkort i klassene BE, C1E, CE, D1E eller DE kan bare utstedes til personer som har bestått førerprøve, eller har hatt førerett som egen klasse i førerkortet, i henholdsvis klassene B (eller tilsvarende), C1, C, D1 eller D.</article></article></li></ul></article> <article class="defaultP" margin-top="true">§ 6-1 første ledd siste punktum skal lyde:</article><article class="legalP" id="kapittel-1-ledd-12">Det samme gjelder for andre førerkortklasser som er gitt kortere gyldighetstid på grunn av helsemessige forhold og ved fornyelse av førerkort i klassene AM, S, T, A1, A2, A, B1, B og BE når søker har fylt 80 år.</article> <article class="defaultP" margin-top="true">§ 6-1 tredje ledd siste punktum skal lyde:</article><article class="legalP" id="kapittel-1-ledd-13">Prøve i klasse B, C1, C, D1, D, eventuelt med tilhenger, anses å dekke klassene AM, S, T, A1, A2 og A.</article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Spesielle bestemmelser for førerkort fra Sveits</span></span><article class="legalP" id="kapittel-1-foreslåttparagraf-2-ledd-1">Førerkort utstedt i Sveits, i klassene AM, A1, A2, A, B, BE, C1, C1E, C, CE, D1, D1E, D2, D2E, D eller DE er gyldig for kjøring i Norge i inntil ett år. Klasse D2/D2E regnes her som klasse D1/D1E.</article></article> <article class="defaultP" margin-top="true">§ 9-2 første ledd skal lyde:</article><article class="legalP" id="kapittel-1-ledd-14">Førerkortinnehaver som tar fast bopel i Norge og som har førerkort utstedt i en annen EØS-stat, kan benytte sitt førerkort i samsvar med førerkortets innhold, med de unntak som følger av denne forskriften. Føreretten er begrenset til de internasjonale klassene som er nevnt i § 3-1 og rettigheter som følger av beslutning (EU) 2016/1945.</article> <article class="defaultP" margin-top="true">§ 9-2 fjerde ledd skal lyde:</article><article class="legalP" id="kapittel-1-ledd-15">For førerkort i klassene C1, C1E, C, CE, D1, D1E, D eller DE som er utstedt med mer enn fem års gyldighet, aksepteres gyldighet i fem år etter at vedkommende fikk fast bopel i Norge med mindre førerkortets utløpsdato er tidligere eller annen gyldighet følger av § 14-5 ellevte ledd.</article> <article class="defaultP" margin-top="true">§ 10-6 første ledd innledende setning og første ledd nr. 2 første punktum skal lyde:</article><article class="legalP" id="kapittel-1-ledd-16">Gyldig førerkort fra Sveits i klassene AM, A1, A2, A, B, BE, C1, C1E, C, CE, D1, D1E, D2, D2E, D og DE, kan byttes til tilsvarende norsk førerkort etter følgende regler:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Om innbytte skjer etter ettårsfristen, må førerkortinnehaveren bestå en praktisk førerprøve i klasse B, selv om det utenlandske førerkortet i tillegg til klasse B er utstedt i klassene BE, C1, C1E, C, CE, D1, D1E, D2, D2E, D eller DE.</article></article></li></ul></article> <article class="defaultP" margin-top="true">§ 12-2 første ledd skal lyde:</article><article class="legalP" id="kapittel-1-ledd-17">I garasjehus, servicestasjon, bilverksted-, industri- eller lignende område i Norge kan motorvogn/vogntog som betinger førerett i klassene BE, C1, C1E, C, CE, D1, D1E, D eller DE flyttes av person som har førerett klasse B.</article> <article class="defaultP" margin-top="true">§ 12-3 første ledd første punktum skal lyde:</article><article class="legalP" id="kapittel-1-ledd-18">Militært personell i tjeneste for Forsvaret eller Sivilforsvaret som har førerett i klasse B, kan avlegge praktisk førerprøve i klassene C1, C1E, C, CE, D1 eller D1E.</article> <article class="defaultP" margin-top="true">§ 12-3 annet ledd første punktum skal lyde:</article><article class="legalP" id="kapittel-1-ledd-19">Motorvogn eller vogntog som betinger førerkort klasse S, BE, C1, C1E, C, CE, D1, D1E, D eller DE kan ved bruk i Forsvarets tjeneste føres av militært personell med førerkort klasse B og Forsvarets førerbevis.</article> <article class="defaultP" margin-top="true">§ 12-4 første ledd skal lyde:</article><article class="legalP" id="kapittel-1-ledd-20">Person som ikke har fast bopel i Norge kan føre medbrakt utenlandskregistrert tohjuls moped under midlertidig opphold i Norge, i henhold til de regler om førerkort eller kompetanse som gjelder for føring av slik moped i hjemlandet. Kjøring med norskregistrert tohjuls moped, krever at føreren innehar og medbringer gyldig førerkort med førerett i klasse A1, A2, A eller B.</article> <article class="defaultP" margin-top="true">§ 14-1 tredje ledd skal lyde:</article><article class="legalP" id="kapittel-1-ledd-21">Klage over fylkesmannens vedtak etter vedlegg 1 § 7 og vedlegg 1 § 45 tredje ledd avgjøres av Helseklage. Klage over Statens vegvesens vedtak etter vedlegg 1 § 41 tredje ledd avgjøres av Vegdirektoratet.</article> <article class="defaultP" margin-top="true">§ 14-2 annet ledd tredje punktum skal lyde:</article><article class="legalP" id="kapittel-1-ledd-22">Selv om fristen for avbestilling er utløpt, kan gebyret for manglende gjennomføring frafalles av Statens vegvesen, dersom det fremlegges legeerklæring eller dokumentasjon for andre forhold som gjør det rimelig å frafalle gebyret.</article> <article class="defaultP" margin-top="true">§ 14-2 sjette ledd nr. 2 og nr. 4 skal lyde: <table><tbody><tr><td data-text-align="left" data-vertical-align="top">2. Praktisk prøve, klasse B, C1, C1E, C, CE, D1, D1E, D, DE</td><td data-text-align="right" data-vertical-align="top">Kr</td><td data-text-align="right" data-vertical-align="top">1140,–</td></tr><tr><td data-text-align="left" data-vertical-align="top">4. Praktisk prøve, klasse T, BE</td><td data-text-align="right" data-vertical-align="top">Kr</td><td data-text-align="right" data-vertical-align="top">970,–</td></tr></tbody></table></article> <article class="defaultP" margin-top="true">§ 14-2 syvende ledd nr. 2 og nr. 4 skal lyde: <table><tbody><tr><td data-text-align="left" data-vertical-align="top">2. Praktisk prøve, klasse B, C1, C1E, C, CE, D1, D1E, D, DE</td><td data-text-align="right" data-vertical-align="top">Kr</td><td data-text-align="right" data-vertical-align="top">1100,–</td></tr><tr><td data-text-align="left" data-vertical-align="top">4. Praktisk prøve, klasse T, BE</td><td data-text-align="right" data-vertical-align="top">Kr</td><td data-text-align="right" data-vertical-align="top">930,–</td></tr></tbody></table></article> <article class="defaultP" margin-top="true">§ 14-3 annet ledd første punktum skal lyde:</article><article class="legalP" id="kapittel-1-ledd-23">Statens vegvesen kan, ved enkeltvedtak, gjøre unntak fra krav om førerett i klassene BE, C1, C1E, C, CE, D1, D1E, D eller DE for bestemte områder som lufthavner og lignende lukkede bedriftsområder med varig virksomhet og som er fysisk avsperret for alminnelig ferdsel.</article> <article class="defaultP" margin-top="true">§ 14-5 niende til tolvte ledd skal lyde:</article><article class="legalP" id="kapittel-1-ledd-24">Til § 4-1. For gyldige førerkort i klassene C1, C1E, C, CE, D1, D1E, D eller DE utstedt før 10. september 2008 gjelder påført utløpsdato.</article><article class="legalP" id="kapittel-1-ledd-25">Til § 7-2. Ved utstedelse av duplikat eller ved utskifting av førerkort som opprinnelig er utstedt før 10. september 2008, settes gyldighetstiden i klassene C1, C1E, C, CE, D1, D1E, D eller DE lik førerkortet som dupliseres eller skiftes ut.</article><article class="legalP" id="kapittel-1-ledd-26">Til § 4-4 og § 4-5. For førerkort i klassene C1, C1E, C, CE, D1, D1E, D eller DE utstedt før 10. september 2008 med ett års gyldighet på grunn av manglende sikkerhetskurs på bane eller mørkekjøring i trafikalt grunnkurs, utstedes nytt førerkort når dokumentasjon for gjennomført kurs foreligger. Gyldighetstiden settes til ti år regnet fra tidspunktet for den første utstedelsen, med mindre kortere gyldighetstid følger av kapittel 4.</article><article class="legalP" id="kapittel-1-ledd-27">Til § 9-2 og § 10-3. EØS-førerkort i klassene C1, C1E, C, CE, D1, D1E, D eller DE utstedt før 10. september 2008, er gyldig etter sitt innhold, men maksimalt i ti år fra innehaveren tok fast bopel i Norge. Dersom innehaveren tar fast bopel i Norge etter 9. september 2008, men før 10. september 2013, er maksimal gyldighetsdato 9. september 2018. Tar innehaveren fast bopel i Norge etter 19. januar 2013 er gyldighetstiden maksimalt fem år. Reglene i dette ledd gjelder tilsvarende ved innbytte til norsk førerkort.</article> <article class="defaultP" margin-top="true">§ 16-3 første ledd skal lyde:</article><article class="legalP" id="kapittel-1-ledd-28">Statens vegvesen er behandlingsansvarlig for behandling av opplysninger etter § 16-1 og § 16-2.</article> <article class="defaultP" margin-top="true">Vedlegg 1 § 3 første ledd første punktum skal lyde:</article><article class="legalP" id="kapittel-1-ledd-29">Ved første gangs utstedelse av førerkort i klassene AM, S, T, A1, A2, A, B og BE kreves, med de unntak som følger av øvrige bestemmelser i vedlegg 1, kun egenerklæring om helse.</article> <article class="defaultP" margin-top="true">Vedlegg 1 § 20 første ledd skal lyde:</article><article class="defaultP">For epilepsi og epilepsilignende anfall som inngår i tabellen i annet ledd, gjelder bestemmelsene i tabellen. Listen i tabellen er ikke uttømmende. § 18 og § 19 gjelder for alle former for epilepsi og epilepsilignende anfall så langt det ikke er i motstrid med bestemmelsene i annet ledd.</article> <article class="defaultP" margin-top="true">Vedlegg 1 § 20 annet ledd nr. 1 kolonne C skal lyde:</article><article class="defaultP">Helsekrav oppfylt etter fem år uten anfall og uten behandling med anfallsforebyggende legemidler, dersom nevrolog vurderer svært lav årlig risiko for nytt anfall.</article><article class="defaultP">Ved vurdering av anfallsrisiko skal det legges vekt på om det er påvist epileptiform aktivitet ved EEG og om det er påviste strukturelle endringer i hjernen som kan være årsak til anfallet.</article> <article class="defaultP" margin-top="true">Vedlegg 1 § 20 annet ledd nr. 4 kolonne C og nr. 5 kolonne C skal lyde:</article><article class="defaultP">Helsekrav oppfylt etter ti år uten anfall og uten bruk av anfallsforebyggende legemidler.<br />Helseattest kan deretter gis med anbefaling om førerett for inntil ett år i to år, før førerett kan gis med vanlig varighet.</article><article class="defaultP">Helsekrav oppfylt etter ti år uten anfall og uten bruk av anfallsforebyggende legemidler.</article> <article class="defaultP" margin-top="true">Vedlegg 1 § 22 annet ledd nr. 2 kolonne C skal lyde:</article><article class="defaultP">Helsekrav oppfylt etter fem år uten anfall dersom relevant spesialist vurderer svært lav årlig risiko for nytt anfall. Helseattest kan deretter gis med anbefaling om førerett for inntil ett år av gangen i fem år, før førerett kan gis med vanlig varighet ti år etter siste anfall.</article> <article class="defaultP" margin-top="true">Vedlegg 1 § 24 annet ledd nr. 1 kolonne A skal lyde:</article><article class="defaultP">Moderat og alvorlig obstruktivt søvnapné-syndrom (OSAS) når apné-hypopnéindeks er over 15.</article> <article class="defaultP" margin-top="true">Vedlegg 1 § 26 annet ledd nr. 3 kolonne A skal lyde:</article><article class="defaultP">Etter utført perkutan koronar intervensjon (PCI).</article> <article class="defaultP" margin-top="true">Vedlegg 1 § 27 annet ledd nr. 1 kolonne C skal lyde:</article><article class="defaultP">Helsekrav oppfylt forutsatt at hjerneslagsforebyggende medikasjon brukes etter nasjonalefaglige retningslinjer.</article> <article class="defaultP" margin-top="true">Vedlegg 1 § 28 annet ledd nr. 7 kolonne B skal lyde:</article><article class="defaultP">Helsekrav gjelder ved spesifikke hjertearytmier, jf. § 27. Etter ventrikulære arytmier kan helsekrav tidligst vurderes etter seks måneder. Helseattest kan deretter gis med anbefaling om førerett for inntil ett år av gangen.</article> <article class="defaultP" margin-top="true">Vedlegg 1 § 29 annet ledd nr. 13 kolonne C skal lyde:</article><article class="defaultP">Helsekrav oppfylt dersom<br />a) gjentatte målinger viser systolisk blodtrykk under 180 mmHg og diastolisk blodtrykk under 110 mmHg og<br />b) det er oppnådd stabile verdier uten bivirkninger som påvirker kjøreevnen.</article> <article class="defaultP" margin-top="true">Vedlegg 1 § 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Generelle helsekrav ved diabetes</span></span><article class="legalP" id="kapittel-1-foreslåttparagraf-3-ledd-1">Personer med diabetes som bruker blodsukkersenkende legemidler oppfyller ikkehelsekravet til førerett med 15 års gyldighet i førerkortgruppe 1 og fem års gyldighet i førerkortgruppe 2 og 3 etter førerkortforskriften § 4-1 første og annet ledd. Helseattest kan gis med anbefaling om førerett med inntil fem års varighet for førerkortgruppe 1 og inntil tre års varighet for førerkortgruppe 2 og 3 dersom<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">det ikke er fare for bevissthetspåvirkning under føring av motorvogn og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">sykdommen ikke har ført til funksjonssvikt i andre organer som medfører økt trafikksikkerhetsrisiko.</article></article></li></ul></article><article class="legalP" id="kapittel-1-foreslåttparagraf-3-ledd-2">Ved bruk av insulin eller andre legemidler som kan gi hypoglykemi, gjelder bestemmelsene i § 31 og § 32.</article></article> <article class="defaultP" margin-top="true">Vedlegg 1 § 31 annet ledd kolonne A overskrift skal lyde:</article><article class="defaultP">A</article><article class="defaultP">Diabetes</article> <article class="defaultP" margin-top="true">Vedlegg 1 § 31 annet ledd kolonne B skal lyde:</article><article class="defaultP">Helsekravet er oppfylt tre måneder etter det siste av flere anfall i våken tilstand av hypoglykemi med behov for bistand fra andre, dersom<br />a relevant spesialist bekrefter at risikoen for nytt anfall i våken tilstand av hypoglykemi med behov for bistand fra andre er svært lav, og at føreren følges opp med jevnlig legekontroll<br />b føreren har full innsikt i utvikling av hypoglykemi og farene det kan medføre og<br />c føreren følger legens anbefalinger, herunder anbefaling om egenmåling av blodsukker i forbindelse med føring av motorvogn.<br />Helseattest kan deretter gis med anbefaling om førerett med inntil ett års varighet, deretter med inntil fem års varighet dersom det ikke har vært nye anfall av hypoglykemi i våken tilstand med behov for bistand av andre.<br />Dersom det har vært kunett anfall av hypoglykemi med behov for bistand fra andre siste tolv måneder, kan helseattest gis med anbefaling om førerett med inntil fem års varighet, forutsatt at vilkårene i kolonnens første ledd bokstav b og c er oppfylt.<br />Dersom relevant spesialist bekrefter at det kun under søvn har vært anfall av hypoglykemi med behov for bistand fra andre, og at det ikke er fare for bevissthetspåvirkning under føring av motorvogn, kan det gis helseattest med anbefaling om førerett for inntil ett år, deretter med inntil fem års varighet. Det er en forutsetning at det er jevnlig oppfølging av lege, og at vilkårene i kolonnens første ledd bokstav b og c er oppfylt.</article> <article class="defaultP" margin-top="true">Vedlegg 1 § 31 annet ledd kolonne C skal lyde:</article><article class="defaultP">Helsekrav oppfylt dersom føreren<br />a ikke har hatt noe anfall av hypoglykemi med behov for bistand fra andre i løpet av de siste tolv månedene<br />b har full innsikt i utvikling av hypoglykemi og farene det kan medføre<br />c følger legens råd og anbefalinger<br />d kontrollerer blodsukkeret minst to ganger daglig, ikke mer enn to timer før kjørestart og siden hver andre time, eller oftere dersom det er nødvendig, inntil kjøringen avsluttes<br />e har årlig oppfølging av sykdommen etter nasjonale faglige retningslinjer med fremleggelse av logg med måling av blodsukker for de siste tre månedene.<br />Helseattest kan gis med anbefaling om førerett for inntil tre års varighet.<br />Ved ett anfall av hypoglykemi med behov for bistand fra andre gjelder egne bestemmelser i § 32.<br />Helsekrav er ikke oppfylt for kompetansebevis for utrykningskjøring og kjøreseddel for persontransport med buss.</article> <article class="defaultP" margin-top="true">Vedlegg 1 § 36 annet ledd nr. 3 kolonne C skal lyde:</article><article class="defaultP">Helsekrav ikke oppfylt.<br />Etter avsluttet substitusjonsbehandling og deretter tre år rusfrihet dokumentert ved egnede prøver, kan helseattest gis med anbefaling om førerett for inntil ett år av gangen i tre år forutsatt at umeldte kvartalsvise kontroller viser fortsatt rusfrihet. Helseattest kan deretter gis med anbefaling om førerett for inntil fem års varighet.</article> <article class="defaultP" margin-top="true">Vedlegg 1 § 36 annet ledd nr. 5 kolonne A skal lyde:</article><article class="defaultP">Opioider ved langvarig smertebehandling.</article> <article class="defaultP" margin-top="true">Vedlegg 1 § 45 tredje ledd nr. 1 skal lyde:</article><article class="legalP" id="kapittel-1-ledd-30">Førerkortinnehavere med syn på bare ett øye kan søke fylkesmannen om fornyelse av dispensasjon for førerkortgruppe 2 og 3, dersom dispensasjonen ble innvilget første gang før 1. oktober 2016 og når det er:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">fremlagt helseattest som etter en medisinskfaglig vurdering viser at søker ikke utgjør en fare for trafikksikkerheten</article></article></li><li data-li-identifier="b)" data-name="b)"><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">fremlagt attest fra Statens vegvesen med anbefaling av førerett etter gjennomført kjørevurdering</article></article></li><li data-li-identifier="c)" data-name="c)"><article class="listArticle" id="kapittel-1-ledd-30-punkt-3"><article class="legalP" id="kapittel-1-ledd-30-punkt-3-ledd-1">tungtveiende grunner for videreføring utover 30. september 2019.</article></article></li></ul></article> <article class="defaultP" margin-top="true">Vedlegg 1 § 45 tredje ledd nr. 3 skal lyde:</article><article class="legalP" id="kapittel-1-ledd-31">Tidsubegrenset dispensasjon innvilget før 1. oktober 2016 kan benyttes ved søknad om fornyelse av førerkortet frem til 30. september 2020. Ved senere fornyelse av førerkortet må det søkes om dispensasjon i tråd med bestemmelsene i nr. 1, 2 og 4.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-27-2168/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) gjøres følgende endringer:</article> <article class="defaultP" margin-top="true">EØS-henvisninger skal lyde:</article><article class="legalP" id="kapittel-2-ledd-2"><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF endret ved direktiv 2006/100/EF, forordning (EF) nr. 1430/2007, forordning (EF) nr. 755/2008, forordning (EF) nr. 279/2009, forordning (EU) nr. 213/2011, forordning (EU) nr. 623/2012, direktiv 2013/25/EU, direktiv 2013/55/EU og forordning (EU) 2015/983), vedlegg X nr. 1 (direktiv 2006/123/EF) og vedlegg XIII nr. 24a (direktiv 91/439/EØF endret ved direktiv 94/72/EF, direktiv 96/47/EF, direktiv 97/26/EF, direktiv 2000/56/EF og direktiv 2008/65/EF), nr. 24f (direktiv 2006/126/EF endret ved direktiv 2012/36/EU, direktiv 2013/47/EU, direktiv 2014/85/EU og direktiv (EU) 2020/612).</article> <article class="defaultP" margin-top="true">§ 8-5 første ledd oppheves. Annet og tredje ledd blir henholdsvis første og annet ledd.</article> <article class="defaultP" margin-top="true">§ 8-5 annet ledd skal lyde:</article><article class="legalP" id="kapittel-2-ledd-3">Trafikant i mørket inngår ikke som en del av valgfag trafikk og må gjennomføres som beskrevet i § 8-1.</article> <article class="defaultP" margin-top="true">§ 9-16 annet ledd skal lyde:</article><article class="legalP" id="kapittel-2-ledd-4">Det skal være minst 1 time innledning og klargjøring. Minst 5 timer skal være kjøring der lærer og elev kan benytte noe av denne tiden til refleksjonspauser. Minst 1 time skal benyttes til oppsummering i etterkant av kjøringen. Innledning og oppsummering kan gjennomføres med inntil 16 elever. Øvrig tid disponeres ut i fra elevens behov.</article> <article class="defaultP" margin-top="true">§ 29-8 annet, tredje og fjerde ledd skal lyde:</article><article class="legalP" id="kapittel-2-ledd-5">Føreretten i klasse BE, C1, C1E, C, CE, D1, D1E, D og DE begrenses allikevel ikke til automatgiret kjøretøy hvis kandidaten allerede har ervervet førerett i en eller flere av klassene B, BE, C1, C1E, C, CE, D1, D1E, D eller DE med manuelt giret kjøretøy ved praktisk prøve, og prøvekjøretøyet gir mulighet for å velge gir manuelt og kandidaten benytter denne muligheten når det er nødvendig for å gjøre kjøringen sikrere eller redusere drivstofforbruket ved fartsøkning, fartsreduksjon og kjøring i mot- eller utforbakke.</article><article class="legalP" id="kapittel-2-ledd-6">Dersom kandidaten avlegger praktisk prøve med manuelt giret kjøretøy, blir føreretten ubegrenset også i andre klasser, jf. førerkortforskriften § 6-1 tredje ledd, med unntak av klasse A1, A2 og A.</article><article class="legalP" id="kapittel-2-ledd-7">For klasse A1, A2 og A gjelder tilsvarende som i første ledd. Føreretten i klasse A2 og A begrenses allikevel ikke til automatgiret kjøretøy hvis kandidaten allerede har ervervet førerett i klasse A1, eventuelt klasse A2, med manuelt giret kjøretøy ved praktisk prøve.</article> <article class="defaultP" margin-top="true">Nåværende § 29-8 fjerde ledd blir nytt femte ledd.</article> <article class="defaultP" margin-top="true">§ 30-1 tredje ledd skal lyde:</article><article class="legalP" id="kapittel-2-ledd-8">Den praktiske prøven til klasse A2 avlegges på motorsykkel uten sidevogn. Motorsykkelen skal ha slagvolum på minst 250 cm<sup>3</sup>, en effekt på minst 20 kW og høyst 35 kW, et forhold mellom effekt og egenvekt på høyst 0,2 kW/kg og en konstruktiv hastighet på minst 100 km/t. Motorsykkel med elektrisk motor skal ha et forhold mellom effekt og egenvekt på minst 0,15 kW/kg.</article> <article class="defaultP" margin-top="true">§ 31-4 første ledd skal lyde:</article><article class="legalP" id="kapittel-2-ledd-9">Vegdirektoratet kan gjøre unntak fra denne forskriften. Vegdirektoratet kan også fastsette alternative måter for gjennomføring og vurdering av førerprøven.</article></section><section class="section" data-name="kapIII" id="kapittel-3" data-lovdata-URL="LTI/forskrift/2020-10-27-2168/KAPITTEL_3"><h2 data-text-align="center">III</h2><article class="defaultP">I følgende bestemmelser skal uttrykkene «førerrett», «førerretten» og «førerrettigheter» endres til henholdsvis «førerett», «føreretten» og «førerettigheter»:<ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">forskrift 19. januar 2004 nr. 298 om førerkort m.m. (førerkortforskriften) § 3-1 sjette ledd, § 3-11 annet ledd, § 5-3 femte ledd nr. 1, § 10-3 tredje og femte ledd, § 10-6 tredje ledd og vedlegg 5 § 4.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) § 9-21 tredje og fjerde ledd og § 9-24 femte ledd.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/forskrift/2020-10-27-2168/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene trer i kraft 1. november 2020.</article></section><section class="section" id="kapittel-5" data-lovdata-URL="LTI/forskrift/2020-10-27-2168/KAPITTEL_5"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-11-03" data-gazette-note-type="rettelse"><article class="defaultP">Vedlegg 1 § 31 annet ledd kolonne B bokstav c tredje punktum skal lyde:</article><article class="legalP" id="kapittel-5-ledd-1">Dersom det har vært <i>kun ett</i> anfall av hypoglykemi med behov for bistand fra andre siste tolv måneder, kan helseattest gis med anbefaling om førerett med inntil fem års varighet, forutsatt at vilkårene i kolonnens første ledd bokstav b og c er oppfylt.</article></article></section></main></body></html>