<!DOCTYPE html><html lang="no"><head><title>Midlertidig forskrift om endring i forskrift om lønnsplikt under permittering og forskrift om dagpenger under arbeidsløshet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-30-2213</dd><dt class="dokid">DokumentID</dt><dd class="dokid">LTI/forskrift/2020-10-30-2213</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-01 – 2021-07-01, 2021-01-01 – 2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-06-21-764</li><li>forskrift/1998-09-16-890</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-05-06-22/§3</li><li>lov/1997-02-28-19/§4-3</li><li>lov/1997-02-28-19/§4-7</li></ul></dd><dt class="dateOfPublication">Kunngjort</dt><dd class="dateOfPublication">2020-11-02 16:45</dd><dt class="journalNumber">Journalnummer</dt><dd class="journalNumber">2020-1538</dd><dt class="titleShort">Korttittel</dt><dd class="titleShort">Midl. endr. i forskrift om lønnsplikt under permittering og forskrift om dagpenger under arbeidsløshet</dd><dt class="title">Tittel</dt><dd class="title">Midlertidig forskrift om endring i forskrift om lønnsplikt under permittering og forskrift om dagpenger under arbeidsløshet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 30. oktober 2020 med hjemmel i lov 6. mai 1988 nr. 22 om lønnsplikt under permittering (permitteringslønnsloven) § 3 femte og sjette ledd og lov 28. februar 1997 nr. 19 om folketrygd (folketrygdloven) § 4-3 fjerde ledd og § 4-7 andre og tredje ledd.</dd><dt class="refid">RefID</dt><dd class="refid">forskrift/2020-10-30-2213</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om endring i forskrift om lønnsplikt under permittering og forskrift om dagpenger under arbeidsløshet<ul class="tocSubUl"><li>I<ul class="tocSubUl"><li>§ 1. Utvidet periode med fritak fra lønnsplikt og ny arbeidsgiverperiode II</li><li>§ 2. Beregning av arbeidsgiverperiode II</li><li>§ 3a. Beregning av perioden med fritak fra lønnsplikt i perioden fra 20. mars 2020 til 30. juni 2021</li></ul></li><li>II<ul class="tocSubUl"><li>§ 6-8a. (Stans og gjenopptak av dagpenger i forbindelse med arbeidsgiverperiode II)</li><li>§ 6-8b. (Unntak fra folketrygdloven § 4-3 første ledd tredje punktum ved arbeidsgiverperiode II)</li><li>§ 11-2a. (Særlige bestemmelser om fastsetting av vanlig arbeidstid frem til og med 30. juni 2021)</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-30-2213" id="dokument"><h1>Midlertidig forskrift om endring i forskrift om lønnsplikt under permittering og forskrift om dagpenger under arbeidsløshet</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-30-2213/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2016 nr. 764 om lønnsplikt under permittering gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Utvidet periode med fritak fra lønnsplikt og ny arbeidsgiverperiode II</span></span><article class="legalP" id="kapittel-1-foreslåttparagraf-1-ledd-1">Arbeidsgiver er fritatt fra lønnsplikt jf. permitteringslønnsloven § 3 tredje ledd, i til sammen 49 uker innenfor en periode på 18 måneder. Fritaksperioden løper fra utløpet av arbeidsgiverperiode I, jf. permitteringslønnsloven § 3 første ledd.</article><article class="legalP" id="kapittel-1-foreslåttparagraf-1-ledd-2">En ny lønnspliktperiode på fem dager, arbeidsgiverperiode II, inntrer når arbeidstakeren har vært permittert i 30 uker innenfor en periode på 18 måneder. Etter arbeidsgiverperiode II fritas arbeidsgiveren fra lønnsplikt i ytterligere 19 uker.</article><article class="legalP" id="kapittel-1-foreslåttparagraf-1-ledd-3">Skyldes permitteringen brann, ulykker eller naturomstendigheter, er arbeidsgiver fritatt fra arbeidsgiverperiode II.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Beregning av arbeidsgiverperiode II</span></span><article class="legalP" id="kapittel-1-foreslåttparagraf-2-ledd-1">Arbeidsgiverperiode II utgjør fem løpende kalenderdager, unntatt lørdag og søndag. Det tas ikke hensyn til dager hvor den permitterte arbeider, er syk, har tjenestefri eller annet fravær.</article></article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Beregning av perioden med fritak fra lønnsplikt i perioden fra 20. mars 2020 til 30. juni 2021</span></span><article class="legalP" id="kapittel-1-foreslåttparagraf-3-ledd-1">For permitteringer i perioden 20. mars 2020 til 30. juni 2021 skal fritaksperioden etter § 3 beregnes ved at bare den permittertes innsendte meldekort, jf. folketrygdloven § 4-8, legges til grunn for antallet uker som inngår i fritaksperioden. Hvert innsendte meldekort regnes dermed med i fritaksperioden med to uker, der dager hvor det er opplyst om sykdom, tjenestefri og annet fravær ikke skal regnes med.</article><article class="legalP" id="kapittel-1-foreslåttparagraf-3-ledd-2">For permitteringer der den permitterte arbeidstakeren ikke mottar dagpenger under permittering, gjelder bestemmelsene i § 3 fullt ut.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-30-2213/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 16. september 1998 nr. 890 om dagpenger under arbeidsløshet gjøres følgende endringer:</article> <article class="defaultP" margin-top="true">Ny § 6-8a skal lyde:</article><article class="futureLegalArticle" data-name="§6-8a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 6-8a</span>. <span class="legalArticleTitle">(Stans og gjenopptak av dagpenger i forbindelse med arbeidsgiverperiode II)</span></span><article class="legalP" id="kapittel-2-foreslåttparagraf-1-ledd-1">Når medlemmene har mottatt dagpenger under permittering i 30 uker i løpet av 18 måneder, stanses dagpengene som følge av at permitterende arbeidsgiver får en ny periode med lønnsplikt (arbeidsgiverperiode II), jf. forskrift 21. juni 2016 nr. 764 om lønnsplikt under permittering § 1 andre ledd. Dagpengeperioden gjenopptas automatisk etter utløpet av arbeidsgiverperiode II.</article></article> <article class="defaultP" margin-top="true">Ny § 6-8b skal lyde:</article><article class="futureLegalArticle" data-name="§6-8b" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 6-8b</span>. <span class="legalArticleTitle">(Unntak fra folketrygdloven § 4-3 første ledd tredje punktum ved arbeidsgiverperiode II)</span></span><article class="legalP" id="kapittel-2-foreslåttparagraf-2-ledd-1">Uten hensyn til bestemmelsen i folketrygdloven § 4-3 første ledd tredje punktum, kan medlemmer som mottar permitteringslønn fra arbeidsgiver i arbeidsgiverperiode II, jf. forskrift 21. juni 2016 nr. 764 om lønnsplikt under permittering § 1 andre ledd, samtidig motta dagpenger dersom den samtidige utbetalingen skyldes feil periodisering av dagpengeutbetalingen.</article></article> <article class="defaultP" margin-top="true">§ 11-2a overskriften og første ledd skal lyde:</article><article class="futureLegalArticle" data-name="§11-2a" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 11-2a</span>. <span class="legalArticleTitle">(Særlige bestemmelser om fastsetting av vanlig arbeidstid frem til og med 30. juni 2021)</span></span><article class="legalP" id="kapittel-2-foreslåttparagraf-3-ledd-1">Frem til og med 30. juni 2021 settes vanlig arbeidstid til den ukentlige arbeidstiden som arbeidssøkeren selv oppgir å ha hatt forut for ledigheten, eller som oppgis av arbeidsgiveren. I samme periode gjelder ikke bestemmelsene i § 11-2 første til tredje ledd.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2020-10-30-2213/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Ny § 3a og endringene i § 1 første ledd i forskrift 21. juni 2016 nr. 764 om lønnsplikt under permittering trer i kraft 1. november 2020. Forskriften for øvrig trer i kraft 1. januar 2021.</article><article class="legalP" id="kapittel-3-ledd-2">Forskriften gjelder fra ikrafttredelsen for alle permitteringer og saker om dagpenger.</article><article class="legalP" id="kapittel-3-ledd-3">Forskriften oppheves 1. juli 2021.</article></section></main></body></html>