<!DOCTYPE html><html lang="no"><head><title>Forskrift om endring i forskrift om landings- og sluttseddel (landingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-27-220</dd><dt class="dokid">DokumentID</dt><dd class="dokid">LTI/forskrift/2020-02-27-220</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-05-06-607</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§39</li><li>forskrift/2014-05-06-607/§23</li></ul></dd><dt class="dateOfPublication">Kunngjort</dt><dd class="dateOfPublication">2020-03-04 14:30</dd><dt class="journalNumber">Journalnummer</dt><dd class="journalNumber">2020-0200</dd><dt class="titleShort">Korttittel</dt><dd class="titleShort">Endr. i landingsforskriften</dd><dt class="title">Tittel</dt><dd class="title">Forskrift om endring i forskrift om landings- og sluttseddel (landingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 27. februar 2020 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 39 og forskrift 6. mai 2014 nr. 607 om landings- og sluttseddel (landingsforskriften) § 23.</dd><dt class="refid">RefID</dt><dd class="refid">forskrift/2020-02-27-220</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om landings- og sluttseddel (landingsforskriften)<ul class="tocSubUl"><li>I<ul class="tocSubUl"><li>§ 7. Utarbeidelse av landings- og sluttsedler</li><li>§ 8. Utfylling av landings- og sluttsedler</li><li>§ 8a. Elektronisk signering av landings- og sluttsedler</li><li>§ 14. Innsending av landings- og sluttsedler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-27-220" id="dokument"><h1>Forskrift om endring i forskrift om landings- og sluttseddel (landingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-02-27-220/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. mai 2014 nr. 607 om landings- og sluttseddel (landingsforskriften) gjøres følgende endringer:</article> <article class="defaultP" margin-top="true">§ 2 første ledd (endret) skal lyde:</article><article class="legalP" id="kapittel-1-ledd-2">Forskriften gjelder ved landing, mottak og omsetning av fisk fra norske fartøy, uansett hvor de befinner seg. Forskriften gjelder også for utenlandske fartøy som befinner seg i norsk sjøterritorium og indre farvann, og i områder opprettet etter lov 17. desember 1976 nr. 91 om Norges økonomiske sone § 1 og § 5.</article> <article class="defaultP" margin-top="true">§ 2 andre ledd (endret) skal lyde:</article><article class="legalP" id="kapittel-1-ledd-3">Forskriften gjelder i tillegg på landterritoriet på Svalbard.</article> <article class="defaultP" margin-top="true">I § 3, § 9, § 10, § 13 og § 16 skal «registreringsmerke» byttes ut med «fiskerimerke».</article> <article class="defaultP" margin-top="true">§ 3 syvende ledd (endret) skal lyde:</article><article class="legalP" id="kapittel-1-ledd-4">Med <i>mottaksanlegg</i> menes en bygning eller konstruksjon der det er mulig å lande og levere fisk, for deretter å sortere og kvantifisere fisken for produksjon, oppbevaring, lagring og/eller omsetning.</article> <article class="defaultP" margin-top="true">§ 5 første ledd (endret) skal lyde:</article><article class="legalP" id="kapittel-1-ledd-5">All fisk skal veies på art fortløpende ved landing. Mottaksanlegg som mottar industrifangster for produksjon av fiskemel, fiskeolje og andre produkter har også veieplikt for all fisk som mottas på annen måte enn i første hånd.</article> <article class="defaultP" margin-top="true">§ 5 andre ledd (endret) skal lyde:</article><article class="legalP" id="kapittel-1-ledd-6">Pelagisk fanget fisk til konsum skal veies før sortering og/eller pakking. Pelagisk fanget fisk som ikke anvendes til konsum, skal veies på nytt umiddelbart etter utsortering. Dette gjelder tilsvarende for fisk som sorteres ut til produksjon av farse-, mel- og oljeprodukter.</article> <article class="defaultP" margin-top="true">§ 5 tredje ledd oppheves.</article> <article class="defaultP" margin-top="true">§ 5 tredje ledd (ny) skal lyde:</article><article class="legalP" id="kapittel-1-ledd-7">Ved landing av rensefisk for bekjempelse av lakselus i akvakulturanlegg kan vekten beregnes ved bruk av omregningsfaktorer for leppefisk fastsatt av Fiskeridirektoratet.</article> <article class="defaultP" margin-top="true">§ 5 fjerde ledd (endret) skal lyde:</article><article class="legalP" id="kapittel-1-ledd-8">Ved landing av blokkfryste industrireker påføres vekten av blokkene på landingsseddelen. Reell produktvekt av alle arter påføres sluttseddelen etter prøvetaking.</article> <article class="defaultP" margin-top="true">§ 5 sjette ledd (endret) skal lyde:</article><article class="legalP" id="kapittel-1-ledd-9">Fiskeridirektoratets regionkontor kan gi dispensasjon fra bestemmelsene i første og andre ledd for fartøy under 15 meter største lengde som lander fisk på steder der det ikke finnes registrerte kjøpere i første hånd. Ved vurderingen av om det skal gis dispensasjon skal det blant annet legges vekt på de lokale værforholdene, om fartøyet må passere utsatte områder og gangtid fra fiskefeltet til nærmeste mottaksanlegg. Landingsseddelen skal følge fangsten frem til mottaksanlegget. Landingsseddelen skal inneholde opplysningene som kreves i henhold til § 9 og § 11, med unntak av vektavlesning og nøyaktig kvantum i kilogram. Den som lander skal oppgi estimert vekt på landingsseddelen. Fiskeridirektoratets regionkontor kan sette vilkår for dispensasjoner.</article> <article class="defaultP" margin-top="true">§ 5 syvende ledd oppheves.</article> <article class="defaultP" margin-top="true">§ 5 åttende ledd flyttes til § 6 sjette ledd.</article> <article class="defaultP" margin-top="true">§ 5 niende ledd blir ny § 5 syvende ledd.</article> <article class="defaultP" margin-top="true">§ 5a tredje ledd a., b. og c. (endret) skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">den som lander umiddelbart etter at fangsten er tatt på land, fylle ut en landingsseddel som skal følge transporten frem til mottaksanlegget,</article></article></li><li data-li-identifier="b." data-name="b."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">den som lander følge transporten til mottaksanlegget og undertegne seddel, og</article></article></li><li data-li-identifier="c." data-name="c."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">fangsten ikke blandes sammen med annet fartøys fangst.</article></article></li></ul></article> <article class="defaultP" margin-top="true">§ 6 første ledd (endret) skal lyde:</article><article class="legalP" id="kapittel-1-ledd-10">Mottaker skal ha vekt egnet til bruk ved landing av fisk. At vekten er egnet til bruk ved landing av fisk vil si at all fisk slik den føres over vekten blir registrert og korrekt veid. Vekten skal være plassert i mottaksområdet og den som lander skal ha uhindret og umiddelbar adgang. De måletekniske kravene til vekten følger av regler gitt i eller i medhold av lov 26. januar 2007 nr. 4 om målenheter, måling og normaltid.</article> <article class="defaultP" margin-top="true">§ 6 første ledd andre setning, samt § 6 andre, tredje ledd og fjerde ledd første setning tas ut av landingsforskriften og inn i Justervesenets regelverk.</article> <article class="defaultP" margin-top="true">§ 6 andre ledd (ny) skal lyde:</article><article class="legalP" id="kapittel-1-ledd-11">Pelagisk fanget fisk skal veies på automatisk vekt. Vektens tilleggsdisplay skal være plassert slik at veid kvantum kan avleses fra fartøyet.</article> <article class="defaultP" margin-top="true">§ 6 tredje ledd (ny) skal lyde:</article><article class="legalP" id="kapittel-1-ledd-12">Ved bruk av ikke-automatisk vekt skal alle enkeltveiinger loggføres på en slik måte at korrekt veid kvantum kan dokumenteres. Mottaker skal oppbevare loggførte enkeltveiinger på mottaksstedet i minst 5 år.</article> <article class="defaultP" margin-top="true">§ 6 femte ledd blir ny § 6 fjerde ledd og skal (endret) lyde:</article><article class="legalP" id="kapittel-1-ledd-13">Det er forbudt å ha faste innretninger som kan benyttes til å transportere fisk utenom vekten, samt å ha innretninger plassert før eller i forbindelse med vekten som kan være egnet til å påvirke veiingen. Det skal ikke foretas endringer i styresystemer som kan påvirke veiingen.</article> <article class="defaultP" margin-top="true">§ 6 sjette ledd blir ny § 6 femte ledd og skal (endret) lyde:</article><article class="legalP" id="kapittel-1-ledd-14">Ved brudd på reglene gitt i § 6 første til tredje ledd kan Fiskeridirektoratets regionkontor forby bruk av vekten.</article> <article class="defaultP" margin-top="true">§ 6 syvende ledd blir ny § 6 sjette ledd og skal (endret) lyde:</article><article class="legalP" id="kapittel-1-ledd-15">Fiskeridirektoratets regionkontor kan i særlige tilfeller gi dispensasjon fra kravene til vekt. Det skal ved dispensasjon fra kravet i andre ledd om bruk av automatisk vekt tas hensyn til mengden fisk som landes og antall landinger hvert kalenderår, samt kostnadenes omfang i forbindelse med anskaffelse av slikt utstyr.</article> <article class="defaultP" margin-top="true">§ 6 åttende ledd blir ny § 6 syvende ledd og skal (endret) lyde:</article><article class="legalP" id="kapittel-1-ledd-16">Fiskeridirektoratets regionkontor kan gi midlertidig dispensasjon fra kravene til vekt dersom det oppstår tekniske feil.</article> <article class="defaultP" margin-top="true">§ 7 (endret) skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Utarbeidelse av landings- og sluttsedler</span></span><article class="legalP" id="kapittel-1-foreslåttparagraf-1-ledd-1">Salgslaget skal utarbeide landings- og sluttsedler. Hver enkelt seddel skal identifiseres med et unikt nummer. Fiskeridirektoratet skal godkjenne sedlene. Det enkelte salgslag kan kreve at opplysninger av betydning for dets oppgaver tas inn på seddelen.</article></article> <article class="defaultP" margin-top="true">§ 8 overskriften (endret) skal lyde:</article><article class="futureLegalArticle" data-name="§8" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utfylling av landings- og sluttsedler</span></span></article> <article class="defaultP" margin-top="true">§ 8 første ledd (endret) skal lyde:</article><article class="legalP" id="kapittel-1-ledd-17">Mottaker skal umiddelbart etter at landing er fullført, der omsetning ikke skjer samtidig, fylle ut en landingsseddel med landingsopplysninger fastsatt i § 9, § 10 og § 11. På landingsseddel for fisk som er omsatt tidligere skal entydig henvisning til alle sluttsedlene oppgis. Seddelen skal undertegnes av mottaker eller dennes representant og den som lander, før denne forlater mottaksstedet, og begge er ansvarlige for at opplysningene er korrekte.</article> <article class="defaultP" margin-top="true">§ 8 andre ledd (endret) skal lyde:</article><article class="legalP" id="kapittel-1-ledd-18">Kjøper skal umiddelbart etter at landing er fullført, der omsetning skjer samtidig, fylle ut sluttseddel som inneholder både landings- og omsetningsopplysninger fastsatt i § 9, § 10, § 11 og § 13. Seddelen skal undertegnes av kjøper eller dennes representant og den som lander, før denne forlater mottaksstedet, og begge er ansvarlige for at opplysningene er korrekte.</article> <article class="defaultP" margin-top="true">§ 8 fjerde ledd (endret) skal lyde:</article><article class="legalP" id="kapittel-1-ledd-19">Fiskeridirektoratets regionkontor kan gi dispensasjon fra kravet om samtidig undertegning av seddel for landing til små mottaksanlegg utenfor ordinær åpningstid. Det skal legges vekt på mengden fisk som landes og antall landinger hvert kalenderår, samt omfanget av kostnadene mottaker vil få dersom mottaksanlegget må holde åpent utenfor ordinær åpningstid. Den som lander utenfor ordinær åpningstid må umiddelbart etter at veiingen er fullført, fylle ut og undertegne seddel med landingsopplysningene. Mottaker, kjøper eller deres representant skal umiddelbart etter ankomst mottaksanlegget kontrollveie fangsten, og deretter ferdigstille utfyllingen av seddel.</article> <article class="defaultP" margin-top="true">§ 8 femte ledd (endret) skal lyde:</article><article class="legalP" id="kapittel-1-ledd-20">Kjøper skal umiddelbart etter omsetning som skjer etter at landing har funnet sted, fylle ut en sluttseddel som inneholder både landings- og omsetningsopplysningene fastsatt i § 9, § 10, § 11 og § 13, med entydig henvisning til landingsseddel. Seddelen skal undertegnes av kjøper eller dennes representant, og den som har landet. Salgslaget kan fylle ut sluttseddelen på kjøperens vegne og gi dispensasjon fra kravet om underskrift fra den som har landet.</article> <article class="defaultP" margin-top="true">§ 8a (ny) skal lyde:</article><article class="futureLegalArticle" data-name="§8a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Elektronisk signering av landings- og sluttsedler</span></span><article class="legalP" id="kapittel-1-foreslåttparagraf-3-ledd-1">Landings- og sluttsedler skal undertegnes elektronisk ved bruk av elektronisk signatur godkjent av Fiskeridirektoratet i medhold av § 8 siste ledd.</article><article class="legalP" id="kapittel-1-foreslåttparagraf-3-ledd-2">Følgende opplysninger skal fremgå av landings- og sluttsedler:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">tidspunktet for når seddelen ble signert ved at hver av partenes signatur har sitt eget tidsstempel,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">geografiske koordinater som angir hvor hver av partene var ved signering, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">entydig informasjon om hvem som har signert seddelen.</article></article></li></ul></article><article class="legalP" id="kapittel-1-foreslåttparagraf-3-ledd-3">Salgslaget kan gi dispensasjon fra kravet om å undertegne landings- og sluttsedler elektronisk når det er særlige grunner til dette.</article><article class="legalP" id="kapittel-1-foreslåttparagraf-3-ledd-4">Dersom det oppstår tekniske feil, skal seddelen undertegnes manuelt i påvente av at feilen rettes opp. Feilen skal rettes uten ugrunnet opphold.</article><article class="legalP" id="kapittel-1-foreslåttparagraf-3-ledd-5">Det skal fremgå av seddelen om denne er undertegnet elektronisk eller manuelt.</article></article> <article class="defaultP" margin-top="true">I § 9 og § 13 skal «radiokallesignal» byttes ut med «kjenningssignal».</article> <article class="defaultP" margin-top="true">§ 9 første ledd (endret) skal lyde:</article><article class="legalP" id="kapittel-1-ledd-21">Den som lander skal oppgi foretakets navn, organisasjonsnummer, flaggstat og ansvarshavendes navn. Fartøynavn, fiskerimerke eller annen nasjonal registrering av fartøyet, samt kjenningssignal og IMO-nummer, skal oppgis dersom fartøyet har dette. Utenlandske aktører oppgir i stedet for organisasjonsnummer et ID-nummer per aktør som er tildelt dem av salgslaget.</article> <article class="defaultP" margin-top="true">§ 9 andre ledd blir ny § 9 tredje ledd.</article> <article class="defaultP" margin-top="true">§ 9 tredje ledd blir ny § 9 andre ledd.</article> <article class="defaultP" margin-top="true">§ 9 fjerde ledd (endret) skal lyde:</article><article class="legalP" id="kapittel-1-ledd-22">Ved høsting med annet fartøy enn det som er tildelt kvoten, skal begge fartøyenes fiskerimerker oppgis.</article> <article class="defaultP" margin-top="true">§ 10 første ledd (endret) skal lyde:</article><article class="legalP" id="kapittel-1-ledd-23">Mottaker skal oppgi foretakets navn, organisasjonsnummer, virksomhetsnummer, kommunenummeret til den kommunen der landingen skjer, mottaksstedets godkjenningsnummer dersom dette er tildelt fra Mattilsynet, og navn på mottakers representant.</article> <article class="defaultP" margin-top="true">§ 10 første ledd tredje setning blir ny § 10 andre ledd.</article> <article class="defaultP" margin-top="true">§ 10 andre ledd blir ny § 10 tredje ledd og skal (endret) lyde:</article><article class="legalP" id="kapittel-1-ledd-24">Ved omlasting og ved opptak av fisk fra lås/merd/pose skal mottakende fartøys foretaksnavn, organisasjonsnummer, flaggstat og ansvarshavendes navn oppgis. Fartøynavn, fiskerimerke eller annen nasjonal registrering av fartøyet og kjenningssignal, skal oppgis dersom fartøyet har dette. Det skal videre oppgis om mottakerfartøyet er et transport-, kjøpe- eller produksjonsfartøy.</article> <article class="defaultP" margin-top="true">§ 11 første ledd (endret) skal lyde:</article><article class="legalP" id="kapittel-1-ledd-25">Mottaker og den som lander skal oppgi dato og klokkeslett ved fullført landing, samt opplysninger om art, produkttilstand, konserveringsmåte, størrelsessammensetning, vektavlesning, nøyaktig kvantum i kilogram og leveringsmåte. Ved landing av levende fisk, skal antall individ oppgis. Ved omsetning som skjer etter at landing av levende fisk har funnet sted, skal antall individ oppgis på sluttseddelen selv om fisken ved omsetning er død. Antall individ skal også oppgis dersom det kreves i medhold av regler gitt med hjemmel i lov 6. juni 2008 nr. 37 om forvaltning av viltlevande marine ressursar.</article> <article class="defaultP" margin-top="true">§ 11 andre ledd (ny) skal lyde:</article><article class="legalP" id="kapittel-1-ledd-26">Den som lander skal oppgi meldingsnummer RN på melding om havneanløp (POR-melding) på den seddelen fangsten gjelder, jf. forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 13.</article> <article class="defaultP" margin-top="true">§ 11 andre ledd blir ny § 11 tredje ledd og skal (endret) lyde:</article><article class="legalP" id="kapittel-1-ledd-27">Videre skal første og siste fangstdato, sone, fangstfelt, redskap, fartøyrolle- og kvotetype oppgis. Opplysninger om fisk fanget i forskjellige soner, fangstår og på forskjellige kvotetyper skal oppgis hver for seg.</article> <article class="defaultP" margin-top="true">§ 11 tredje ledd tas inn i § 11 fjerde ledd og skal (endret) lyde:</article><article class="legalP" id="kapittel-1-ledd-28">Når fangsten har vært låssatt før omsetning, skal det opplyses om dette på seddelen. Det skal tilsvarende opplyses på seddelen dersom landingen er en dellanding, og dersom fisken mottas på annen måte enn ved landing fra fartøy.</article> <article class="defaultP" margin-top="true">§ 13 første ledd (endret) skal lyde:</article><article class="legalP" id="kapittel-1-ledd-29">Selger skal oppgi foretakets navn, organisasjonsnummer, flaggstat og ansvarshavendes navn. Fartøynavn, fiskerimerke eller annen offisiell registrering av fartøyet og kjenningssignal, skal oppgis dersom fartøyet har dette.</article> <article class="defaultP" margin-top="true">§ 13 andre ledd (endret) skal lyde:</article><article class="legalP" id="kapittel-1-ledd-30">Kjøper skal oppgi foretakets navn, organisasjonsnummer, virksomhetsnummer, kommunenummeret til den kommunen der landingen skjer, kjøpsstedets ID-nummer tildelt av Fiskeridirektoratet, kjøpsstedets godkjenningsnummer dersom dette er tildelt av Mattilsynet, og navn på kjøpers representant.</article> <article class="defaultP" margin-top="true">§ 13 tredje ledd (ny) skal lyde:</article><article class="legalP" id="kapittel-1-ledd-31">Utenlandske selgere og kjøpere skal i stedet for organisasjonsnummer identifiseres med et ID-nummer som er tildelt dem av salgslaget.</article> <article class="defaultP" margin-top="true">§ 13 tredje ledd blir ny § 3 fjerde ledd og skal (endret) lyde:</article><article class="legalP" id="kapittel-1-ledd-32">Selger og kjøper skal ved omsetning oppgi art, produkttilstand, konserveringsmåte, størrelsessammensetning, nøyaktig kvantum i kilogram, antall individ dersom krevd, antatt anvendelse, pris, omsetningsdato og leveringsmåte.</article> <article class="defaultP" margin-top="true">§ 14 første ledd (endret) skal lyde:</article><article class="futureLegalArticle" data-name="§14" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Innsending av landings- og sluttsedler</span></span><article class="legalP" id="kapittel-1-foreslåttparagraf-4-ledd-1">Mottaker og kjøper skal umiddelbart etter undertegning overføre seddelen til salgslaget.</article></article> <article class="defaultP" margin-top="true">§ 14 tredje ledd (endret) skal lyde:</article><article class="legalP" id="kapittel-1-ledd-33">I særlige tilfeller hvor mangel på internettdekning umuliggjør umiddelbar innsending av landings- og sluttsedler, kan salgslagene gi dispensasjon fra kravet i første ledd. Seddelen skal i slike tilfeller sendes til salgslaget umiddelbart etter at internettdekning er gjenopprettet.</article> <article class="defaultP" margin-top="true">§ 15 første ledd (endret) skal lyde:</article><article class="legalP" id="kapittel-1-ledd-34">Det skal anvendes elektronisk utstyr og programvare for registrering og kvalitetssikring av landings- og sluttsedler, samt ved overføringen av slik informasjon etter at seddelen er ferdig utfylt og undertegnet. Salgslagene videresender informasjonen til Fiskeridirektoratet i henhold til § 20.</article> <article class="defaultP" margin-top="true">§ 16 tredje ledd (endret) skal lyde:</article><article class="legalP" id="kapittel-1-ledd-35">Ved bruk av automatisk vekt skal totaltelleverkets verdi ved landingens start og slutt oppgis. Art og kvantum utsortert pelagisk fanget fisk i henhold til § 5 andre ledd, andre og tredje punktum, skal oppgis. For fisk som skal kvantifiseres ved telling, skal tilsvarende antall individ oppgis i journalen.</article> <article class="defaultP" margin-top="true">§ 16 syvende ledd (endret) skal lyde:</article><article class="legalP" id="kapittel-1-ledd-36">Fiskeridirektoratets regionkontor kan gi dispensasjon fra plikten til å føre journal. Det skal legges avgjørende vekt på mengden fisk som landes og antall landinger hvert kalenderår, samt kostnadenes omfang.</article> <article class="defaultP" margin-top="true">§ 17 femte ledd (endret) skal lyde:</article><article class="legalP" id="kapittel-1-ledd-37">Fiskeridirektoratet kan gi dispensasjon fra kravene i første og andre ledd for industrilandinger og ved landing av tang og tare.</article> <article class="defaultP" margin-top="true">§ 17 sjette ledd (endret) skal lyde:</article><article class="legalP" id="kapittel-1-ledd-38">Fiskeridirektoratets regionkontor kan gi dispensasjon fra kravene i andre ledd, begrenset til å tillate at mindre kvanta fisk fra et mottak håndteres sammen med tilsvarende små kvanta fra andre mottak. Det skal legges avgjørende vekt på mengden fisk som landes og antall landinger hvert kalenderår, samt kostnadenes omfang.</article> <article class="defaultP" margin-top="true">§ 20 første ledd (endret) skal lyde:</article><article class="legalP" id="kapittel-1-ledd-39">Salgslagene skal føre kontroll med at reglene i § 5 – § 11, § 13 – § 15 og § 17 overholdes, samt motta alle landings- og sluttsedler. Salgslagene skal fortløpende overføre sedlene, og opplysninger som følger av deres behandling, elektronisk til Fiskeridirektoratet.</article> <article class="defaultP" margin-top="true">§ 23 annet ledd (ny) skal lyde:</article><article class="legalP" id="kapittel-1-ledd-40">Fiskeridirektoratet kan bestemme at andre mottakere av fangst skal være omfattet av reglene som gjelder for mottaksanlegg.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-02-27-220/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mars 2020.</article></section></main></body></html>