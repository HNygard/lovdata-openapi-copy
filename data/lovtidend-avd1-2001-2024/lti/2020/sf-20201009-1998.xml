<!DOCTYPE html><html lang="no"><head><title>Forskrift om endring i forskrift 2. september 2005 nr. 1010 om innsamling og behandling av opplysninger i Forsvarets helseregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-09-1998</dd><dt class="dokid">DokumentID</dt><dd class="dokid">LTI/forskrift/2020-10-09-1998</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avd. for personellpolitikk, kompetanse, integritet og felles juridiske tjenester (FD 5)</li></ul></dd><dt class="dateInForce">I kraft fra</dt><dd class="dateInForce">2020-10-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-09-02-1010</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2014-06-20-43/§3</li><li>lov/2014-06-20-43/§8</li><li>lov/2014-06-20-43/§11</li><li>lov/2014-06-20-43/§12</li><li>lov/2014-06-20-43/§13</li><li>lov/2014-06-20-43/§19</li><li>lov/2014-06-20-43/§21</li><li>lov/2014-06-20-43/§22</li><li>lov/2014-06-20-43/§24</li></ul></dd><dt class="dateOfPublication">Kunngjort</dt><dd class="dateOfPublication">2020-10-09 17:00</dd><dt class="journalNumber">Journalnummer</dt><dd class="journalNumber">2020-1388</dd><dt class="titleShort">Korttittel</dt><dd class="titleShort">Endr. i forskrift om Forsvarets helseregister</dd><dt class="title">Tittel</dt><dd class="title">Forskrift om endring i forskrift 2. september 2005 nr. 1010 om innsamling og behandling av opplysninger i Forsvarets helseregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 9. oktober 2020 med hjemmel i lov 20. juni 2014 nr. 43 om helseregistre og behandling av helseopplysninger (helseregisterloven) § 3 femte ledd, § 8, § 11 første ledd, jf. andre ledd bokstav f, § 12 fjerde ledd, § 13 annet ledd, § 19 første ledd, § 21 annet ledd, § 22 annet ledd og § 24 fjerde ledd. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2020-10-09-1998</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 2. september 2005 nr. 1010 om innsamling og behandling av opplysninger i Forsvarets helseregister<ul class="tocSubUl"><li>I<ul class="tocSubUl"><li>§ 1-6. Dataansvarlig</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-09-1998" id="dokument"><h1>Forskrift om endring i forskrift 2. september 2005 nr. 1010 om innsamling og behandling av opplysninger i Forsvarets helseregister</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-09-1998/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. september 2005 nr. 1010 om innsamling og behandling av opplysninger i Forsvarets helseregister gjøres følgende endringer:</article> <article class="defaultP" margin-top="true">§ 1-2 Definisjoner første ledd skal lyde:</article><article class="legalP" id="kapittel-1-ledd-2">Med <i>Forsvarets personell</i> menes de som har tjenesteplikt og sivilt tilsatte i Forsvaret, jf. forsvarsloven § 2.</article> <article class="defaultP" margin-top="true">§ 1-6 Databehandleransvarlig skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Dataansvarlig</span></span><article class="legalP" id="kapittel-1-foreslåttparagraf-1-ledd-1">Forsvarsdepartementet er dataansvarlig for Forsvarets helseregister.</article></article> <article class="defaultP" margin-top="true">§ 1-8 Opplysninger i Forsvarets helseregister andre ledd skal lyde:</article><article class="legalP" id="kapittel-1-ledd-3">Etter samtykke fra den enkelte, jf. helseregisterloven § 2 bokstav e, kan opplysninger som vedkommende selv oppgir i spørreskjema eller ved intervju registreres i Forsvarets helseregister.</article> <article class="defaultP" margin-top="true">§ 1-9 Koding og klassifisering av opplysningene i Forsvarets helseregister, krav til dokumentasjon skal lyde:</article><article class="legalP" id="kapittel-1-ledd-4">Den dataansvarlige for Forsvarets helseregister skal ved enhver registrering i registeret kunne dokumentere hvilke klassifikasjoner eller kodeverk som er benyttet.</article> <article class="defaultP" margin-top="true">§ 2-1 Helsepersonells alminnelige dokumentasjons- og meldeplikt tredje ledd skal lyde:</article><article class="legalP" id="kapittel-1-ledd-5">Dataansvarlig for journalsystem som nevnt i andre ledd, har ansvar for at pliktene etter denne bestemmelsen oppfylles.</article> <article class="defaultP" margin-top="true">§ 2-3 Overføringsform og innsending skal lyde:</article><article class="legalP" id="kapittel-1-ledd-6">Dataansvarlig har ansvaret for at overføring av opplysninger fra Forsvarets journalsystemer til Forsvarets helseregister, skjer i en form som sikrer forskriftens krav til tilfredsstillende informasjonssikkerhet.</article> <article class="defaultP" margin-top="true">§ 2-4 Ansvar for kvalitetskontroll skal lyde:</article><article class="legalP" id="kapittel-1-ledd-7">Den dataansvarlige for Forsvarets helseregister skal sørge for at opplysninger som blir samlet inn og behandlet er korrekte, relevante og nødvendige for bruk til formål som nevnt i § 1-4. Som ledd i kvalitetskontrollen kan det gjøres regelmessig samkjøringer med Det sentrale folkeregister og Dødsårsaksregisteret.</article><article class="legalP" id="kapittel-1-ledd-8">Dersom innrapporterte opplysninger er ufullstendige eller på annen måte mangelfulle, skal dataansvarlig for den opprinnelige kilde varsles.</article> <article class="defaultP" margin-top="true">§ 3-1 Sammenstilling av opplysninger første ledd skal lyde:</article><article class="legalP" id="kapittel-1-ledd-9">Opplysninger i Forsvarets helseregister kan sammenstilles med opplysninger fra Medisinsk fødselsregister, Kreftregisteret, Dødsårsaksregisteret, Meldesystemet for infeksjonssykdommer, Det sentrale tuberkuloseregisteret, System for vaksinasjonskontroll og Hjerte- og karregisteret for kvalitetssikring og for fremstilling av statistikk innen registerets formål, jf. forskriften § 1-4, dersom det gjøres av den dataansvarlige for ett av de nevnte registrene eller en virksomhet som dataansvarlig for Forsvarets helseregister bestemmer, og resultatet av sammenstillingen fremkommer i anonymisert form.</article> <article class="defaultP" margin-top="true">§ 3-2 Behandling av opplysninger for forskning mv. første og andre ledd skal lyde:</article><article class="legalP" id="kapittel-1-ledd-10">Ansatte hos databehandler kan til uttrykkelig angitte formål gis tilgang til opplysninger fra Forsvarets helseregister, dersom det er ubetenkelig ut fra etiske og sikkerhetsmessige hensyn, og vedkommende (forskeren) bare skal behandle avidentifiserte opplysninger.</article><article class="legalP" id="kapittel-1-ledd-11">Direkte identifiserbare opplysninger i Forsvarets helseregister kan, med mindre noe annet følger av denne forskriften, bare behandles (sammenstilles, utleveres etc.) etter den registrertes samtykke, etter vedtak om dispensasjon fra taushetsplikt, eller andre grunnlag i samsvar med reglene om taushetsplikt og personvernforordningen artikkel 6 og 9. Ved behandling av opplysninger for bruk til medisinsk og helsefaglig forskning, må mottakeren ha fått forhåndsgodkjenning fra den regionale komitéen for medisinsk og helsefaglig forskningsetikk.</article> <article class="defaultP" margin-top="true">§ 3-3 Samarbeid om analyse av data første ledd skal lyde:</article><article class="legalP" id="kapittel-1-ledd-12">Forsvarets helseregister kan inngå skriftlig samarbeid med forsker/forskningsinstitusjon om analyse av data. Avidentifiserte opplysninger kan da gjøres tilgjengelig for og utleveres til forskning på samme vilkår som i § 3-2, dersom:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">analyse av dataene ligger innenfor registerets formål,</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">mottakeren bare skal behandle avidentifiserte opplysninger,</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">behandlingen av opplysningene er ubetenkelig ut fra etiske og sikkerhetsmessige hensyn, og</article></article></li><li data-li-identifier="-" data-name="-"><article class="listArticle" id="kapittel-1-ledd-12-punkt-4"><article class="legalP" id="kapittel-1-ledd-12-punkt-4-ledd-1">sammenstillingen og tilretteleggingen av dataene gjøres av Forsvarets helseregister.</article></article></li></ul></article> <article class="defaultP" margin-top="true">§ 3-4 Kostnader skal lyde:</article><article class="legalP" id="kapittel-1-ledd-13">Den dataansvarlige for Forsvarets helseregister kan kreve betaling for behandling og tilrettelegging av opplysninger etter dette kapittelet. Betalingen kan ikke overstige de faktiske utgiftene ved slik behandling og tilrettelegging av opplysningene.</article> <article class="defaultP" margin-top="true">§ 3-5 Oversikt over utleveringer skal lyde:</article><article class="legalP" id="kapittel-1-ledd-14">Dataansvarlig skal føre oversikt over hvem som får utlevert opplysninger fra Forsvarets helseregister og hjemmelsgrunnlaget for utleveringene. Oversikten skal oppbevares i minst fem år etter at utlevering har funnet sted.</article> <article class="defaultP" margin-top="true">§ 4-1 Tilgang til Forsvarets helseregister skal lyde:</article><article class="legalP" id="kapittel-1-ledd-15">Bare særskilt autoriserte representanter for databehandler, har tilgang til personidentifiserende opplysninger i Forsvarets helseregister. Autorisasjon tillegges dataansvarlig.</article> <article class="defaultP" margin-top="true">§ 4-3 Informasjonssikkerhet første ledd skal lyde:</article><article class="legalP" id="kapittel-1-ledd-16">Den dataansvarlige og databehandler skal gjennom planlagte og systematiske tiltak sørge for tilfredsstillende informasjonssikkerhet med hensyn til risikoen, jf. personvernforordningen artikkel 32 og helseregisterloven § 21.</article> <article class="defaultP" margin-top="true">§ 4-3 informasjonssikkerhet andre ledd oppheves.</article> <article class="defaultP" margin-top="true">§ 4-3 informasjonssikkerhet nytt andre ledd skal lyde:</article><article class="legalP" id="kapittel-1-ledd-17">For behandling av informasjon som er skjermingsverdig av hensyn til rikets sikkerhet, gjelder bestemmelsene i sikkerhetsloven med forskrifter.</article> <article class="defaultP" margin-top="true">§ 4-4 Plikt til å sørge for internkontroll skal lyde:</article><article class="legalP" id="kapittel-1-ledd-18">Den dataansvarlige skal gjennomføre tekniske og organisatoriske tiltak for å sikre og påvise at behandling av opplysninger utføres i samsvar med personvernforordningen, personopplysingsloven og helseregisterloven, jf. helseregisterloven § 22.</article><article class="legalP" id="kapittel-1-ledd-19">Databehandlere som behandler opplysninger på vegne av den dataansvarlige, skal behandle opplysninger i samsvar med rutiner dataansvarlig har oppstilt.</article> <article class="defaultP" margin-top="true">§ 4-5 Internkontrollens innhold oppheves.</article> <article class="defaultP" margin-top="true">§ 5-1 Den registrertes rett til informasjon og innsyn første og andre ledd skal lyde:</article><article class="legalP" id="kapittel-1-ledd-20">Registrerte har rett til informasjon om Forsvarets helseregister og innsyn i behandling av helseopplysninger om seg selv i samsvar med personvernforordningen artikkel 13 til 15, jf. helseregisterloven § 24.</article><article class="legalP" id="kapittel-1-ledd-21">Retten til informasjon og innsyn som nevnt i første ledd, reguleres av sikkerhetsloven kapittel 5 så langt det gjelder gradert informasjon.</article> <article class="defaultP" margin-top="true">§ 5-1 Den registrertes rett til informasjon og innsyn nytt tredje ledd skal lyde:</article><article class="legalP" id="kapittel-1-ledd-22">Begjæringer om innsyn etter første ledd skal besvares i tråd med de tidsfrister som er angitt i personvernforordningen artikkel 12 nr. 3.</article> <article class="defaultP" margin-top="true">§ 5-2 Frist for å svare på henvendelser om innsyn oppheves.</article> <article class="defaultP" margin-top="true">§ 6-1 Bevaring av personopplysninger skal lyde:</article><article class="legalP" id="kapittel-1-ledd-23">Opplysninger i Forsvarets helseregister skal oppbevares i ubegrenset tid, med mindre annet følger av denne forskriften, helseregisterloven § 25 eller sikkerhetslovens kapittel 5.</article> <article class="defaultP" margin-top="true">§ 7-1 Straff oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-09-1998/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>