<!DOCTYPE html><html lang="no"><head><title>Forskrift om endring i avfallsforskriften (betong og tegl fra riveprosjekter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-03-510</dd><dt class="dokid">DokumentID</dt><dd class="dokid">LTI/forskrift/2020-02-03-510</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-930</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1981-03-13-6/§11</li><li>lov/1981-03-13-6/§33</li><li>forskrift/1983-07-08-1245</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2020-03-30 17:10</dd><dt class="journalNumber">Journalnummer</dt><dd class="journalNumber">2020-0442</dd><dt class="titleShort">Korttittel</dt><dd class="titleShort">Endr. i avfallsforskriften (betong og tegl fra riveprosjekter)</dd><dt class="title">Tittel</dt><dd class="title">Forskrift om endring i avfallsforskriften (betong og tegl fra riveprosjekter)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 3. februar 2020 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 9, § 11 og § 33, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785.</dd><dt class="refid">RefID</dt><dd class="refid">forskrift/2020-02-03-510</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i avfallsforskriften (betong og tegl fra riveprosjekter)<ul class="tocSubUl"><li>I<ul class="tocSubUl"><li>§ 14a-1. Formål</li><li>§ 14a-2. Virkeområde</li><li>§ 14a-3. Krav om fjerning og destruksjon av PCB-holdige malingslag, murpuss m.m.</li><li>§ 14a-4. Krav ved bruk av betong og tegl fra riveprosjekter</li><li>§ 14a-5. Tilleggskrav ved bruk av betong og tegl som er påført maling, murpuss m.m.</li><li>§ 14a-6. Tillatelse til bruk som ikke oppfyller kravene i § 14a-4 og § 14a-5</li><li>§ 14a-7. Dokumentasjonskrav</li><li>§ 14a-8. Tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-03-510" id="dokument"><h1>Forskrift om endring i avfallsforskriften (betong og tegl fra riveprosjekter)</h1><section class="section" data-name="kapI" id="kapittel-1" data-lovdata-URL="LTI/forskrift/2020-02-03-510/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 930 om gjenvinning og behandling av avfall (avfallsforskriften) skal nytt kapittel 14A lyde:</article><span class="futuretitle" id="kapittel-1-foreslåttittel-1">Kapittel 14A. Betong og tegl fra riveprosjekter</span><article class="futureLegalArticle" data-name="§14a-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14a-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med bestemmelsene i dette kapitlet er å fremme gjenvinning av betong og tegl fra riveprosjekter, og å fjerne og destruere miljøgiften PCB.</article></article><article class="futureLegalArticle" data-name="§14a-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14a-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Bestemmelsene i dette kapitlet gjelder rivning av byggverk eller del av byggverk i betong eller tegl og bruk av betong og tegl fra riveprosjekter til anleggsarbeid, inkludert bygging av vei eller parkeringsplass, etablering av støyvoll og igjenfylling etter graving.</article></article><article class="futureLegalArticle" data-name="§14a-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14a-3</span>. <span class="legalArticleTitle">Krav om fjerning og destruksjon av PCB-holdige malingslag, murpuss m.m.</span></span><article class="legalP" id="kapittel-1-foreslåttparagraf-3-ledd-1">Før et byggverk eller en del av et byggverk i betong eller tegl rives, skal eventuelle malingslag, fuger, avrettingsmasser, murpuss, og tilstøtende betong og tegl der den høyeste konsentrasjonen av ∑ 7PCB er lik eller høyere enn 50 mg/kg fjernes. Dersom dette er uforholdsmessig dyrt eller teknisk vanskelig, kan Miljødirektoratet gjøre unntak.</article><article class="legalP" id="kapittel-1-foreslåttparagraf-3-ledd-2">Avfall som er fjernet i henhold til første ledd, skal behandles slik at all PCB i avfallet blir destruert.</article></article><article class="futureLegalArticle" data-name="§14a-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 14a-4</span>. <span class="legalArticleTitle">Krav ved bruk av betong og tegl fra riveprosjekter</span></span><article class="legalP" id="kapittel-1-foreslåttparagraf-4-ledd-1">Betong og tegl fra riveprosjekter kan brukes til anleggsarbeid dersom det kommer til nytte ved å erstatte materialer som ellers ville blitt brukt og følgende krav er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Betongen eller teglet må komme fra et byggverk der forekomsten av helse- og miljøfarlige stoffer i betong og tegl i nødvendig utstrekning ble kartlagt av en aktør med miljøteknisk kompetanse før rivning. Den høyeste konsentrasjonen av følgende helse- og miljøfarlige stoffer i representative prøver fra betongen eller teglet må ikke overstige følgende grenseverdier: <table><thead><tr><th data-text-align="left" data-vertical-align="top"><i>Stoff</i></th><th data-text-align="left" data-vertical-align="top"><i>Konsentrasjonsgrense (mg/kg)</i></th></tr></thead><tbody><tr><td data-text-align="left" data-vertical-align="top"><i>Metaller:</i></td><td data-text-align="center" data-vertical-align="top" /></tr><tr><td data-text-align="left" data-vertical-align="top">Arsen</td><td data-text-align="center" data-vertical-align="top">15</td></tr><tr><td data-text-align="left" data-vertical-align="top">Bly (uorganisk)</td><td data-text-align="center" data-vertical-align="top">60</td></tr><tr><td data-text-align="left" data-vertical-align="top">Kadmium</td><td data-text-align="center" data-vertical-align="top">1,5</td></tr><tr><td data-text-align="left" data-vertical-align="top">Kvikksølv</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top">Kobber</td><td data-text-align="center" data-vertical-align="top">100</td></tr><tr><td data-text-align="left" data-vertical-align="top">Sink</td><td data-text-align="center" data-vertical-align="top">200</td></tr><tr><td data-text-align="left" data-vertical-align="top">Krom (III)</td><td data-text-align="center" data-vertical-align="top">100 (tot)</td></tr><tr><td data-text-align="left" data-vertical-align="top">Krom (VI)</td><td data-text-align="center" data-vertical-align="top">8</td></tr><tr><td data-text-align="left" data-vertical-align="top">Nikkel</td><td data-text-align="center" data-vertical-align="top">75</td></tr><tr><td data-text-align="left" data-vertical-align="top"><i>PCB:</i></td><td data-text-align="center" data-vertical-align="top" /></tr><tr><td data-text-align="left" data-vertical-align="top">∑ 7PCB</td><td data-text-align="center" data-vertical-align="top">0,01</td></tr><tr><td data-text-align="left" data-vertical-align="top"><i>PAH-forbindelser:</i></td><td data-text-align="center" data-vertical-align="top" /></tr><tr><td data-text-align="left" data-vertical-align="top">∑ 16 PAH</td><td data-text-align="center" data-vertical-align="top">2</td></tr><tr><td data-text-align="left" data-vertical-align="top">Benso(a)pyren</td><td data-text-align="center" data-vertical-align="top">0,1</td></tr><tr><td data-text-align="left" data-vertical-align="top"><i>Alifatiske hydrokarboner:</i></td><td data-text-align="center" data-vertical-align="top" /></tr><tr><td data-text-align="left" data-vertical-align="top">Alifater C5–C6</td><td data-text-align="center" data-vertical-align="top">7</td></tr><tr><td data-text-align="left" data-vertical-align="top">Alifater &gt;C6–C8</td><td data-text-align="center" data-vertical-align="top">7</td></tr><tr><td data-text-align="left" data-vertical-align="top">Alifater &gt;C8–C10</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Alifater &gt;C10–C12</td><td data-text-align="center" data-vertical-align="top">50</td></tr><tr><td data-text-align="left" data-vertical-align="top">Alifater &gt;C12–C35</td><td data-text-align="center" data-vertical-align="top">100</td></tr></tbody></table></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Betongen eller teglet må ikke være tilsølt med kjemikalier som inneholder andre stoffer enn de som er nevnt i bokstav a, og som kan føre til nevneverdig skader eller ulemper for helse eller miljø.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Betongen eller teglet må ikke inneholde myke fuger, armeringsjern eller plast.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Betongen må ikke bestå av sprøytebetong.</article></article></li></ul></article></article><article class="futureLegalArticle" data-name="§14a-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 14a-5</span>. <span class="legalArticleTitle">Tilleggskrav ved bruk av betong og tegl som er påført maling, murpuss m.m.</span></span><article class="legalP" id="kapittel-1-foreslåttparagraf-5-ledd-1">Dersom betong eller tegl fra riveprosjekter skal brukes til anleggsarbeid og betongen eller teglet er malt eller påført sementbaserte fuger, avretningsmasse eller murpuss, må forekomsten av PCB, bly, kadmium og kvikksølv i malingslag, fuger, avrettingsmasser og murpuss kartlegges. Kartleggingen må gjennomføres av en aktør med miljøteknisk kompetanse før rivning. Viser kartleggingen forekomster over grenseverdiene i § 14a-4 bokstav a av disse stoffene, må følgende krav være oppfylt i tillegg til kravene i § 14a-4:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">Den høyeste konsentrasjonen av PCB, bly, kadmium, og kvikksølv i malingslag, fuger, avrettingsmasser eller murpuss må ikke overstige følgende grenseverdier: <table><thead><tr><th data-text-align="center" data-vertical-align="top" /><th data-text-align="center" data-vertical-align="top">∑ <i>7PCB</i></th><th data-text-align="center" data-vertical-align="top"><i>Bly (Pb)</i></th><th data-text-align="center" data-vertical-align="top"><i>Kadmium (Cd)</i></th><th data-text-align="center" data-vertical-align="top"><i>Kvikksølv (Hg)</i></th></tr></thead><tbody><tr><td data-text-align="left" data-vertical-align="top">Konsentrasjon (mg/kg)</td><td data-text-align="center" data-vertical-align="top">1</td><td data-text-align="center" data-vertical-align="top">1&#xa0;500</td><td data-text-align="center" data-vertical-align="top">40</td><td data-text-align="center" data-vertical-align="top">40</td></tr></tbody></table></article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">Betongen og teglet må tildekkes med et toppdekke. Med mindre det benyttes fast dekke, herunder asfalt og betong, skal toppdekket utgjøre minst 0,5 meter.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">Betongen og teglet må ikke brukes i sjø, myrområder eller andre områder der betongens eller teglets pH og kjemiske stabilitet vil påvirkes betydelig.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">Betongen og teglet må legges minst en meter over høyeste grunnvannstand.</article></article></li></ul></article></article><article class="futureLegalArticle" data-name="§14a-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 14a-6</span>. <span class="legalArticleTitle">Tillatelse til bruk som ikke oppfyller kravene i § 14a-4 og § 14a-5</span></span><article class="legalP" id="kapittel-1-foreslåttparagraf-6-ledd-1">Dersom kravene i § 14a-4 og § 14a-5 ikke er oppfylt, kan betong og tegl fra riveprosjekter bare brukes til anleggsarbeid dersom forurensningsmyndigheten har gitt tillatelse til dette etter forurensningsloven § 11.</article></article><article class="futureLegalArticle" data-name="§14a-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14a-7</span>. <span class="legalArticleTitle">Dokumentasjonskrav</span></span><article class="legalP" id="kapittel-1-foreslåttparagraf-7-ledd-1">Den som bruker betong eller tegl til anleggsarbeid i medhold av § 14a-4 og § 14a-5, skal kunne vise at kravene i denne bestemmelsen er oppfylt og skal kunne fremvise en beskrivelse per riveprosjektsom minst inneholder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">entydig angivelse av den eller de eiendommer hvor betongen eller teglet har oppstått og grunneiers navn</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">hvem kartleggingen av helse- og miljøfarlige stoffer er utført av</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">dato for kartleggingen</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">byggeår og årstall for vesentlig endring hvis det er kjent</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-ledd-1-punkt-5"><article class="legalP" id="kapittel-1-foreslåttparagraf-7-ledd-1-punkt-5-ledd-1">beskrivelse av prøvetaking av ev. malingslag, sementbaserte fuger, avrettingsmasser og murpuss</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-7-ledd-1-punkt-6"><article class="legalP" id="kapittel-1-foreslåttparagraf-7-ledd-1-punkt-6-ledd-1">beskrivelse av prøvetaking av betong og tegl</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-7-ledd-1-punkt-7"><article class="legalP" id="kapittel-1-foreslåttparagraf-7-ledd-1-punkt-7-ledd-1">resultater fra analyser av materialprøvene</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-7-ledd-1-punkt-8"><article class="legalP" id="kapittel-1-foreslåttparagraf-7-ledd-1-punkt-8-ledd-1">hvilke mengder betong og tegl som er brukt fra det enkelte riveprosjekt</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-7-ledd-1-punkt-9"><article class="legalP" id="kapittel-1-foreslåttparagraf-7-ledd-1-punkt-9-ledd-1">hvor og hvordan betongen og teglet er brukt.</article></article></li></ul></article></article><article class="futureLegalArticle" data-name="§14a-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14a-8</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-8-ledd-1">Kommunen eller den Miljødirektoratet bemyndiger fører tilsyn med at bestemmelsene i dette kapitelet overholdes. Dersom betong eller tegl fra riveprosjekter brukes i offentlige veianlegg, fører likevel fylkesmannen tilsyn med at § 14a-4 til § 14a-7 overholdes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-02-03-510/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2020.</article></section></main></body></html>