<!DOCTYPE html><html lang="no"><head><title>Forskrift om endring i forskrift til folkehøyskoleloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-3037</dd><dt class="dokid">DokumentID</dt><dd class="dokid">LTI/forskrift/2020-12-18-3037</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avd.</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-12-06-72/§4</li><li>lov/2002-12-06-72/§7</li></ul></dd><dt class="dateOfPublication">Kunngjort</dt><dd class="dateOfPublication">2020-12-29 16:40</dd><dt class="journalNumber">Journalnummer</dt><dd class="journalNumber">2020-2024</dd><dt class="titleShort">Korttittel</dt><dd class="titleShort">Endr. i forskrift til lov om folkehøyskoler</dd><dt class="title">Tittel</dt><dd class="title">Forskrift om endring i forskrift til folkehøyskoleloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskaps- og integreringsdepartementet 18. desember 2020 med hjemmel i lov 6. desember 2002 nr. 72 om folkehøyskoler (folkehøyskoleloven) § 4 og § 7.</dd><dt class="refid">RefID</dt><dd class="refid">forskrift/2020-12-18-3037</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til folkehøyskoleloven<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 4. Kursordninger</li><li>§ 18. Andre kurs</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-3037" id="dokument"><h1>Forskrift om endring i forskrift til folkehøyskoleloven</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-18-3037/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. oktober 2006 nr. 1158 til lov om folkehøyskoler gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span><ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1"><i>Kurs:</i> Kurs som varer 95 dager eller mer, fordelt over minst 16 1/2 uke.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1"><i>Elev:</i> Kursdeltaker som er over normal alder for gjennomført grunnskole.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1"><i>Årselev:</i> Elev som følger kurs på 190 dager fordelt over 33 uker.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1"><i>Elev med redusert funksjonsevne:</i> Elev med tap av, skade på eller avvik i en kroppsdel eller i en av kroppens psykologiske, fysiologiske eller biologiske funksjoner.</article></article></li></ul></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Kursordninger</span></span><article class="legalP" id="kapittel-1-foreslåttparagraf-2-ledd-1">Elever på kurs skal ha et undervisningsprogram på minst 24 timer per uke. Lørdag er normalt skoledag. Undervisningsomfanget skal normalt være minst 4 timer hver dag. Maksimalt elevtall på enkeltkurs er 120 prosent av internatkapasiteten, jf. § 6.</article><article class="legalP" id="kapittel-1-foreslåttparagraf-2-ledd-2">Folkehøyskolene kan kun arrangere følgende kurs av kortere varighet enn nevnt i første ledd:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">kurs av kortere varighet rettet spesielt mot personer med dokumentert redusert funksjonsevne og deres nærmeste</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">kurs av kortere varighet rettet mot innvandrerungdom dersom kursene har et klart definert integreringsformål.</article></article></li></ul></article><article class="legalP" id="kapittel-1-foreslåttparagraf-2-ledd-3">Undervisningsomfanget på disse kursene av kortere varighet skal være på minst 12 timer, og normalt minst 4 timer hver dag. Disse kursene av kortere varighet kan kun utgjøre en mindre del av skolenes samlede virksomhet. Kravet i § 4 første ledd fjerde punktum gjelder tilsvarende for disse kursene. Folkehøyskolene skal rapportere om deltakelse på disse kursene av kortere varighet i samsvar med denne forskriften § 7 annet ledd.</article><article class="legalP" id="kapittel-1-foreslåttparagraf-2-ledd-4">Kurs av kortere varighet ved Stiftelsen Nestor Seniorutvikling og Nordnorsk pensjonistskole, jf. lov om folkehøyskoler § 8 annet ledd, skal som hovedregel foregå i Norge. Deler av undervisningen ved disse skolene kan likevel legges utenlands, men ikke utenfor Norden. Undervisning i utlandet ved disse skolene må skje etter et forsvarlig pedagogisk opplegg. Kravet i § 4 første ledd fjerde punktum gjelder tilsvarende.</article><article class="legalP" id="kapittel-1-foreslåttparagraf-2-ledd-5">Den enkelte skole har det pedagogiske og praktiske ansvaret for alle kurs.</article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">På kurs må skolens internat integreres i det totale skoleopplegget, og minst 80 prosent av elevene må bo på internatet. Dette gjelder ikke for Stiftelsen Nestor Seniorutvikling og Nordnorsk pensjonistskole, jf. lov om folkehøyskoler § 8 annet ledd, eller for de øvrige folkehøyskolene når disse arrangerer kurs av kortere varighet som nevnt i denne forskriften § 4 andre ledd. Kravet i § 4 første ledd fjerde punktum gjelder likevel for kurs av kortere varighet.</article> <article class="defaultP" margin-top="true">§ 7 første ledd første punktum skal lyde:</article><article class="legalP" id="kapittel-1-ledd-3">Folkehøyskolene skal rapportere elevtallet på kurs per 1. oktober og 1. april hvert år til Utdanningsdirektoratet.</article> <article class="defaultP" margin-top="true">§ 7 andre ledd skal lyde:</article><article class="legalP" id="kapittel-1-ledd-4">Elevtallet på kurs avholdt av Stiftelsen Nestor Seniorutvikling og Nordnorsk pensjonistskole, jf. lov om folkehøyskoler § 8 annet ledd, rapporteres per kalenderår til Utdanningsdirektoratet. Bare den som har deltatt på minst 75 prosent av kurset, rapporteres. Disse elevene regnes om til årselever ved å dele antall kursdager på 190. Kursdager for kurs avholdt av Stiftelsen Nestor Seniorutvikling og Nordnorsk pensjonistskole, skal ha minst 4 undervisningstimer. To kursdager med minst 2 timer undervisning hver dag kan regnes om og rapporteres som én kursdag. Det samme gjelder for de øvrige folkehøyskolene når disse arrangerer kurs som nevnt i denne forskriften § 4 annet ledd bokstav a og b.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-5">Tilskudd per elev fastsettes på grunnlag av et tilskuddsgrunnlag som framkommer ved en omregning av årselevtallet. Årselevtallet på kurs av kortere varighet som nevnt i denne forskriften § 4 annet ledd skal regnes om i henhold til en omregningstabell fastsatt av departementet. Summen av årselevtall på ordinære kurs og kurs av kortere varighet nevnt i denne forskriften § 4 annet ledd omregnes deretter slik: Elevtall til og med 75 multipliseres med 2,4. Elevtall over 75 multipliseres med 1,7.</article> <article class="defaultP" margin-top="true">§ 10 nytt fjerde ledd skal lyde:</article><article class="legalP" id="kapittel-1-ledd-6">Folkehøyskolene skal føre avdelingsregnskap hvor det skilles mellom virksomhet etter folkehøyskoleloven, forskrifter gitt med hjemmel i loven og vilkår gitt i godkjenningen, og øvrig virksomhet. Driver skolen øvrig virksomhet, skal skolen vise hvordan felleskostnadene er fordelt på avdelingene.</article> <article class="defaultP" margin-top="true">§ 10 fjerde ledd blir nytt femte ledd og skal lyde:</article><article class="legalP" id="kapittel-1-ledd-7">Årsregnskap, årsberetning og revisors beretning skal uten oppfordring sendes departementet innen 1. juni året etter regnskapsåret. Driver folkehøyskolen øvrig virksomhet, skal folkehøyskolen også sende inn avdelingsregnskap.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-8">På kurs skal fravær registreres i dager og enkelttimer. For deltidselever registreres fravær kun i timer. Frammøte skal attesteres av ansvarlig undervisningspersonale (faglærer) og rektor.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-9">Stiftelsen Nestor Seniorutvikling og Nordnorsk pensjonistskole, som har dispensasjon etter lov om folkehøyskoler § 8 annet ledd, skal dokumentere sine kurs av kortere varighet. Det samme gjelder for de øvrige folkehøyskolene når disse arrangerer kurs som nevnt i denne forskriften § 4 annet ledd bokstav a og b. Dokumentasjonen skal inneholde frammøtelister som er underskrevet av kursleder eller lærer, og for hvert kurs skal det foreligge dokumentasjon på kunngjøring av kurset, kursplan, kursdatoer, kurstimer, kursdeltakeres frammøte og fravær, navn, fødselsdato, adresse og oversikt over skolens rapportering til departementet.</article> <article class="defaultP" margin-top="true">Ny § 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Andre kurs</span></span><article class="legalP" id="kapittel-1-foreslåttparagraf-3-ledd-1">Kurs av kortere varighet ved Nansenskolen for deltakere på dialogseminar fra konfliktområder kan fortsatt arrangeres. Bestemmelsene som gjelder for kurs som nevnt i denne forskriften § 4 annet ledd bokstav a og b, gjelder tilsvarende for kurs etter bestemmelsen her.</article></article> <article class="defaultP" margin-top="true">Nåværende § 18 blir ny § 19.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-18-3037/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2021.</article></section></main></body></html>