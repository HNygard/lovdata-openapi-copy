<!DOCTYPE html><html lang="no"><head><title>Forskrift om kontrollområder for å forebygge, begrense og bekjempe pærebrann (<i>Erwinia amylovora</i>)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-08-51</dd><dt class="dokid">DokumentID</dt><dd class="dokid">LTI/forskrift/2020-01-08-51</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2020-01-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-04-25-435</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§18</li><li>forskrift/2003-12-19-1790</li><li>forskrift/2000-12-01-1333/§6</li></ul></dd><dt class="dateOfPublication">Kunngjort</dt><dd class="dateOfPublication">2020-01-21 14:50</dd><dt class="journalNumber">Journalnummer</dt><dd class="journalNumber">2020-0074</dd><dt class="titleShort">Korttittel</dt><dd class="titleShort">Forskrift om tiltak mot pærebrann (<i>Erwinia amylovora</i>)</dd><dt class="title">Tittel</dt><dd class="title">Forskrift om kontrollområder for å forebygge, begrense og bekjempe pærebrann (<i>Erwinia amylovora</i>)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Det sentrale Mattilsynet 8. januar 2020 med hjemmel i lov 19. desember 2003 nr. 124 om matproduksjon og mattrygghet mv. (matloven) § 18, jf. delegeringsvedtak 19. desember 2003 nr. 1790 og forskrift 1. desember 2000 nr. 1333 om planter og tiltak mot planteskadegjørere § 6.</dd><dt class="refid">RefID</dt><dd class="refid">forskrift/2020-01-08-51</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontrollområder for å forebygge, begrense og bekjempe pærebrann (Erwinia amylovora)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Opprettelse av kontrollområder</li><li>§ 4. Registrering av virksomheter</li><li>§ 5. Beskjæring og kantklipp langs veier</li><li>§ 6. Flytting av bikuber</li><li>§ 7. Fjerning av vertplanter for pærebrann</li><li>§ 8. Tilsyn og vedtak</li><li>§ 9. Straff</li><li>§ 10. Dispensasjon</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-08-51" id="dokument"><h1>Forskrift om kontrollområder for å forebygge, begrense og bekjempe pærebrann (<i>Erwinia amylovora</i>)</h1><article class="legalArticle" data-lovdata-URL="LTI/forskrift/2020-01-08-51/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å forebygge, begrense og bekjempe spredning av plantesykdommen pærebrann (<i>Erwinia amylovora</i>).</article></article><article class="legalArticle" data-lovdata-URL="LTI/forskrift/2020-01-08-51/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i de kontrollområdene som opprettes i denne forskriften. Forskriften retter seg mot enhver.</article></article><article class="legalArticle" data-lovdata-URL="LTI/forskrift/2020-01-08-51/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprettelse av kontrollområder</span></h2><ul class="defaultList"><li data-li-identifier="a." data-name="a."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Pærebrannsone</article><article class="legalP" id="paragraf-3-punkt-1-ledd-2">Det opprettes en pærebrannsone hvor følgende kommuner eller deler av kommuner inngår: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-1-ledd-2-punkt-1"><article class="legalP" id="paragraf-3-punkt-1-ledd-2-punkt-1-ledd-1">Austrheim, Radøy, Lindås, Meland, Øygarden, Fjell, Askøy, Bergen, Sund, Os, Austevoll, Fitjar, Stord, Bømlo og Sveio i Hordaland</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-2-punkt-2"><article class="legalP" id="paragraf-3-punkt-1-ledd-2-punkt-2-ledd-1">Haugesund, Vindafjord, Tysvær, Karmøy, Bokn, Rennesøy, søndre del av Strand kommune (Fiskå og sørover), Randaberg, Stavanger, Sola, Sandnes, Klepp, Gjesdal, Time, Bjerkreim, Hå, Eigersund, Lund og Sokndal i Rogaland</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-2-punkt-3"><article class="legalP" id="paragraf-3-punkt-1-ledd-2-punkt-3-ledd-1">Farsund, Mandal, Søgne og Kristiansand i Vest-Agder.</article></article></li></ul></article></article></li><li data-li-identifier="b." data-name="b."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Bekjempelsessone</article><article class="legalP" id="paragraf-3-punkt-2-ledd-2">Det opprettes en bekjempelsessone hvor følgende kommuner eller deler av kommuner inngår: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-2-ledd-2-punkt-1"><article class="legalP" id="paragraf-3-punkt-2-ledd-2-punkt-1-ledd-1">Midsund, Haram, Giske, Ålesund, Ulstein, Herøy og Sande i Møre og Romsdal</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-2-punkt-2"><article class="legalP" id="paragraf-3-punkt-2-ledd-2-punkt-2-ledd-1">Gulen og Askvoll i Sogn og Fjordane</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-2-punkt-3"><article class="legalP" id="paragraf-3-punkt-2-ledd-2-punkt-3-ledd-1">Kvinnherad i Hordaland</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-2-punkt-4"><article class="legalP" id="paragraf-3-punkt-2-ledd-2-punkt-4-ledd-1">Finnøy, Hjelmeland og nordre del av Strand kommune (nord for Fiskå) i Rogaland.</article></article></li></ul></article></article></li><li data-li-identifier="c." data-name="c."><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1">Forebyggende sone</article><article class="legalP" id="paragraf-3-punkt-3-ledd-2">Det opprettes en forebyggende sone hvor følgende kommuner eller deler av kommuner inngår: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-3-ledd-2-punkt-1"><article class="legalP" id="paragraf-3-punkt-3-ledd-2-punkt-1-ledd-1">Stordal og Norddal i Møre og Romsdal</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-2-punkt-2"><article class="legalP" id="paragraf-3-punkt-3-ledd-2-punkt-2-ledd-1">Luster, Balestrand, Sogndal, Leikanger og Vik i Sogn og Fjordane</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-2-punkt-3"><article class="legalP" id="paragraf-3-punkt-3-ledd-2-punkt-3-ledd-1">Vaksdal, Granvin, Ulvik, Samnanger, Kvam, Eidfjord, Fusa, Jondal, Ullensvang, Tysnes og Odda i Hordaland</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-2-punkt-4"><article class="legalP" id="paragraf-3-punkt-3-ledd-2-punkt-4-ledd-1">Suldal i Rogaland</article></article></li><li data-li-identifier="-" data-name="-"><article class="listArticle" id="paragraf-3-punkt-3-ledd-2-punkt-5"><article class="legalP" id="paragraf-3-punkt-3-ledd-2-punkt-5-ledd-1">Grimstad i Aust-Agder.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2020-01-08-51/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Registrering av virksomheter</span></h2><article class="legalP" id="paragraf-4-ledd-1">Virksomheter som er lokalisert i pærebrannsonen eller bekjempelsessonen, som omsetter vertplanter for pærebrann, jf. forskrift om plantehelse § 4 bokstav b, jf. vedlegg 2, og som ikke allerede har registreringsplikt etter forskrift om plantehelse § 7, skal registrere virksomheten hos Mattilsynet og plikter å innføre og utøve internkontroll, jf. forskrift om plantehelse § 7 og § 9.</article></article><article class="legalArticle" data-lovdata-URL="LTI/forskrift/2020-01-08-51/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Beskjæring og kantklipp langs veier</span></h2><article class="legalP" id="paragraf-5-ledd-1">I pærebrannsonen skal virksomheter som beskjærer vertplanter for pærebrann, jf. forskrift om plantehelse § 4 bokstav b, jf. vedlegg 2, eller utfører kantklipp langs veier, påse at maskiner og utstyr blir vasket og desinfisert før de tas ut av sonen. Det samme gjelder i bekjempelsessonen, unntatt ved flytting til en tilgrensende pærebrannsone.</article></article><article class="legalArticle" data-lovdata-URL="LTI/forskrift/2020-01-08-51/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Flytting av bikuber</span></h2><article class="legalP" id="paragraf-6-ledd-1">Det er forbudt å flytte bikuber, parebifolk og bidronninger ut av områdene som tilhører pærebrannsonen og bekjempelsessonen i perioden fra 1. mai til 10. oktober. Tilsvarende flytteforbud gjelder fra pærebrannsonen til bekjempelsessonen.</article><article class="legalP" id="paragraf-6-ledd-2">Forbudet gjelder ikke for bikuber og parebifolk etter at de har stått innesperret i 48 timer, og for bidronninger når de har stått innesperret i 48 timer og følgebiene deretter avlives før bidronningen innføres i kuben. Forbudet gjelder heller ikke for nye bikuber uten bier.</article><article class="legalP" id="paragraf-6-ledd-3">I pærebrannsonen og bekjempelsessonen er det fra 1. mai til 10. oktober forbudt å flytte bikuber til arealer som ligger nærmere enn 2 km fra grensen rundt virksomheter som omsetter vertplanter for pærebrann.</article><article class="legalP" id="paragraf-6-ledd-4">Mattilsynet kan gi tillatelse til flytting som nevnt over, når det ikke representerer fare for spredning.</article></article><article class="legalArticle" data-lovdata-URL="LTI/forskrift/2020-01-08-51/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Fjerning av vertplanter for pærebrann</span></h2><article class="legalP" id="paragraf-7-ledd-1">Når det foreligger fare for spredning av pærebrann, kan det regionale Mattilsynet, etter nærmere varsling til eier av eiendom, rydde og fjerne vertplanter for pærebrann, jf. forskrift om plantehelse § 4 bokstav b, jf. vedlegg 2, på enhver eiendom i bekjempelsessonen og den forebyggende sonen, både offentlig og privat. Det samme gjelder innenfor en avstand på 2 km fra virksomheter som omsetter vertplanter for pærebrann i pærebrannsonen.</article></article><article class="legalArticle" data-lovdata-URL="LTI/forskrift/2020-01-08-51/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></h2><article class="legalP" id="paragraf-8-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2020-01-08-51/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2020-01-08-51/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Dispensasjon</span></h2><article class="legalP" id="paragraf-10-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2020-01-08-51/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article><article class="legalP" id="paragraf-11-ledd-2">Fra samme tid oppheves forskrift 25. april 2007 nr. 435 om tiltak mot pærebrann, Gulen, Austrheim, Øygarden, Fjell, Bergen, Sund, Austevoll, Tysnes, Fitjar, Stord, Bømlo, Sveio, Haugesund, Tysvær, Karmøy, Bokn, Rennesøy, Finnøy, Randaberg, Stavanger, Sola, Sandnes, Klepp, Time, Gjesdal, Hå, Bjerkreim, Eigersund, Kristiansand, Masfjorden, Jondal, Lindås, Modalen, Vaksdal, Radøy, Meland, Askøy, Osterøy, Samnanger, Os, Fusa, Kvinnherad, Etne, Vindafjord, Suldal, Hjelmeland, Strand, Forsand, Lund, Sokndal, Flekkefjord, Kvinesdal, Farsund, Lyngdal, Lindesnes, Mandal, Søgne, Songdalen, Vennesla, Lillesand, Birkenes, Marnadal, Askvoll, Naustdal, Førde, Flora, Bremanger, Gloppen, Gaular, Fjaler, Midsund, Giske, Haram, Ålesund, Vestnes, Skodje, Sula, Ulstein, Herøy og Sande kommuner, Rogaland, Hordaland, Sogn og Fjordane, Møre og Romsdal, Vest-Agder og Aust-Agder.</article></article></main></body></html>