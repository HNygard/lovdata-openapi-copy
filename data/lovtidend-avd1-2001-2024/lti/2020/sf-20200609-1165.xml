<!DOCTYPE html><html lang="no"><head><title>Forskrift om endring i utlendingsforskriften (pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-09-1165</dd><dt class="dokid">DokumentID</dt><dd class="dokid">LTI/forskrift/2020-06-09-1165</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§26</li><li>lov/2008-05-15-35/§87</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2020-06-10 16:30</dd><dt class="journalNumber">Journalnummer</dt><dd class="journalNumber">2020-0868</dd><dt class="titleShort">Korttittel</dt><dd class="titleShort">Endr. i utlendingsforskriften (pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet mv.)</dd><dt class="title">Tittel</dt><dd class="title">Forskrift om endring i utlendingsforskriften (pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 9. juni 2020 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 26 og § 87, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2020-06-09-1165</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet mv.)<ul class="tocSubUl"><li>I<ul class="tocSubUl"><li>§ 17-9a. Pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-09-1165" id="dokument"><h1>Forskrift om endring i utlendingsforskriften (pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-09-1165/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 6-25 tredje ledd skal lyde:</article><article class="legalP" id="kapittel-1-ledd-2">Utlendingsdirektoratet kan stille behandlingen av en søknad om oppholdstillatelse etter første ledd i bero inntil det er avklart om vertsfamilien skal ilegges utestengelse etter lovens § 27b.</article> <article class="defaultP" margin-top="true">Ny åttende underoverskrift til kapittel 17 skal lyde:</article><span class="futuretitle" id="kapittel-1-foreslåttittel-1">Lovens § 87. DNA-analyse</span> <article class="defaultP" margin-top="true">Ny § 17-9a skal lyde:</article><article class="futureLegalArticle" data-name="§17-9a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17-9a</span>. <span class="legalArticleTitle">Pålegg om å avlegge prøve for DNA-analyse der parten eller det antatte familiemedlemmet kommer fra et land med dokumenter med lav notoritet</span></span><article class="legalP" id="kapittel-1-foreslåttparagraf-1-ledd-1">I saker om familiegjenforening etter utlendingsloven kapittel 6 der parten eller det antatte familiemedlemmet kommer fra et land hvor det er generell usikkerhet knyttet til dokumenter som kan bidra til å sannsynliggjøre vedkommendes identitet og den angitte familierelasjonen, skal parten og det antatte familiemedlemmet som hovedregel pålegges å avlegge biologisk prøve for DNA-analyse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-09-1165/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2020.</article></section></main></body></html>