<!DOCTYPE html><html lang="no"><head><title>Forskrift om nasjonal retningslinje for tannteknikerutdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-03-19</dd><dt class="dokid">DokumentID</dt><dd class="dokid">LTI/forskrift/2020-01-03-19</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2020-01-13 10:00</dd><dt class="journalNumber">Journalnummer</dt><dd class="journalNumber">2020-0015</dd><dt class="titleShort">Korttittel</dt><dd class="titleShort">Forskrift om nasjonal retningslinje for tannteknikerutdanning</dd><dt class="title">Tittel</dt><dd class="title">Forskrift om nasjonal retningslinje for tannteknikerutdanning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 3. januar 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 andre ledd.</dd><dt class="refid">RefID</dt><dd class="refid">forskrift/2020-01-03-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonal retningslinje for tannteknikerutdanning<ul class="tocSubUl"><li>Kapittel 1. Virkeområde og formål<ul class="tocSubUl"><li>§ 1. Virkeområde og formål</li><li>§ 2. Formål med utdanningen</li><li>§ 3. Kompetanseområder</li></ul></li><li>Kapittel 2. Læringsutbytte for kompetanseområdet oral helse<ul class="tocSubUl"><li>§ 4. Oral helse – Kunnskap</li><li>§ 5. Oral helse – Ferdigheter</li><li>§ 6. Oral helse – Generell kompetanse</li></ul></li><li>Kapittel 3. Læringsutbytte for kompetanseområdet oral protetikk<ul class="tocSubUl"><li>§ 7. Oral protetikk – Kunnskap</li><li>§ 8. Oral protetikk – Ferdigheter</li><li>§ 9. Oral protetikk – Generell kompetanse</li></ul></li><li>Kapittel 4. Læringsutbytte for kompetanseområdet profesjonalitet<ul class="tocSubUl"><li>§ 10. Profesjonalitet – Kunnskap</li><li>§ 11. Profesjonalitet – Ferdigheter</li><li>§ 12. Profesjonalitet – Generell kompetanse</li></ul></li><li>Kapittel 5. Studiets oppbygning og praksisstudier<ul class="tocSubUl"><li>§ 13. Studiets oppbygning</li><li>§ 14. Praksisstudier</li></ul></li><li>Kapittel 6. Ikrafttredelse<ul class="tocSubUl"><li>§ 15. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-03-19" id="dokument"><h1>Forskrift om nasjonal retningslinje for tannteknikerutdanning</h1><section class="section" data-name="kap1" id="kapittel-1" data-lovdata-URL="LTI/forskrift/2020-01-03-19/KAPITTEL_1"><h2>Kapittel 1. Virkeområde og formål</h2><article class="legalArticle" data-lovdata-URL="LTI/forskrift/2020-01-03-19/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h3><article class="legalP" id="kapittel-1-paragraf-1-ledd-1">Forskriften gjelder for universiteter og høyskoler som gir tannteknikerutdanning, og som er akkreditert etter lov om universiteter og høyskoler § 1-2 og § 3-1.</article><article class="legalP" id="kapittel-1-paragraf-1-ledd-2">Forskriften gjelder for 3-årig bachelorgrad i tannteknikk.</article><article class="legalP" id="kapittel-1-paragraf-1-ledd-3">Forskriften skal sikre et nasjonalt likeverdig faglig nivå, slik at kandidatene som uteksamineres har en felles sluttkompetanse, uavhengig av utdanningsinstitusjon.</article></article><article class="legalArticle" data-lovdata-URL="LTI/forskrift/2020-01-03-19/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formål med utdanningen</span></h3><article class="legalP" id="kapittel-1-paragraf-2-ledd-1">Formålet med utdanningen er å utdanne kandidater som har de nødvendige kunnskapene og ferdighetene som kreves for å arbeide selvstendig som tanntekniker, og som også oppnår en generell akademisk helsefaglig profesjonsforståelse. Tannteknikeren arbeider på oppdrag fra tannlege og fremstiller individuelt tilpasset medisinsk utstyr i form av ulike tanntekniske konstruksjoner beregnet på bittrehabilitering av den enkelte pasient. Profesjonsutøvelsen baserer seg på både teknologisk og håndverksmessig tradisjon og krever teoretisk kunnskap, håndlag, tekniske, praktiske og digitale ferdigheter, samt form- og fargesans.</article><article class="legalP" id="kapittel-1-paragraf-2-ledd-2">Utdanningen skal være preget av et kritisk, kunnskapsbasert og profesjonelt grunnsyn, samtidig som pasientens funksjonelle og estetiske behov vektlegges. Kandidatene skal være endringskompetente for å tilpasse seg en bransje i rask prosess- og materialteknologisk utvikling, samt ha forståelse for betydningen av erfaringsbasert selvstendighet, systematisk kvalitetsarbeid, forskning og innovasjon.</article><article class="legalP" id="kapittel-1-paragraf-2-ledd-3">Utdanningen skal også sikre kompetanse og holdninger som danner grunnlag for likeverdige tjenestetilbud for alle grupper i samfunnet, deriblant kompetanse om samers status som urfolk og deres rettigheter til språklige og kulturelt tilrettelagte tjenester.</article></article><article class="legalArticle" data-lovdata-URL="LTI/forskrift/2020-01-03-19/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanseområder</span></h3><article class="legalP" id="kapittel-1-paragraf-3-ledd-1">Tannteknikerutdanningen skal gi læringsutbytte i tråd med kravene i kapittel 2 til 4 under følgende kompetanseområder:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">Oral helse</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">Oral protetikk</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">Profesjonalitet.</article></article></li></ul></article><article class="legalP" id="kapittel-1-paragraf-3-ledd-2">Læringsutbyttebeskrivelsene i § 6 a, § 9 a, § 10 e, f og g, § 11 c og e, § 12 c og d er basert på forskrift 6. september 2017 nr. 1353 om felles rammeplan for helse- og sosialfagutdanninger § 2, og tilpasset utdanningen. Forskrift om nasjonal retningslinje for tannteknikerutdanning unntas fra forskrift om felles rammeplan for helse- og sosialfagutdanninger § 3 annet ledd pkt. 7 og 9.</article><article class="legalP" id="kapittel-1-paragraf-3-ledd-3">Omfang og graden av kompleksitet i læringsutbyttebeskrivelsene vil være avgjørende for hvor stor plass de skal gis i utdanningen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-01-03-19/KAPITTEL_2"><h2>Kapittel 2. Læringsutbytte for kompetanseområdet oral helse</h2><article class="legalArticle" data-lovdata-URL="LTI/forskrift/2020-01-03-19/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Oral helse – Kunnskap</span></h3><article class="legalP" id="kapittel-2-paragraf-1-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">har bred kunnskap om tennenes makroskopiske anatomi, anatomiske variasjoner, terminologi og tannbenevningssystemer</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">har kunnskap om munnhulens anatomi og funksjon</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">kjenner til normale og patologiske forhold i munnhulen.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oral helse – Ferdigheter</span></h3><article class="legalP" id="kapittel-2-paragraf-2-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">kan anvende riktig terminologi knyttet til tenner, tannflater og anatomiske strukturer</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">kan anvende kunnskap om tennenes makroskopiske anatomi for å utforme tannerstatninger</article></article></li><li data-li-identifier="c." data-name="c."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">kan anvende kunnskap om munnhulens anatomi og biologi for å fremstille klinisk akseptable tanntekniske konstruksjoner.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Oral helse – Generell kompetanse</span></h3><article class="legalP" id="kapittel-2-paragraf-3-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">kan formidle sammenhengen mellom helse, utdanning, arbeid og levekår, og tennenes psykososiale betydning både tilknyttet enkeltpersoner og grupper i samfunnet relatert til god folkehelse og arbeidsinkludering.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-01-03-19/KAPITTEL_3"><h2>Kapittel 3. Læringsutbytte for kompetanseområdet oral protetikk</h2><article class="legalArticle" data-lovdata-URL="LTI/forskrift/2020-01-03-19/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Oral protetikk – Kunnskap</span></h3><article class="legalP" id="kapittel-3-paragraf-1-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">har bred kunnskap om grunnleggende behandlingsprosedyrer og fremstilling av tanntekniske konstruksjoner basert på klinisk og teoretisk vitenskap</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">har bred kunnskap om filbehandling og fremstillingsprosedyrer tilknyttet digital tannteknikk</article></article></li><li data-li-identifier="c." data-name="c."><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">har bred kunnskap om de ulike dentale materialer som benyttes i tanntekniske konstruksjoner hva gjelder optiske, kjemiske, fysikalske og termiske egenskaper når de brukes hver for seg, eller i kombinasjon i en og samme konstruksjon, i et oralt miljø</article></article></li><li data-li-identifier="d." data-name="d."><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">har kunnskap om dentale materialers risiko for biologiske reaksjoner i form av allergiutvikling, toksisitet og bivirkninger</article></article></li><li data-li-identifier="e." data-name="e."><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">kjenner til forskning og utviklingsarbeid og kan relatere det til tannteknisk yrkesutøvelse og materialvalg ved fremstilling av tanntekniske konstruksjoner.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Oral protetikk – Ferdigheter</span></h3><article class="legalP" id="kapittel-3-paragraf-2-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">kan anvende presis fagterminologi innen profesjonen</article></article></li><li data-li-identifier="b." data-name="b."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">kan anvende kunnskap om dentale materialer ved fremstilling av tanntekniske konstruksjoner, basert på forsknings- og kunnskapsbasert praksis ved ulike kliniske pasientforhold</article></article></li><li data-li-identifier="c." data-name="c."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">kan vurdere materialvalg, design og fremstillingsmetoder for praktisk utførelse i relasjon til forskningsbasert kunnskap</article></article></li><li data-li-identifier="d." data-name="d."><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">kan vurdere risiko for uønskede hendelser relatert til dentale materialer, fremstillingsutstyr og -prosesser under produksjon av tanntekniske konstruksjoner, og kjenner til metoder for å følge opp dette systematisk</article></article></li><li data-li-identifier="e." data-name="e."><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">kan beherske grunnleggende tanntekniske prosedyrer og laboratorieutstyr på en forsvarlig måte som ivaretar sikkerhet og produksjonspresisjon</article></article></li><li data-li-identifier="f." data-name="f."><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">kan beherske digital arbeidsgang ved fremstilling av tanntekniske konstruksjoner.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oral protetikk – Generell kompetanse</span></h3><article class="legalP" id="kapittel-3-paragraf-3-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">har innsikt i digital teknologi, og kompetanse til å bistå i utviklingen av og bruke egnet teknologi både på individ- og systemnivå</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">har innsikt i konsekvenser ved feil behandling av dentale materialer og hvordan pasienten kan bli berørt</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">kan planlegge og gjennomføre tanntekniske arbeidsoppgaver og prosjekter som strekker seg over tid, alene og som deltaker i en gruppe, og i tråd med etiske krav og retningslinjer.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2020-01-03-19/KAPITTEL_4"><h2>Kapittel 4. Læringsutbytte for kompetanseområdet profesjonalitet</h2><article class="legalArticle" data-lovdata-URL="LTI/forskrift/2020-01-03-19/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Profesjonalitet – Kunnskap</span></h3><article class="legalP" id="kapittel-4-paragraf-1-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">har kunnskap om kvalitetssikring, helse, miljø og sikkerhet (HMS) og internkontroll tilknyttet tannteknisk virksomhet</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">har kunnskap om infeksjonskontroll, inkludert smittevern, sterilisering, desinfeksjon og dekontaminasjon</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">kjenner til gjeldende lover og regelverk for egen yrkesgruppe, og forsvarlig oppgave- og ansvarsfordelingen innen tannhelseteamet</article></article></li><li data-li-identifier="d." data-name="d."><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">kjenner til forskning innen fagområdet, forskningsmetoder og prinsipper for vurdering av vitenskapelig kvalitet</article></article></li><li data-li-identifier="e." data-name="e."><article class="listArticle" id="kapittel-4-paragraf-1-ledd-1-punkt-5"><article class="legalP" id="kapittel-4-paragraf-1-ledd-1-punkt-5-ledd-1">kjenner til inkludering, likestilling og ikke-diskriminering, uavhengig av kjønn, etnisitet, religion og livssyn, funksjonsnedsettelse, seksuell orientering, kjønnsidentitet, kjønnsuttrykk og alder, slik at kandidaten bidrar til å sikre likeverdige tjenester for alle grupper i samfunnet</article></article></li><li data-li-identifier="f." data-name="f."><article class="listArticle" id="kapittel-4-paragraf-1-ledd-1-punkt-6"><article class="legalP" id="kapittel-4-paragraf-1-ledd-1-punkt-6-ledd-1">kjenner til og forholder seg til helse- og sosialpolitikk og kan anvende oppdatert kunnskap om helse- og velferdssystemet, lover, regelverk og veiledere i sin tjenesteutøvelse, herunder kunnskap om samenes status som urfolk og om samenes rettigheter, særlig innenfor helse- og sosialfeltet</article></article></li><li data-li-identifier="g." data-name="g."><article class="listArticle" id="kapittel-4-paragraf-1-ledd-1-punkt-7"><article class="legalP" id="kapittel-4-paragraf-1-ledd-1-punkt-7-ledd-1">kjenner til tverrfaglig, tverrprofesjonell, tverrsektoriell samhandling på tvers av virksomheter og nivåer, og hvordan slik samhandling kan initieres</article></article></li><li data-li-identifier="h." data-name="h."><article class="listArticle" id="kapittel-4-paragraf-1-ledd-1-punkt-8"><article class="legalP" id="kapittel-4-paragraf-1-ledd-1-punkt-8-ledd-1">kjenner til kommunikasjonsstrategier og betydningen av god dialog og samarbeid mellom tannhelsepersonell til beste for den enkelte pasient, og ivaretakelse av personvern og digital sikkerhet</article></article></li><li data-li-identifier="i." data-name="i."><article class="listArticle" id="kapittel-4-paragraf-1-ledd-1-punkt-9"><article class="legalP" id="kapittel-4-paragraf-1-ledd-1-punkt-9-ledd-1">kjenner til mangfoldet av eldres behov for tannerstatninger, samt deres rett til medvirkning i behandlingen</article></article></li><li data-li-identifier="j." data-name="j."><article class="listArticle" id="kapittel-4-paragraf-1-ledd-1-punkt-10"><article class="legalP" id="kapittel-4-paragraf-1-ledd-1-punkt-10-ledd-1">kjenner til fagområdets historie, tradisjoner, egenart og plass i samfunnet</article></article></li><li data-li-identifier="k." data-name="k."><article class="listArticle" id="kapittel-4-paragraf-1-ledd-1-punkt-11"><article class="legalP" id="kapittel-4-paragraf-1-ledd-1-punkt-11-ledd-1">har kunnskap om begrepet helsekompetanse og hvordan variasjoner i helsekompetanse påvirker ulike pasient- og brukergruppers sykdomshåndtering, mestring og egenomsorg.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Profesjonalitet – Ferdigheter</span></h3><article class="legalP" id="kapittel-4-paragraf-2-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">kan vurdere og analysere egen erfaring og profesjonsutøvelse relatert til kunnskapsbasert praksis</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">kan anvende, vurdere og henvise til vitenskapelig kunnskap for å belyse praktiske og teoretiske problemstillinger</article></article></li><li data-li-identifier="c." data-name="c."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">kan anvende kunnskap om relasjons-, kommunikasjons- og veiledningskompetanse som gjør kandidaten i stand til å forstå og samhandle med brukere, pasienter og pårørende. Videre kan kandidaten veilede brukere, pasienter og pårørende og relevant personell som er i lærings-, mestrings- og endringsprosesser</article></article></li><li data-li-identifier="d." data-name="d."><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">kan reflektere over, og ta nødvendige miljøhensyn ved materialvalg og under produksjon av tannerstatninger</article></article></li><li data-li-identifier="e." data-name="e."><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">kan oppdatere seg på ny kunnskap og foreta faglige vurderinger, avgjørelser og handlinger i tråd med kunnskapsbasert praksis.</article></article></li></ul></article></article><article class="legalArticle" data-lovdata-URL="LTI/forskrift/2020-01-03-19/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Profesjonalitet – Generell kompetanse</span></h3><article class="legalP" id="kapittel-4-paragraf-3-ledd-1">Kandidaten<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">kan formidle sentralt fagstoff og dokumentere sin faglige kunnskap</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">kan formidle og utveksle faglige synspunkter og erfaringer, og gjennom dette bidra til utvikling av god praksis</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">kjenner til nytenkning og innovasjonsprosesser og kan bidra til tjenesteinnovasjon og systematiske og kvalitetsforbedrende arbeidsprosesser i tannteknisk produksjon</article></article></li><li data-li-identifier="d." data-name="d."><article class="listArticle" id="kapittel-4-paragraf-3-ledd-1-punkt-4"><article class="legalP" id="kapittel-4-paragraf-3-ledd-1-punkt-4-ledd-1">kjenner til og kan identifisere, reflektere over og håndtere etiske problemstillinger og verdikonflikter tilknyttet tannhelsefaglig tjenesteutøvelse.</article></article></li></ul></article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-01-03-19/KAPITTEL_5"><h2>Kapittel 5. Studiets oppbygning og praksisstudier</h2><article class="legalArticle" data-lovdata-URL="LTI/forskrift/2020-01-03-19/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Studiets oppbygning</span></h3><article class="legalP" id="kapittel-5-paragraf-1-ledd-1">Utdanningen skal organiseres på en måte som fremmer integrering av teori i den praktiske utførelsen. Emnene skal bygge på hverandre og det skal stilles gradvis stigende krav til studentenes kunnskap, ferdighet og generell kompetanse. Utdanningen skal fremstå helhetlig ved at faglig innhold, pedagogiske virkemidler og praksisstudier kobles sammen. Det skal være sammenheng mellom læringsutbyttebeskrivelser, læringsaktiviteter og vurderingsformer. Veiledet ferdighetstrening er sentral for utvikling av studentenes praktiske ferdigheter og erfaringsbasert handlingskompetanse. Studentaktive læringsformer skal vektlegges i undervisningen og varierte vurderingsformer skal fremme studentens faglige progresjon.</article><article class="legalP" id="kapittel-5-paragraf-1-ledd-2">Studenten skal innledningsvis i studiet tilegne seg kunnskap om profesjonens virkeområde og identitet, og samfunnsvitenskapens betydning i dagens helseperspektiv. Studenten skal også tilegne seg kunnskap om tannmorfologi og munnhulens anatomi, som utgangspunkt for design og konstruksjon av enkle tannerstatninger. Kunnskap om dentale materialers egenskaper vektlegges for å oppnå en optimal konstruksjon tilpasset den enkelte pasient.</article><article class="legalP" id="kapittel-5-paragraf-1-ledd-3">Videre skal studentens kunnskaper om dentale materialer og konstruksjonsprinsipper integreres i ferdighetsutviklingen gjennom konvensjonelle og digitale arbeidsprosesser og framstillingsteknikker. Studenten skal i tillegg tilegne seg kunnskap om lovpålagte krav og retningslinjer for tannteknisk laboratorievirksomhet. Det fokuseres på pasientrettet og tverrprofesjonell kommunikasjon, samarbeid og samhandling. Kandidaten skal etter endt utdanning kunne fremstille grunnleggende tanntekniske konstruksjoner med klinisk akseptabel kvalitet.</article><article class="legalP" id="kapittel-5-paragraf-1-ledd-4">Utdanningsinstitusjonen skal tilby intern veiledet ferdighetstrening på institusjonens tanntekniske laboratorier i alle tre studieår. Ferdighetstrening er viktig for studentens progresjon, og opparbeidelse av profesjonsfaglig handlingskompetanse. Praktiske ferdigheter skal derfor ha en sentral plass.</article></article><article class="legalArticle" data-lovdata-URL="LTI/forskrift/2020-01-03-19/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Praksisstudier</span></h3><article class="legalP" id="kapittel-5-paragraf-2-ledd-1">Praksisstudiene skal utformes slik at de sikrer at læringsutbyttene oppnås. Ferdighetstrening og praksisstudier skal utgjøre om lag halvparten av studiets omfang.</article><article class="legalP" id="kapittel-5-paragraf-2-ledd-2">Praksisstudiene skal omfatte minimum åtte uker i et tannteknisk laboratorium. Anbefalt omfang på praksisstudiene er 20 uker i løpet av utdanningen.</article><article class="legalP" id="kapittel-5-paragraf-2-ledd-3">Studenten bør få erfaring med digitale fremstillingsprosesser i praksisstudiene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-01-03-19/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2020-01-03-19/§15" data-name="§15" id="kapittel-6-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Forskriften trer i kraft 1. februar 2020. Forskriften gjelder for studenter som tas opp fra og med opptak til studieåret 2021–2022.</article></article></section></main></body></html>