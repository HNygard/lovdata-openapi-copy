<!DOCTYPE html><html lang="no"><head><title>Forskrift om endring i forskrift om apotek (apotekforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-02-1712</dd><dt class="dokid">DokumentID</dt><dd class="dokid">LTI/forskrift/2020-09-02-1712</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2020-09-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-26-178</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-02-39/§2-2</li><li>lov/2000-06-02-39/§5-4</li></ul></dd><dt class="dateOfPublication">Kunngjort</dt><dd class="dateOfPublication">2020-09-03 15:30</dd><dt class="journalNumber">Journalnummer</dt><dd class="journalNumber">2020-1255</dd><dt class="titleShort">Korttittel</dt><dd class="titleShort">Endr. i apotekforskriften</dd><dt class="title">Tittel</dt><dd class="title">Forskrift om endring i forskrift om apotek (apotekforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. september 2020 med hjemmel i lov 2. juni 2000 nr. 39 om apotek (apotekloven) § 2-2 og § 5-4.</dd><dt class="refid">RefID</dt><dd class="refid">forskrift/2020-09-02-1712</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om apotek (apotekforskriften)<ul class="tocSubUl"><li>I<ul class="tocSubUl"><li>§ 27. Vareleveranser mellom apotek</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-09-02-1712" id="dokument"><h1>Forskrift om endring i forskrift om apotek (apotekforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-09-02-1712/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. februar 2001 nr. 178 om apotek (apotekforskriften) gjøres følgende endringer:</article> <article class="defaultP" margin-top="true">§ 13 oppheves.</article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Vareleveranser mellom apotek</span></span><article class="legalP" id="kapittel-1-foreslåttparagraf-1-ledd-1">Apotek med felles driftskonsesjon kan levere legemidler til hverandre uavhengig av kravet om grossisttillatelse.</article><article class="legalP" id="kapittel-1-foreslåttparagraf-1-ledd-2">Apotek uten grossisttillatelse eller felles driftskonsesjon kan levere legemidler til hverandre i tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">hvor det medfører urimelig stor ulempe for kunden å hente legemidlet i et annet apotek</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">som gjelder legemidler som er lagret for beredskapsformål og hvor holdbarheten vil utløpe dersom legemidlene ikke kan leveres til et annet apotek</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">som gjelder legemidler som blir overflødige på grunn av flytting av spesialitet eller sykehusfunksjon</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">som gjelder legemidler som et apotek har bestilt til en bestemt kunde men hvor kunden likevel ikke kjøper legemidlet</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">som gjelder overdragelse av apotek med legemiddellager og hvor apotekdriften skal fortsette i de samme lokalene</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">som gjelder legemidler der det foreligger en fare for eller en etablert mangelsituasjon</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">som gjelder legemidler som inngår i en klinisk utprøving og som leveres til et annet apotek i henhold til skriftlig dokumentasjon fra sponsor for utprøvingen.</article></article></li></ul></article><article class="legalP" id="kapittel-1-foreslåttparagraf-1-ledd-3">Statens legemiddelverk kan i andre særlige tilfeller gi tillatelse til at apotek leverer legemidler til hverandre.</article><article class="legalP" id="kapittel-1-foreslåttparagraf-1-ledd-4">Leveranse i henhold til denne paragrafen skal dokumenteres av leverende apotek. Dokumentasjonen skal omfatte dato for levering, mottaker, transportør, transportmåte, hvilke legemidler som er levert og begrunnelsen for at leveransen oppfyller vilkårene i denne paragrafen. For leveranser i henhold til andre ledd bokstav a til d skal varepartiets nummer (batchnummer) på levert legemiddel dokumenteres. Dokumentasjonen skal oppbevares i fem år.</article><article class="legalP" id="kapittel-1-foreslåttparagraf-1-ledd-5">Apotek som leverer legemiddel til annet apotek er ansvarlig for at melding om tilbakekall av det aktuelle legemidlet formidles til mottakerapoteket.</article><article class="legalP" id="kapittel-1-foreslåttparagraf-1-ledd-6">Apotek som leverer legemiddel til annet apotek skal kontrollere at legemidlene som leveres, ikke er forfalsket ved å gjennomføre kontroll av legemidlets ytre emballasje, jf. forskrift 18. desember 2009 nr. 1839 § 3-29 fjerde, femte og sjette ledd Dette gjelder likevel ikke ved overdragelse av apotek som nevnt i andre ledd bokstav e.</article><article class="legalP" id="kapittel-1-foreslåttparagraf-1-ledd-7">Leveranser som ikke er omfattet av denne bestemmelsen krever grossisttillatelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-09-02-1712/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>