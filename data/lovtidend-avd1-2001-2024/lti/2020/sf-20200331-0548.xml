<!DOCTYPE html><html lang="no"><head><title>Forskrift om midlertidig endring i forskrift om losplikt og bruk av farledsbevis</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-31-548</dd><dt class="dokid">DokumentID</dt><dd class="dokid">LTI/forskrift/2020-03-31-548</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kyst- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2020-03-31 – 2020-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-12-17-1808</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2019-06-21-70/§24</li><li>lov/2019-06-21-70/§53</li></ul></dd><dt class="dateOfPublication">Kunngjort</dt><dd class="dateOfPublication">2020-04-01 16:10</dd><dt class="journalNumber">Journalnummer</dt><dd class="journalNumber">2020-0457</dd><dt class="titleShort">Korttittel</dt><dd class="titleShort">Midl. endring i lospliktforskriften</dd><dt class="title">Tittel</dt><dd class="title">Forskrift om midlertidig endring i forskrift om losplikt og bruk av farledsbevis</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 31. mars 2020 med hjemmel i lov 21. juni 2019 nr. 70 om havner og farvann (havne- og farvannsloven) § 24 femte ledd jf. § 53 første ledd.</dd><dt class="refid">RefID</dt><dd class="refid">forskrift/2020-03-31-548</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om losplikt og bruk av farledsbevis<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-31-548" id="dokument"><h1>Forskrift om midlertidig endring i forskrift om losplikt og bruk av farledsbevis</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-31-548/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift 17. desember 2014 nr. 1808 om losplikt og bruk av farledsbevis (lospliktforskriften) § 19 første og andre ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Farledsbevis klasse 2 og 3 gjelder i fem år etter utstedelsen. Farledsbeviset kan fornyes etter søknad dersom søkeren kan dokumentere at vedkommende i løpet av gyldighetsperioden har vedlikeholdt sin farvannskunnskap i det området det søkes fornyelse for. Fornyelsen gjelder for fem år. I tilfeller der situasjonen med covid-19-pandemien er til hinder for søknad eller gjennomføring av de nødvendige seilasene anses farledsbeviset likevel som gyldig i inntil 6 måneder etter utløpsdato.</article><article class="numberedLegalP" data-numerator="2" id="kapittel-1-nummer-2">(2) Farledsbevis klasse 1 gjelder i to år etter utstedelsen. Farledsbeviset kan fornyes etter søknad dersom søkeren kan dokumentere at vedkommende i løpet av gyldighetsperioden har gjennomført minimum to seilaser i farleden. Fornyelsen gjelder for to år. I tilfeller der situasjonen med covid-19-pandemien er til hinder for søknad eller gjennomføring av de nødvendige seilasene anses farledsbeviset likevel som gyldig i inntil 6 måneder etter utløpsdato.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-31-548/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks og gjelder frem til den 31. desember 2020.</article></section></main></body></html>