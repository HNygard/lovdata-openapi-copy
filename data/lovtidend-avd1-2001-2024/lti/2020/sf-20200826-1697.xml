<!DOCTYPE html><html lang="no"><head><title>Forskrift om endring i forskrift om omsetning mv. av visse reseptfrie legemidler utenom apotek og legemiddelforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-08-26-1697</dd><dt class="dokid">DokumentID</dt><dd class="dokid">LTI/forskrift/2020-08-26-1697</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-08-14-1053</li><li>forskrift/2009-12-18-1839</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§8</li><li>lov/1992-12-04-132/§16</li></ul></dd><dt class="dateOfPublication">Kunngjort</dt><dd class="dateOfPublication">2020-09-01 15:00</dd><dt class="journalNumber">Journalnummer</dt><dd class="journalNumber">2020-1244</dd><dt class="titleShort">Korttittel</dt><dd class="titleShort">Endr. i omsetning mv. av reseptfrie legemidler utenom apotek og legemiddelforskriften</dd><dt class="title">Tittel</dt><dd class="title">Forskrift om endring i forskrift om omsetning mv. av visse reseptfrie legemidler utenom apotek og legemiddelforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 26. august 2020 med hjemmel i lov 4. desember 1992 nr. 132 om legemidler m.v. (legemiddelloven) § 8 annet ledd og § 16 fjerde ledd.</dd><dt class="refid">RefID</dt><dd class="refid">forskrift/2020-08-26-1697</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omsetning mv. av visse reseptfrie legemidler utenom apotek og legemiddelforskriften<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2020-08-26-1697" id="dokument"><h1>Forskrift om endring i forskrift om omsetning mv. av visse reseptfrie legemidler utenom apotek og legemiddelforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-08-26-1697/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. august 2003 nr. 1053 om omsetning mv. av visse reseptfrie legemidler utenom apotek gjøres følgende endringer:</article> <article class="defaultP" margin-top="true">§ 1 første og annet ledd skal lyde:</article><article class="legalP" id="kapittel-1-ledd-2">Denne forskrift gjelder omsetning til allmennheten av reseptfrie legemidler og reseptpliktige legemidler unntatt reseptplikt, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">legemidler omfattet av en liste fastsatt med hjemmel i forskriften § 6,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">legemidler som etter forskrift om legemidler § 3-15 eller § 3-16 er godkjent av Statens legemiddelverk som naturlegemiddel eller tradisjonelt plantebasert legemiddel,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">legemidler med innhold av nikotin til bruk ved røykeavvenning (nikotinholdige legemidler),</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">homøopatiske legemidler som er registrert hos Statens legemiddelverk i samsvar med forskrift om legemidler § 3-21, § 3-22, § 3-22A, § 3-23, og</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">legemidler uten markedsføringstillatelse i henhold til legemiddelforskriften § 2-2 bokstav j.</article></article></li></ul></article><article class="legalP" id="kapittel-1-ledd-3">Statens legemiddelverk kan dersom hensynet til folkehelsen eller dyrehelsen tilsier det bestemme at legemidler som omfattes av første ledd bokstav b) og d) ikke kan omsettes i henhold til denne forskriften. Legemiddelverket offentliggjør liste over disse legemidlene.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-4">Legemidler som nevnt i § 1 kan omsettes fra virksomheter som omsetter næringsmidler.</article><article class="legalP" id="kapittel-1-ledd-5">Legemidler uten markedsføringstillatelse i henhold til legemiddelforskriften § 2-2 bokstav j kan kun omsettes fra dyreforretninger.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-6">Statens legemiddelverk fastsetter hvilke legemidler, utover de som er nevnt i § 1 første ledd bokstav b, c, d og e, som kan omsettes etter denne forskriften, og offentliggjør lister over disse.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-7">Statens legemiddelverk og Mattilsynet fører tilsyn med omsetning av legemidler etter denne forskrift. Statens legemiddelverk skal i samarbeid med Mattilsynet utarbeide retningslinjer for tilsynet og sørge for at tilsynet fremmer sikker omgang med legemidler.</article> <article class="defaultP" margin-top="true">§ 19 andre ledd skal lyde:</article><article class="legalP" id="kapittel-1-ledd-8">Statens legemiddelverk kan ilegge tvangsmulkt etter legemiddelloven § 28 dersom pålegg om retting ikke overholdes.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-08-26-1697/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endring:</article> <article class="defaultP" margin-top="true">§ 2-2 ny bokstav j skal lyde:</article><article class="legalP" id="kapittel-2-ledd-2">legemidler som utelukkende er beregnet for akvariefisk til prydformål i henhold til virkestoffliste bestemt av Statens legemiddelverk. Det kan søkes Statens legemiddelverk om å få virkestoff på listen.</article></section><section class="section" data-name="kapIII" id="kapittel-3" data-lovdata-URL="LTI/forskrift/2020-08-26-1697/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2021.</article></section></main></body></html>