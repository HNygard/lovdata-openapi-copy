<!DOCTYPE html><html lang="no"><head><title>Forskrift om overtredelsesgebyr etter skipssikkerhetsloven, skipsarbeidsloven og NIS-loven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-27-1596</dd><dt class="dokid">DokumentID</dt><dd class="dokid">LTI/forskrift/2020-07-27-1596</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Maritim avdeling</li></ul></dd><dt class="dateInForce">I kraft fra</dt><dd class="dateInForce">2020-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-07-02-852</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§55</li><li>lov/2007-02-16-9/§56</li><li>lov/2013-06-21-102/§12-3</li><li>lov/1987-06-12-48/§13</li></ul></dd><dt class="dateOfPublication">Kunngjort</dt><dd class="dateOfPublication">2020-07-28 14:10</dd><dt class="journalNumber">Journalnummer</dt><dd class="journalNumber">2020-1172</dd><dt class="titleShort">Korttittel</dt><dd class="titleShort">Forskrift om overtredelsesgebyr etter skipssikkerhetsloven, skipsarbeidsloven og NIS-loven</dd><dt class="title">Tittel</dt><dd class="title">Forskrift om overtredelsesgebyr etter skipssikkerhetsloven, skipsarbeidsloven og NIS-loven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 27. juli 2020 med hjemmel i lov 16. februar 2007 nr. 9 om skipssikkerhet (skipssikkerhetsloven) § 55 og § 56, lov 21. juni 2013 nr. 102 om stillingsvern mv. for arbeidstakere på skip (skipsarbeidsloven) § 12-3 og lov 12. juni 1987 nr. 48 om norsk internasjonalt skipsregister § 13.</dd><dt class="refid">RefID</dt><dd class="refid">forskrift/2020-07-27-1596</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overtredelsesgebyr etter skipssikkerhetsloven, skipsarbeidsloven og NIS-loven<ul class="tocSubUl"><li>§ 1. Overtredelsesgebyr mot enkeltpersoner</li><li>§ 2. Overtredelsesgebyr mot foretak</li><li>§ 3. Gjennomføring av overtredelsesgebyr</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-27-1596" id="dokument"><h1>Forskrift om overtredelsesgebyr etter skipssikkerhetsloven, skipsarbeidsloven og NIS-loven</h1><article class="legalArticle" data-lovdata-URL="LTI/forskrift/2020-07-27-1596/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Overtredelsesgebyr mot enkeltpersoner</span></h2><article class="legalP" id="paragraf-1-ledd-1">Overtredelsesgebyr etter skipssikkerhetsloven § 55 første, andre og tredje ledd skal utmåles i hvert enkelt tilfelle.</article><article class="legalP" id="paragraf-1-ledd-2">Ved utmålingen skal det særlig legges vekt på<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">hvor alvorlig overtredelsen er, herunder overtredelsens omfang, virkning og graden av utvist skyld</article></article></li><li data-li-identifier="b." data-name="b."><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">om overtredelsen er begått for å fremme rederiets interesser</article></article></li><li data-li-identifier="c." data-name="c."><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">om vedkommende har hatt eller kunne oppnå noen fordel ved overtredelsen</article></article></li><li data-li-identifier="d." data-name="d."><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">om det foreligger gjentakelse</article></article></li><li data-li-identifier="e." data-name="e."><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">vedkommendes økonomiske evne</article></article></li><li data-li-identifier="f." data-name="f."><article class="listArticle" id="paragraf-1-ledd-2-punkt-6"><article class="legalP" id="paragraf-1-ledd-2-punkt-6-ledd-1">allmennpreventive hensyn.</article></article></li></ul></article><article class="legalP" id="paragraf-1-ledd-3">Overtredelsesgebyret skal maksimalt utgjøre 0,6 ganger folketrygdens grunnbeløp (G).</article></article><article class="legalArticle" data-lovdata-URL="LTI/forskrift/2020-07-27-1596/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyr mot foretak</span></h2><article class="legalP" id="paragraf-2-ledd-1">Overtredelsesgebyr etter skipssikkerhetsloven § 56 første og andre ledd, skipsarbeidsloven § 12-3 og NIS-loven § 13 skal utmåles i hvert enkelt tilfelle.</article><article class="legalP" id="paragraf-2-ledd-2">Ved utmålingen skal det særlig legges vekt på<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">hvor alvorlig overtredelsen er, herunder overtredelsens omfang, virkning og graden av utvist skyld</article></article></li><li data-li-identifier="b." data-name="b."><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">om foretaket gjennom sikkerhetsstyringssystemet eller ved instruksjon, opplæring, kontroll eller andre tiltak kunne ha forebygget overtredelsen</article></article></li><li data-li-identifier="c." data-name="c."><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">om overtredelsen er begått for å fremme foretakets interesser</article></article></li><li data-li-identifier="d." data-name="d."><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">om foretaket har hatt eller kunne oppnå noen fordel ved overtredelsen</article></article></li><li data-li-identifier="e." data-name="e."><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">om det foreligger gjentakelse</article></article></li><li data-li-identifier="f." data-name="f."><article class="listArticle" id="paragraf-2-ledd-2-punkt-6"><article class="legalP" id="paragraf-2-ledd-2-punkt-6-ledd-1">foretakets økonomiske evne</article></article></li><li data-li-identifier="g." data-name="g."><article class="listArticle" id="paragraf-2-ledd-2-punkt-7"><article class="legalP" id="paragraf-2-ledd-2-punkt-7-ledd-1">allmennpreventive hensyn.</article></article></li></ul></article><article class="legalP" id="paragraf-2-ledd-3">Overtredelsesgebyret skal maksimalt utgjøre 15 ganger folketrygdens grunnbeløp (G).</article></article><article class="legalArticle" data-lovdata-URL="LTI/forskrift/2020-07-27-1596/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av overtredelsesgebyr</span></h2><article class="legalP" id="paragraf-3-ledd-1">Overtredelsesgebyret ilegges av Sjøfartsdirektoratet.</article><article class="legalP" id="paragraf-3-ledd-2">Oppfyllelsesfristen er fire uker fra vedtak om overtredelsesgebyr ble truffet. Lengre frist kan fastsettes i vedtaket eller senere.</article><article class="legalP" id="paragraf-3-ledd-3">Hvis overtredelsesgebyret ikke blir betalt innen forfall, påløper forsinkelsesrente etter lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2020-07-27-1596/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. august 2020.</article><article class="legalP" id="paragraf-4-ledd-2">Fra samme tidspunkt oppheves forskrift 2. juli 2007 nr. 852 om fastsettelse og gjennomføring av overtredelsesgebyr etter lov 16. februar 2007 nr. 9 om skipssikkerhet (skipssikkerhetsloven) § 55 og § 56.</article></article></main></body></html>