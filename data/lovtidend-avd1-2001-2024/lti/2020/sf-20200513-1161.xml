<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-13-1161</dd><dt class="dokid">DokumentID</dt><dd class="dokid">LTI/forskrift/2020-05-13-1161</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Agder</li></ul></dd><dt class="dateInForce">I kraft fra</dt><dd class="dateInForce">Studieåret 2020–2021</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-06-22-833</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-06-10 16:30</dd><dt class="lastupdated">Rettet</dt><dd class="lastupdated">2020-06-17 (tittel)</dd><dt class="journalNumber">Journalnummer</dt><dd class="journalNumber">2020-0867</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved UiA</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Universitetet i Agder 13. mai 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2020-05-13-1161</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Agder<ul class="tocSubUl"><li>I<ul class="tocSubUl"><li>§ 28a. Gjennomføring av praksis</li><li>§ 41. Godskriving og fritak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-13-1161" id="dokument"><h1>Forskrift om endring i forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2020-05-13-1161/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. juni 2005 nr. 833 om studier og eksamen ved Universitetet i Agder gjøres følgende endringer:</article> <article class="defaultP" margin-top="true">§ 1 bokstav f) skal lyde:</article><article class="legalP" id="kapittel-1-ledd-2"><i>Vilkår for å gå opp til eksamen:</i> Prøve eller annen aktivitet som må være godkjent før studenten kan gå opp til eksamen i et emne, men der resultatet ikke inngår i grunnlaget for endelig karakter.</article> <article class="defaultP" margin-top="true">§ 1 ny bokstav s) skal lyde:</article><article class="legalP" id="kapittel-1-ledd-3"><i>Praksis:</i> Planmessig opplæring på et praksissted hvor studenten tilegner seg praktisk kompetanse under veiledning av person med relevant utdanning og yrkespraksis.</article> <article class="defaultP" margin-top="true">§ 8 fjerde ledd skal lyde:</article><article class="legalP" id="kapittel-1-ledd-4">Det kan ikke gis fritak for bacheloroppgave eller masteroppgave på grunnlag av tilsvarende oppgave i en tidligere grad.</article> <article class="defaultP" margin-top="true">§ 16 siste setning i første ledd skal lyde:</article><article class="legalP" id="kapittel-1-ledd-5">For vilkår for å gå opp til eksamen (jf. § 1 f) benyttes godkjent/ikke godkjent.</article> <article class="defaultP" margin-top="true">§ 22 andre ledd skal lyde:</article><article class="legalP" id="kapittel-1-ledd-6">I studieprogram hvor det inngår praksis, er det bare anledning til å gjennomføre hver praksisperiode 2 ganger. For obligatorisk praksis kan fakultetsstyret eller styret for lærerutdanningene i særlige tilfelle etter søknad, gi dispensasjon til å gjennomføre en praksisperiode for 3. gang. I særlige tilfelle kan fakultetsstyret begrense adgang til å gjennomføre en valgfri praksisperiode til én gang. Slik begrensning skal framgå av emnebeskrivelsen.</article> <article class="defaultP" margin-top="true">§ 24 andre ledd skal lyde:</article><article class="legalP" id="kapittel-1-ledd-7">For å få adgang til eksamen må eksamenskandidatene være registrert og oppmeldt til eksamen, jf. § 19, samt oppfylle eventuelle krav til forkunnskaper, progresjon og vilkår for å gå opp til eksamen som er fastsatt i studieplanen. Fakultetsstyret avgjør hvilke studenter som ikke gis adgang til eksamen på grunnlag av manglende forkunnskaper eller progresjon. Universitetet avgjør hvilke studenter som ikke gis adgang til eksamen på grunnlag av manglende godkjente vilkår for å gå opp til eksamen. Fakultetsstyret kan i særlige tilfelle etter søknad gjøre unntak fra bestemmelser om forkunnskapskrav og krav til progresjon. Vedtak om unntak fra eventuelle krav til progresjon i lærerutdanningene fattes av styret for lærerutdanningene.</article> <article class="defaultP" margin-top="true">Ny § 28a skal lyde:</article><article class="futureLegalArticle" data-name="§28a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28a</span>. <span class="legalArticleTitle">Gjennomføring av praksis</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Eventuell vurdering av praksis starter ved oppmøte.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Rammer og retningslinjer for gjennomføring av praksis skal være kjent for studentene i god tid før praksisperioden starter.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Dersom det for rammeplanstyrt praksis oppstår tvil om en student vil bestå en praksisperiode, skal studenten snarest mulig varsles om fare for stryk. Varsel kan gis gjennom hele praksisperioden.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Dersom studenten i slutten av en rammeplanstyrt praksisperiode viser handling som åpenbart gir grunnlag for å ikke bestå praksis, kan studenten likevel få karakteren ikke bestått selv om forutgående melding ikke er gitt.</article></article></li></ul></article> <article class="defaultP" margin-top="true">§ 29 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Ved gruppeeksamen skal alle deltakere i gruppen bidra til ett felles produkt.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-6"><article class="legalP" id="kapittel-1-foreslåttparagraf-1-punkt-6-ledd-1">Dersom det oppstår tvil om hvorvidt en eksamenskandidat bidrar tilstrekkelig til å få uttelling for et felles produkt der det gis samme karakter til hele gruppa, skal det innhentes skriftlig, individuell uttalelse fra samtlige gruppemedlemmer. Universitetet kan i samråd med fakultetet fatte vedtak om at eksamenskandidaten skal anses å ha trukket seg under eksamen.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-7"><article class="legalP" id="kapittel-1-foreslåttparagraf-1-punkt-7-ledd-1">I særlige tilfelle kan fakultetsstyret fastsette at en student skal gjennomføre gruppeeksamen alene.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-8"><article class="legalP" id="kapittel-1-foreslåttparagraf-1-punkt-8-ledd-1">Bestemmelsene i denne paragrafen gjelder tilsvarende for vilkår for å gå opp til eksamen.</article></article></li></ul></article> <article class="defaultP" margin-top="true">§ 31 tredje ledd skal lyde:</article><article class="legalP" id="kapittel-1-ledd-8">En student kan anses å ha fusket eller forsøkt å fuske fra det tidspunkt eksamen eller prøve er påbegynt. Eksamen eller prøve anses normalt å være påbegynt når oppgavetekst er gjort tilgjengelig eller problemformulering godkjent. Dersom det gjennomføres kontroll av tillatte hjelpemidler før oppgaveteksten er utlevert, anses eksamen påbegynt når eksamenskandidaten har levert inn sine hjelpemidler for kontroll. Ved mappeeksamen eller andre eksamensformer der en student får faglig veiledning på en foreløpig besvarelse, anses eksamen påbegynt når første utkast til besvarelse er levert for veiledning.</article> <article class="defaultP" margin-top="true">§ 31 nytt sjette og sjuende ledd skal lyde:</article><article class="legalP" id="kapittel-1-ledd-9">Ved mistanke om fusk ved eksamen eller prøve, holdes sensur tilbake inntil fuskesaken er endelig avgjort.</article><article class="legalP" id="kapittel-1-ledd-10">Universitetet fastsetter retningslinjer ved mistanke om fusk.</article> <article class="defaultP" margin-top="true">§ 37 femte ledd skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Bestemmelsene i punkt 1) gjelder ikke ved vurdering av praksis. Slik vurdering skal for rammeplanstyrt praksis skje i et samarbeid mellom representant fra praksisstedet og representant fra universitetet i samsvar med forskrift om rammeplan og nasjonale retningslinjer for den enkelte utdanning.</article><article class="legalP" id="kapittel-1-ledd-10-punkt-1-ledd-2">Ved eventuell vurdering av ikke-rammeplanstyrt praksis, skal slik vurdering skje i et samarbeid mellom representant fra praksisstedet og representant fra universitetet.</article><article class="legalP" id="kapittel-1-ledd-10-punkt-1-ledd-3">Ved uenighet om karakterfastsetting av praksis, fastsetter representanten fra universitetet karakter med mindre annet er fastsatt i forskrift om rammeplan og nasjonale retningslinjer for den enkelte utdanning.</article><article class="legalP" id="kapittel-1-ledd-10-punkt-1-ledd-4">Det skal foreligge kriterier for vurdering av praksis.</article></article></li></ul></article> <article class="defaultP" margin-top="true">§ 38 femte ledd skal lyde:</article><article class="legalP" id="kapittel-1-ledd-11">Hvis karakteren ved ny sensur avviker med to eller flere karakterer fra opprinnelig sensur, skal sensorer som har medvirket ved bedømmelsen ved opprinnelig sensur og ny sensur sammen fastsette endelig karakter for eksamen eller deleksamen. Dersom disse ikke blir enige, oppnevnes to nye sensorer. Ved uenighet mellom disse, fastsetter ekstern sensor endelig karakter.</article> <article class="defaultP" margin-top="true">§ 41 skal lyde:</article><article class="futureLegalArticle" data-name="§41" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Godskriving og fritak</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Søknader om godskriving og fritak for emne(r), eksamen eller prøve etter lov om universiteter og høyskoler § 3-5, behandles av det fakultet som har ansvar for emnet. Søknader som gjelder godskriving og fritak av skolerelevant fag i grunnskolelærerutdanningen og praksis i lærerutdanningene, behandles av styret for lærerutdanningene.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Søknader om godskriving og fritak for deler av utdanning i en grad etter samme lovs § 3-5, behandles av det fakultet/avdeling som har ansvar for vedkommende studieprogram.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Søknader om bruk av tidligere utdanning fra Universitetet i Agder som del av utdanning, behandles av det fakultet som har ansvar for vedkommende studieprogram.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Det skal ikke gis dobbel uttelling for samme faginnhold innenfor samme grad.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Fritak fra obligatorisk undervisning gis bare dersom studentene kan dokumentere tilsvarende kunnskaper. Ved dokumentert sykdom og i andre særlige tilfelle kan fakultetsstyret gi fritak fra obligatorisk undervisning under forutsetning av at studenten utfører andre aktiviteter som fastsettes av fakultetsstyret og som vurderes til godkjent.</article></article></li></ul></article> <article class="defaultP" margin-top="true">§ 43 nytt femte ledd skal lyde:</article><article class="legalP" id="kapittel-1-ledd-12">§ 8 fjerde ledd skal gjelde fra og med opptak til bachelorprogram studieåret 2020–2021.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-05-13-1161/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra og med studieåret 2020–2021.</article></section></main></body></html>