<!DOCTYPE html><html lang="no"><head><title>Mellombels forskrift om ekstra Merkurtilskot på grunn av verknadane av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-05-936</dd><dt class="dokid">DokumentID</dt><dd class="dokid">LTI/forskrift/2020-05-05-936</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="subunit">Etat</dt><dd class="subunit"><ul><li>Regionalpolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-05-06</dd><dt class="appliesTo">Gjelder for</dt><dd class="appliesTo">Norge</dd><dt class="dateOfPublication">Kunngjort</dt><dd class="dateOfPublication">2020-05-06 15:20</dd><dt class="journalNumber">Journalnummer</dt><dd class="journalNumber">2020-0678</dd><dt class="titleShort">Korttittel</dt><dd class="titleShort">Mellombels forskrift om ekstra Merkurtilskot på grunn av verknadane av covid-19</dd><dt class="title">Tittel</dt><dd class="title">Mellombels forskrift om ekstra Merkurtilskot på grunn av verknadane av covid-19</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kommunal- og moderniseringsdepartementet 5. mai 2020 til gjennomføring av Prop.67 S (2019–2020).</dd><dt class="refid">RefID</dt><dd class="refid">forskrift/2020-05-05-936</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om ekstra Merkurtilskot på grunn av verknadane av covid-19<ul class="tocSubUl"><li>§ 1. Føremål</li><li>§ 2. Kven som kan få tilskot</li><li>§ 3. Utrekninga av størrelsen på tilskota</li><li>§ 4. Støttebeløp og søknadsperiode</li><li>§ 5. Krav til ein søknad om tilskot</li><li>§ 6. Sakshandsaminga og utbetaling av tilskot</li><li>§ 7. Ikraftsetjing</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-05-936" id="dokument"><h1>Mellombels forskrift om ekstra Merkurtilskot på grunn av verknadane av covid-19</h1><article class="legalArticle" data-lovdata-URL="LTI/forskrift/2020-05-05-936/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Føremålet med tilskotsordninga er å kompensere daglegvarebutikkar som er med i Merkurprogrammet, jf. Merkurforskrifta, for tapt inntekt som ein følgje av tiltaka mot koronaepidemien. Tilskota skal medverke til at butikkane overlever på lengre sikt, slik at innbyggjarar i distrikta er sikra tilgang til ein daglegvarebutikk i nærleiken også etter at koronasituasjonen er over. Tilskotsordninga er mellombels.</article></article><article class="legalArticle" data-lovdata-URL="LTI/forskrift/2020-05-05-936/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kven som kan få tilskot</span></h2><article class="legalP" id="paragraf-2-ledd-1">Merkurbutikkar etter Merkurforskrifta § 3 første ledd kan få ekstra tilskot etter forskrifta her dersom dei fyller følgjande krav:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">er open heile året</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">har ein nærmarknad på under 200 hushald</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">har ein avstand på minst 5 kilometer til næraste alternative daglegvarebutikk, ligg på ein stad utan fast vegsamband eller er einaste daglegvarebutikk på ei øy</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">har hatt ei årsomsetning i 2019 på inntil 13 millionar kroner eksklusiv meirverdiavgift, drivstoff, kraftfôr og gjødsel</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">har hatt tap på grunn av hytteforbod og reiserestriksjonar på grunn av covid-19.</article></article></li></ul></article><article class="legalP" id="paragraf-2-ledd-2">Tilskotet kjem i tillegg til andre tilskot i Merkurprogrammet. Den ekstra Merkurordninga kan på særlege vilkår kombinerast med inntektssikring for private næringsdrivande og den generelle statlege kontantstøtta for å hjelpe verksemder som er ramma av effektane av covid-19 skal sjåast i samanheng. For kombinasjon med inntektssikring for private næringsdrivande, sjå § 3 under om utrekning av tilskot. For kombinasjon med den generelle statlege kontantstøtta skal støtte frå Merkurprogrammet bli tillagt omsetninga for dei aktuelle månadane ved berekning av kontantstøtta, jf. forskrift til utfylling og gjennomføring av lov om midlertidig tilskuddsordning for foretak med stort omsetningsfall, § 2-2, 2. ledd. Dette gjeld også om ein har fått tildelt Merkurstøtta etter at ein er tildelt kontantstøtte.</article></article><article class="legalArticle" data-lovdata-URL="LTI/forskrift/2020-05-05-936/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utrekninga av størrelsen på tilskota</span></h2><article class="legalP" id="paragraf-3-ledd-1">Søkarar som hadde ein årsomsetning i 2019 på 8 millionar eller mindre, og som har ein reduksjon i omsetninga på minst 20 pst. i aktuelle periodar i 2020, samanlikna med tilsvarande periode i 2019, der reduksjonen er eit resultat av hytteforbodet eller reiserestriksjonar som følgje av koronasituasjonen, kan få kompensert 35&#xa0;% av dokumentert omsetningssvikt for mars–april, og 20&#xa0;% kompensasjon f.o.m. mai.</article><article class="legalP" id="paragraf-3-ledd-2">Søkjarar som hadde ein årsomsetning på mellom 8 og 13 millionar, og som har hatt ein reduksjon i omsetninga på minst 20 pst. i aktuelle periodar i 2020 samanlikna med tilsvarande periode i 2019 der reduksjonen er eit resultat av hytteforbodet eller reiserestriksjonar som følgje av koronasituasjonen, kan få kompensert 20&#xa0;% av dokumentert omsetningssvikt for mars–april, og 15&#xa0;% kompensasjon f.o.m. mai.</article><article class="legalP" id="paragraf-3-ledd-3">Eventuelt tilskot for inntektssikring for private næringsdrivande i samband med koronasituasjonen skal leggjast til omsetninga for den aktuelle perioden før berekning av tilskot frå Merkurordninga.</article></article><article class="legalArticle" data-lovdata-URL="LTI/forskrift/2020-05-05-936/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Støttebeløp og søknadsperiode</span></h2><article class="legalP" id="paragraf-4-ledd-1">Maksimalt støttebeløp er inntil 500&#xa0;000 kr pr. butikk eksklusiv meirverdiavgift for kvar søknadsperiode. Minstegrensa for å få utbetalt kompensasjon er på 5&#xa0;000 kr pr. søknadsperiode.</article><article class="legalP" id="paragraf-4-ledd-2">Første aktuelle periode å søke for er mars–april 2020, samla. Deretter kan det søkast for nye periodar på to og to månader. Det er høve til å søke fleire gonger.</article></article><article class="legalArticle" data-lovdata-URL="LTI/forskrift/2020-05-05-936/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til ein søknad om tilskot</span></h2><article class="legalP" id="paragraf-5-ledd-1">Ein søknad skal innehalde<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">organisasjonsnummer og namnet på den ansvarlege butikkeigaren.</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">dokumentasjon av omsetnadssvikt for perioden som søknaden gjeld, samanlikna med omsetning for same periode i 2019, i form av daglegvareomsetning rapportert til kjeden.</article></article></li><li data-li-identifier="c." data-name="c."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">informasjon om søkjaren har søkt på eller motteke tilskot for inntektssikring for private næringsdrivande</article></article></li><li data-li-identifier="d." data-name="d."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">ei stadfesting av at søkjaren på søknadstidspunktet ikkje har fått anna bagatellmessig støtte i søknadsåret og dei to føregåande åra, som overstig grensene for offentleg støtte.</article></article></li></ul></article><article class="legalP" id="paragraf-5-ledd-2">Var ikkje føretaket i drift i mars og april 2019, skal omsetninga i søknadsperioden samanliknast med gjennomsnittleg omsetning i dei månadene føretaket har vore i drift.</article></article><article class="legalArticle" data-lovdata-URL="LTI/forskrift/2020-05-05-936/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sakshandsaminga og utbetaling av tilskot</span></h2><article class="legalP" id="paragraf-6-ledd-1">Søknadane om tilskot blir handsama etter kvart som dei kjem inn.</article><article class="legalP" id="paragraf-6-ledd-2">Tilskota blir utbetalt snarast.</article><article class="legalP" id="paragraf-6-ledd-3">Elles gjeld Merkur-forskrifta § 5, § 6, § 7, § 9 og § 38.</article></article><article class="legalArticle" data-lovdata-URL="LTI/forskrift/2020-05-05-936/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetjing</span></h2><article class="legalP" id="paragraf-7-ledd-1">Forskrifta blir sett i kraft 6. mai 2020.</article></article></main></body></html>