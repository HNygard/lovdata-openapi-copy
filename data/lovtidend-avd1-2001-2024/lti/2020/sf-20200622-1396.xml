<!DOCTYPE html><html lang="no"><head><title>Forskrift om endring i forskrift om markedsregulering til å fremme omsetningen av jordbruksvarer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-22-1396</dd><dt class="dokid">DokumentID</dt><dd class="dokid">LTI/forskrift/2020-06-22-1396</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Omsetningsrådet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-22-1136</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2020-06-29 16:50</dd><dt class="journalNumber">Journalnummer</dt><dd class="journalNumber">2020-1037</dd><dt class="titleShort">Korttittel</dt><dd class="titleShort">Endr. i markedsreguleringsforskriften (jordbruksvarer)</dd><dt class="title">Tittel</dt><dd class="title">Forskrift om endring i forskrift om markedsregulering til å fremme omsetningen av jordbruksvarer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 22. juni 2020 med hjemmel i lov 10. juli 1936 nr. 6 til å fremja umsetnaden av jordbruksvaror § 11 første ledd.</dd><dt class="refid">RefID</dt><dd class="refid">forskrift/2020-06-22-1396</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om markedsregulering til å fremme omsetningen av jordbruksvarer<ul class="tocSubUl"><li>I<ul class="tocSubUl"><li>§ 1. Formål og avgrensning</li><li>§ 4-3-3. Fordeling av melk til produksjon</li><li>§ 4-3-4. Årsprognoser fra meieriselskapene</li><li>§ 4-3-5. Ukebestilling og rullerende prognoser, spesifisert per dag</li><li>§ 4-3-8. Plikter for meieriselskaper som benytter seg av forsyningsplikten</li><li>§ 5-3-1. Mottaksplikt på rå melk fra alle ku- og geitemelkprodusenter</li><li>§ 6. Informasjonsplikt og informasjonshåndtering</li><li>§ 7. Administrative bestemmelser</li><li>§ 7-2. Forholdet til forvaltningsloven og klage</li><li>§ 7-3. Opplysningsplikt og kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-22-1396" id="dokument"><h1>Forskrift om endring i forskrift om markedsregulering til å fremme omsetningen av jordbruksvarer</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-22-1396/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. oktober 2008 nr. 1136 om markedsregulering til å fremme omsetningen av jordbruksvarer gjøres følgende endringer:</article> <article class="defaultP" margin-top="true">§ 1 overskriften og fjerde ledd skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål og avgrensning</span></span><article class="legalP" id="kapittel-1-foreslåttparagraf-1-ledd-1">Tilskudd skal i samsvar med omsetningsloven utformes konkurransenøytralt, både overfor produsentene og omsetningsleddene.</article></article> <article class="defaultP" margin-top="true">§ 2 bokstav i oppheves. Bokstavene j til u blir nye i til t.</article> <article class="defaultP" margin-top="true">§ 3-1 nytt tredje ledd skal lyde:</article><article class="legalP" id="kapittel-1-ledd-2">Markedsregulator er forpliktet til å etterleve de vilkår som Omsetningsrådet setter vedrørende forsynings-, mottaks- og informasjonsplikt.</article> <article class="defaultP" margin-top="true">Nåværende tredje, fjerde og femte ledd blir fjerde, femte og sjette ledd.</article> <article class="defaultP" margin-top="true">§ 3-2 nytt tredje ledd skal lyde:</article><article class="legalP" id="kapittel-1-ledd-3">I melkesektoren planlegger og styrer markedsregulator inntransport av melk frem til noteringspunkt.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">Nåværende fjerde ledd blir nytt femte ledd og skal lyde:</article><article class="legalP" id="kapittel-1-ledd-4">Bevilgningsoppgaver skal være attestert av statsautorisert revisor, med mindre annet er bestemt. Krav til bevilgningsoppgave og revisjon fastsettes av Omsetningsrådet. Oppgaver som er basert på andre revisorattesterte oppgaver trenger ikke egen revisorattestering.</article> <article class="defaultP" margin-top="true">Gjeldende § 3-4 oppheves.</article> <article class="defaultP" margin-top="true">Gjeldende § 3-5 blir ny § 3-4.</article> <article class="defaultP" margin-top="true">§ 4 nytt andre ledd skal lyde:</article><article class="legalP" id="kapittel-1-ledd-5">Markedsregulator skal inngå skriftlige avtaler med uavhengige aktører som benytter seg av forsyningsplikten. Avtalen skal beskrive hvilke salgsbetingelser som knytter seg til leveransen. Det skal settes som vilkår i avtalen at uavhengige aktører som benytter seg av forsyningsplikten samtykker til de betingelser som følger av denne forskriften § 4 til § 4-4.</article> <article class="defaultP" margin-top="true">§ 4-3 første ledd skal lyde:</article><article class="legalP" id="kapittel-1-ledd-6">Forsyningsplikten gjelder for norskprodusert melk på det regulerte nivå i verdikjeden jf. jordbruksavtalen. Markedsregulators forsyningsplikt omfatter alle meieriselskaper som deltar i prisutjevningsordningen for melk. Markedsregulator kan ikke pålegges forsyningsplikt til foretak som lokalt foredler melk med fritak fra overproduksjonsavgift etter forskrift om fritak for overproduksjonsavgift ved lokal foredling av melk.</article> <article class="defaultP" margin-top="true">§ 4-3-3 skal lyde:</article><article class="futureLegalArticle" data-name="§4-3-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-3-3</span>. <span class="legalArticleTitle">Fordeling av melk til produksjon</span></span><article class="legalP" id="kapittel-1-foreslåttparagraf-2-ledd-1">Grunnlaget for fordeling av melk er markedsregulators samlede prognose, spesifisert per måned, for kalenderåret. Markedsregulator skal på grunnlag av prognosetall, fordele melk ut fra meieriselskapenes prognostiserte behov og i henhold til bestemmelsene over.</article></article> <article class="defaultP" margin-top="true">§ 4-3-4 skal lyde:</article><article class="futureLegalArticle" data-name="§4-3-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-3-4</span>. <span class="legalArticleTitle">Årsprognoser fra meieriselskapene</span></span><article class="legalP" id="kapittel-1-foreslåttparagraf-3-ledd-1">Meieriselskaper som benytter seg av forsyningsplikten skal innen 10. august hvert år oversende Tine SA en prognose for neste års behov for rå melk, spesifisert per måned. Meieriselskapene oppdaterer årsprognosen fire ganger per år; per 1. november, 10. februar, 10. mai og 10. august. Årsprognosen vil danne utgangspunkt for blant annet markedsregulators prognoser og budsjett for melkeanvendelsen.</article><article class="legalP" id="kapittel-1-foreslåttparagraf-3-ledd-2">Ved vesentlige endringer i leveranser av rå melk og/eller prognosert volum hos et meieriselskap, skal meieriselskapet gi melding til markedsregulator så snart som mulig.</article></article> <article class="defaultP" margin-top="true">§ 4-3-5 skal lyde:</article><article class="futureLegalArticle" data-name="§4-3-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-3-5</span>. <span class="legalArticleTitle">Ukebestilling og rullerende prognoser, spesifisert per dag</span></span><article class="legalP" id="kapittel-1-foreslåttparagraf-4-ledd-1">Meieriselskaper som benytter seg av forsyningsplikten skal, med mindre annet er avtalt, før kl. 15.00 onsdag hver uke ha sendt markedsregulator sin bestilling av melk for kommende uke. Bestillingene skal være spesifisert pr. ukedag og bør på månedsbasis samsvare med den siste oppdaterte årsprognose. Det forutsettes at bestilt volum er tilpasset hele vogntog. Tine SA bekrefter levering ved å oversende meieriselskapet en leveranseplan for kommende uke innen fredag kl. 10.00. Bestilling og leveranseplan er bindende.</article><article class="legalP" id="kapittel-1-foreslåttparagraf-4-ledd-2">I forbindelse med høytider og bevegelige helligdager kan tidsfristene i denne bestemmelsen endres av markedsregulator.</article><article class="legalP" id="kapittel-1-foreslåttparagraf-4-ledd-3">Meieriselskaper som benytter seg av forsyningsplikt til produksjon av ikke flytende melkeprodukter plikter å levere en rullerende åtte ukers prognose spesifisert per dag i forbindelse med ukentlig bestilling.</article></article> <article class="defaultP" margin-top="true">§ 4-3-6 nytt tredje ledd skal lyde:</article><article class="legalP" id="kapittel-1-ledd-7">Beregningen av stipulert gjennomsnittlig fraktkostnad overvåkes av Landbruksdirektoratet.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">§ 4-3-8 skal lyde:</article><article class="futureLegalArticle" data-name="§4-3-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-3-8</span>. <span class="legalArticleTitle">Plikter for meieriselskaper som benytter seg av forsyningsplikten</span></span><article class="legalP" id="kapittel-1-foreslåttparagraf-5-ledd-1">Meieriselskaper som benytter seg av forsyningsplikten i § 4-3-1 og § 4-3-2 plikter i alle uker å ta imot minimum 80 prosent av siste 3 måneders gjennomsnittlige ukentlige mottak av melk. Ved mottak av mindre melk enn hva disse beregningene tilsier, kan markedsregulator fakturere meieriselskapet for de merkostnader som oppstår hos markedsregulator som følge av avviket.</article><article class="legalP" id="kapittel-1-foreslåttparagraf-5-ledd-2">Meieriselskaper som benytter seg av forsyningsplikten plikter å ta imot den melk de har bestilt i henhold til § 4-3-5 første ledd. Dersom et meieriselskap likevel må endre bestilt melkemengde etter gjeldende bestillingstidspunkt, kan markedsregulator fakturere meieriselskapet for de merkostnader som oppstår hos markedsregulator som følge av avviket.</article><article class="legalP" id="kapittel-1-foreslåttparagraf-5-ledd-3">Meieriselskaper som benytter seg av forsyningsplikten har anledning til full driftsstans for gjennomføring av nødvendig og planlagt teknisk vedlikehold eller ombygging. Lengden på en slik driftsstans skal korrespondere med det vedlikeholdet eller ombyggingen som skal gjennomføres. Begrunnet driftsstans skal være meldt markedsregulator i forbindelse med oppdatering av årsprognosen og senest 2 måneder før driftsstansen finner sted. Dersom det er betydelige avvik mellom faktisk og meldt driftsstans, kan markedsregulator fakturere meieriselskapet for de merkostnader som oppstår hos markedsregulator som følge av avviket.</article><article class="legalP" id="kapittel-1-foreslåttparagraf-5-ledd-4">Bestemmelsen kan fravikes eller utfylles ved skriftlig avtale.</article></article> <article class="defaultP" margin-top="true">§ 5-3-1 overskriften og første og andre ledd skal lyde:</article><article class="futureLegalArticle" data-name="§5-3-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-3-1</span>. <span class="legalArticleTitle">Mottaksplikt på rå melk fra alle ku- og geitemelkprodusenter</span></span><article class="legalP" id="kapittel-1-foreslåttparagraf-6-ledd-1">Markedsregulator har mottaksplikt på all rå melk fra alle ku- og geitemelkprodusenter til samme priser og leveransevilkår som for egne leverandører. Mottaksplikten gjelder ikke melk som er fritatt fra overproduksjonsavgift etter forskrift om fritak fra overproduksjonsavgift ved lokal foredling av melk.</article><article class="legalP" id="kapittel-1-foreslåttparagraf-6-ledd-2">Dersom et uavhengig meieriselskap i prisutjevningsordningen for melk med egne leverandører har behov for at markedsregulator mottar rå melk fra vedkommendes leverandører, må innmelding skje senest 8 dager før oppsamling skal foretas, og oppsamling må skje i minimum en periode på 4 uker. Innmelding av volum og periode skal skje samlet fra det uavhengige meieriselskapet direkte til markedsregulator.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Informasjonsplikt og informasjonshåndtering</span></span><article class="legalP" id="kapittel-1-foreslåttparagraf-7-ledd-1">Omsetningsrådet kan kreve at markedsregulator etablerer skriftlige interne rutiner for informasjonshåndtering og kontrollere at rutinene blir overholdt. Rutinene skal sikre en forsvarlig informasjonshåndtering slik at opplysninger om aktiviteter som markedsregulator utfører i kraft av reguleringsansvaret ikke tilflyter forretningsvirksomheten.</article><article class="legalP" id="kapittel-1-foreslåttparagraf-7-ledd-2">Markedsregulators informasjonsplikt skal sikre alle markedsaktører lik tilgang på informasjon om aktiviteter markedsregulator utfører i kraft av reguleringsansvaret, herunder produksjons- og forbruksprognoser, prisprognoser, prisnoteringer og reguleringsaktiviteter. Informasjon skal gjøres tilgjengelig umiddelbart etter at vedtak om endring/tiltak er foretatt.</article><article class="legalP" id="kapittel-1-foreslåttparagraf-7-ledd-3">Tine SA skal gjøre prisprognoser ett år frem i tid tilgjengelig for aktørene. Tine SA skal dessuten varsle alle meieriselskaper om endringer i noteringsprisen umiddelbart etter vedtak og senest to uker før de trer i kraft. Dersom slik varsling ikke foretas har meieriselskapene rett, men ikke plikt til å kjøpe melk til gjeldende noteringspris inntil tilsvarende frist har løpt.</article><article class="legalP" id="kapittel-1-foreslåttparagraf-7-ledd-4">Nortura SA skal dessuten varsle alle aktører om endringer i engrosprisen for egg umiddelbart etter vedtak og senest en virkedag før de trer i kraft. Dersom slik varsling ikke foretas har aktørene rett, men ikke plikt, til å kjøpe varen til gjeldende engrospris inntil tilsvarende frist har løpt.</article><article class="legalP" id="kapittel-1-foreslåttparagraf-7-ledd-5">Omsetningsrådet kan utarbeide retningslinjer vedrørende praktisering av informasjonsplikten.</article></article> <article class="defaultP" margin-top="true">§ 7 overskriften skal lyde:</article><article class="futureLegalArticle" data-name="§7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Administrative bestemmelser</span></span></article> <article class="defaultP" margin-top="true">Ny § 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Forholdet til forvaltningsloven og klage</span></span><article class="legalP" id="kapittel-1-foreslåttparagraf-9-ledd-1">Forvaltningsloven gjelder for Omsetningsrådets virksomhet med de særlige bestemmelser som følger av omsetningsloven med tilhørende forskrifter.</article><article class="legalP" id="kapittel-1-foreslåttparagraf-9-ledd-2">Enkeltvedtak fattet av Landbruksdirektoratet i medhold av omsetningsloven § 3 femte ledd kan påklages til Omsetningsrådet.</article><article class="legalP" id="kapittel-1-foreslåttparagraf-9-ledd-3">Enkeltvedtak fattet av markedsregulator etter delegering kan påklages til Omsetningsrådet.</article><article class="legalP" id="kapittel-1-foreslåttparagraf-9-ledd-4">Det er ikke klagerett på Omsetningsrådets vedtak jf. omsetningsloven § 11 fjerde ledd.</article></article> <article class="defaultP" margin-top="true">Ny § 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-10-ledd-1">Omsetningsrådet kan kreve de opplysninger og den dokumentasjon som er nødvendig for å behandle søknader, utøve kontroll og forvalte markedsreguleringsordningene på en tilfredsstillende måte. Regnskapsopplysninger kan kreves attestert av revisor. Det kan også kreves sammenstilling av opplysninger.</article><article class="legalP" id="kapittel-1-foreslåttparagraf-10-ledd-2">Omsetningsrådet fører kontroll med at bestemmelsene i denne forskrift med tilhørende regelverk blir overholdt og kan herunder foreta stedlig kontroll. Virksomheten plikter å yte bistand ved slik kontroll.</article></article> <article class="defaultP" margin-top="true">Gjeldende § 7-2 og § 7-3 blir § 7-4 og § 7-5.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-22-1396/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2020.</article></section></main></body></html>