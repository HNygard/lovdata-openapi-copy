<!DOCTYPE html><html lang="no"><head><title>Midlertidig forskrift om unntak fra frister i vedtekter om avholdelse av ordinær generalforsamling og ordinært årsmøte for aksjeselskaper, allmennaksjeselskaper og samvirkeforetak for å avhjelpe konsekvenser av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-08-731</dd><dt class="dokid">DokumentID</dt><dd class="dokid">LTI/forskrift/2020-04-08-731</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for konkurransepolitikk, selskapsrett og næringsøkonomi</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-04-08 16:00</dd><dt class="journalNumber">Journalnummer</dt><dd class="journalNumber">2020-0530</dd><dt class="titleShort">Korttittel</dt><dd class="titleShort">Midl. forskrift om unntak fra frister i vedtekter om avholdelse av ordinær generalforsamling mv. for å avhjelpe konsekvenser av utbrudd av covid-19</dd><dt class="title">Tittel</dt><dd class="title">Midlertidig forskrift om unntak fra frister i vedtekter om avholdelse av ordinær generalforsamling og ordinært årsmøte for aksjeselskaper, allmennaksjeselskaper og samvirkeforetak for å avhjelpe konsekvenser av utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. april 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2020-04-08-731</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra frister i vedtekter om avholdelse av ordinær generalforsamling og ordinært årsmøte for aksjeselskaper, allmennaksjeselskaper og samvirkeforetak for å avhjelpe konsekvenser av utbrudd av covid-19<ul class="tocSubUl"><li>§ 1. Formål og virkeområde</li><li>§ 2. Unntak fra vedtektsfestede frister for å avholde ordinær generalforsamling og ordinært årsmøte</li><li>§ 3. Forskriftens varighet</li><li>§ 4. Forskriftens ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-08-731" id="dokument"><h1>Midlertidig forskrift om unntak fra frister i vedtekter om avholdelse av ordinær generalforsamling og ordinært årsmøte for aksjeselskaper, allmennaksjeselskaper og samvirkeforetak for å avhjelpe konsekvenser av utbrudd av covid-19</h1><article class="legalArticle" data-lovdata-URL="LTI/forskrift/2020-04-08-731/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med forskriften er å legge til rette for at aksjeselskaper, allmennaksjeselskaper og samvirkeforetak kan følge lovbestemte frister for å avholde ordinær generalforsamling eller ordinært årsmøte fremfor vedtektsfestede frister om dette, for å avhjelpe negative konsekvenser av utbrudd av covid-19.</article></article><article class="legalArticle" data-lovdata-URL="LTI/forskrift/2020-04-08-731/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra vedtektsfestede frister for å avholde ordinær generalforsamling og ordinært årsmøte</span></h2><article class="numberedLegalP" data-numerator="1" id="paragraf-2-nummer-1">(1) Styret i aksjeselskaper med vedtektsfestet frist for å avholde ordinær generalforsamling kan bestemme at frist som nevnt i aksjeloven § 5-5 første ledd skal gjelde for ordinær generalforsamling i 2020.</article><article class="numberedLegalP" data-numerator="2" id="paragraf-2-nummer-2">(2) Styret i allmennaksjeselskaper med vedtektsfestet frist for å avholde ordinær generalforsamling kan bestemme at frist som nevnt i allmennaksjeloven § 5-6 første ledd skal gjelde for ordinær generalforsamling i 2020.</article><article class="numberedLegalP" data-numerator="3" id="paragraf-2-nummer-3">(3) Styret i samvirkeforetak med vedtektsfestet frist for å avholde ordinært årsmøte kan bestemme at frist som nevnt i samvirkelova § 41 første ledd skal gjelde for ordinært årsmøte i 2020.</article></article><article class="legalArticle" data-lovdata-URL="LTI/forskrift/2020-04-08-731/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forskriftens varighet</span></h2><article class="numberedLegalP" data-numerator="1" id="paragraf-3-nummer-1">(1) Forskriften gjelder så lenge midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article><article class="numberedLegalP" data-numerator="2" id="paragraf-3-nummer-2">(2) Ordinær generalforsamling eller ordinært årsmøte som det er innkalt til i løpet av gyldighetsperioden til denne forskriften, jf. første ledd, kan avholdes i henhold til bestemmelsene i denne forskriften.</article></article><article class="legalArticle" data-lovdata-URL="LTI/forskrift/2020-04-08-731/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskriftens ikrafttredelse</span></h2><article class="legalP" id="paragraf-4-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></main></body></html>