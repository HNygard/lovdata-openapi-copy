<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-08-2262</dd><dt class="dokid">DokumentID</dt><dd class="dokid">LTI/forskrift/2020-11-08-2262</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-08 kl. 24.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-11-08 21:45</dd><dt class="journalNumber">Journalnummer</dt><dd class="journalNumber">2020-1567</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 8. november 2020 med hjemmel i lov 5. august 1994 nr. 55 om vern mot smittsomme sykdommer § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-11-08-2262</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4a. Krav om negativ test for SARS-CoV-2 ved ankomst til Norge</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-08-2262" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-11-08-2262/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endring:</article> <article class="defaultP" margin-top="true">§ 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Krav om negativ test for SARS-CoV-2 ved ankomst til Norge</span></span><article class="legalP" id="kapittel-1-foreslåttparagraf-1-ledd-1">Personer som ankommer Norge fra et område med karanteneplikt som fastsatt i vedlegg A, skal ved innreise fremvise en attest som viser negativ test for SARS-CoV-2. Godkjent testmetode er PCR eller antigen hurtigtest. Testen skal være tatt ikke senere enn 72 timer før ankomst til Norge. Attesten skal være på norsk, svensk, dansk, engelsk, fransk eller tysk. Kravet om fremleggelse av attest gjelder ikke personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19. Dersom kravene ikke er oppfylt, kan personen bortvises, jf. forskrift om innreiserestriksjoner for utlendinger av hensyn til folkehelsen § 4a.</article><article class="legalP" id="kapittel-1-foreslåttparagraf-1-ledd-2">Første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">norske statsborgere,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">utlendinger som er bosatt i Norge med oppholdstillatelse eller oppholdsrett etter utlendingsloven, jf. midlertidig lov om innreiserestriksjoner for utlendinger av hensyn til folkehelsen § 2 første ledd bokstav a</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">utlendinger som er strengt nødvendig for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, og det er fare for liv og helse om innreise nektes</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">utlendinger som er i transitt</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">utlendinger som jevnlig ankommer Norge fra Sverige eller Finland for å arbeide eller studere, med unntak av helsepersonell som har vært mer enn sju dager utenfor Norge</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">utlendinger som søker beskyttelse i riket (asyl), eller på annen måte påberoper en rett til internasjonal beskyttelse på grunn av fare ved forfølgelse mv., jf. midlertidig lov om innreiserestriksjoner for utlendinger av hensyn til folkehelsen § 2 første ledd bokstav b</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">utlendinger med innreisetillatelse etter utlendingsloven § 35, jf. forskrift om innreiserestriksjoner for utlendinger av hensyn til folkehelsen § 4 bokstav d</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">utlendinger med oppholdstillatelse i Norge etter utlendingslovens bestemmelser om familieinnvandring, jf. forskrift om innreiserestriksjoner for utlendinger av hensyn til folkehelsen § 4 bokstav a, eller familiemedlem til EØS-borger som skal bosette seg i Norge, jf. forskrift om innreiserestriksjoner for utlendinger av hensyn til folkehelsen § 1 bokstav e, dersom herboende referansepersonen er unntatt kravet om negativ test for SARS-CoV-2 ved innreise til Norge.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer, jf. forskrift om innreiserestriksjoner for utlendinger av hensyn til folkehelsen § 3 bokstav f</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-ledd-2-punkt-10"><article class="legalP" id="kapittel-1-foreslåttparagraf-1-ledd-2-punkt-10-ledd-1">ektefelle, samboer eller barn av utsendt utenrikstjenestemann ved norsk utenriksstasjon som nevnt i forskrift om innreiserestriksjoner for utlendinger av hensyn til folkehelsen § 3 bokstav k</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-ledd-2-punkt-11"><article class="legalP" id="kapittel-1-foreslåttparagraf-1-ledd-2-punkt-11-ledd-1">utlendinger som er invitert av norske myndigheter for å delta i internasjonale forhandlinger og annet, og utlending som er en del av delegasjoner som kommer til Norge i henhold til Norges internasjonale forpliktelser, jf. forskrift om innreiserestriksjoner for utlendinger av hensyn til folkehelsen § 3 bokstav m</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-1-ledd-2-punkt-12"><article class="legalP" id="kapittel-1-foreslåttparagraf-1-ledd-2-punkt-12-ledd-1">militært personell som nevnt i utlendingsforskriften § 1-7 annet eller tredje ledd dersom de ankommer Norge med ikke-kommersiell transport.</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-1-ledd-2-punkt-13"><article class="legalP" id="kapittel-1-foreslåttparagraf-1-ledd-2-punkt-13-ledd-1">utlendinger som gjennomfører ervervsmessig gods- og persontransport mot vederlag, eller som er på vei til eller fra slikt oppdrag, jf. forskrift om innreiserestriksjoner for utlendinger av hensyn til folkehelsen § 3 bokstav d</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-1-ledd-2-punkt-14"><article class="legalP" id="kapittel-1-foreslåttparagraf-1-ledd-2-punkt-14-ledd-1">innehaver av gyldig luftfartssertifikat som nevnt i forskrift om innreiserestriksjoner for utlendinger av hensyn til folkehelsen § 3 bokstav i</article></article></li><li data-li-identifier="o." data-name="o."><article class="listArticle" id="kapittel-1-foreslåttparagraf-1-ledd-2-punkt-15"><article class="legalP" id="kapittel-1-foreslåttparagraf-1-ledd-2-punkt-15-ledd-1">sjømenn som nevnt i forskrift om innreiserestriksjoner for utlendinger av hensyn til folkehelsen § 3 bokstav j.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-11-08-2262/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 8. november 2020 kl. 24.00.</article></section></main></body></html>