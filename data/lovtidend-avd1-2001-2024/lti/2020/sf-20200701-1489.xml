<!DOCTYPE html><html lang="no"><head><title>Delegering av myndighet til å tildele vedtakskompetanse</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-01-1489</dd><dt class="dokid">DokumentID</dt><dd class="dokid">LTI/forskrift/2020-07-01-1489</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-17-381</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-06-19-83/§6</li></ul></dd><dt class="dateOfPublication">Kunngjort</dt><dd class="dateOfPublication">2020-07-03 16:00</dd><dt class="journalNumber">Journalnummer</dt><dd class="journalNumber">2020-1106</dd><dt class="titleShort">Korttittel</dt><dd class="titleShort">Delegering av myndighet til å tildele vedtakskompetanse</dd><dt class="title">Tittel</dt><dd class="title">Delegering av myndighet til å tildele vedtakskompetanse</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 1. juli 2020 med hjemmel i midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen § 6 tredje ledd annet punktum.</dd><dt class="refid">RefID</dt><dd class="refid">forskrift/2020-07-01-1489</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til å tildele vedtakskompetanse</li></ul></dd></dl></header><main class="documentBody" data-lovdata-URL="LTI/forskrift/2020-07-01-1489" id="dokument"><h1>Delegering av myndighet til å tildele vedtakskompetanse</h1><article class="legalP" id="ledd-1">Justis- og beredskapsdepartementet viser til delegeringsvedtakvedtak 17. mars 2020 nr. 381 i medhold av forskrift 15. mars 2020 nr. 293 om bortvisning mv. av utlendinger uten oppholdstillatelse i riket av hensyn til folkehelsen. Fra 1. juli i år er forskriften erstattet av midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen og forskrift 29. juni 2020 nr. 1423 om innreiserestriksjoner for utlendinger av hensyn til folkehelsen. Delegeringsvedtaket av 17. mars erstattes således av delegeringssvedtak i brevet her.</article><article class="legalP" id="ledd-2">Etter midl.lov om innreiserestriksjoner for utlendinger av hensyn til folkehelsen § 6 tredje ledd treffes vedtak om bortvisning av utlending uten oppholdstillatelse etter utlendingsloven av Utlendingsdirektoratet eller politiet. Etter § 6 tredje ledd andre punktum kan Justis- og beredskapsdepartementet tildele vedtakskompetanse til annen myndighet.</article><article class="legalP" id="ledd-3">Hensyn til bemanning og ressursdisponering til å utføre grensekontrolloppgaver, herunder midlertidig personkontroll på indre Schengen-grense, kan gi behov for å tildele vedtakskompetanse til Tolletaten og Forsvarets personell.</article><article class="legalP" id="ledd-4">For å effektivisere saksgangen delegerer Justis- og beredskapsdepartementet med dette myndigheten til å tildele vedtakskompetanse til Tolletaten og Forsvarets personell til Utlendingsdirektoratet og Politidirektoratet. Politidirektoratet kan delegere sin myndighet til å tildele vedtakskompetanse til politimestrene og Sysselmannen på Svalbard.</article><article class="legalP" id="ledd-5">Departementet presiserer at tildeling av vedtakskompetanse til disse myndighetene forutsetter at de har kapasitet og nødvendig kunnskap om vilkårene for bortvisning og om saksbehandlingen og UDIs retningslinjer, jf. lovens § 6 tredje ledd siste setning.</article><article class="legalP" id="ledd-6">Videre presiseres at UDIs instruksjonsadgang også gjelder overfor disse myndighetenes utøvelse av tildelt vedtakskompetanse.</article></main></body></html>