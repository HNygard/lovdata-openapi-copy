<!DOCTYPE html><html lang="no"><head><title>Lov om informasjonstilgang mv. for Kommisjonen for å granske fornorskingspolitikk og urett overfor samer, kvener og norskfinner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-12-41</dd><dt class="dokid">DokumentID</dt><dd class="dokid">LTI/lov/2020-05-12-41</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-05-12</dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Personopplysninger</li> <li>Samerett &gt; Diskriminering</li></ul></dd><dt class="dateOfPublication">Kunngjort</dt><dd class="dateOfPublication">2020-05-12 10:50</dd><dt class="journalNumber">Journalnummer</dt><dd class="journalNumber">2020-0228</dd><dt class="titleShort">Korttittel</dt><dd class="titleShort">Lov om informasjonstilgang mv. for Kommisjonen for å granske fornorskingspolitikk og urett overfor samer, kvener og norskfinner</dd><dt class="title">Tittel</dt><dd class="title">Lov om informasjonstilgang mv. for Kommisjonen for å granske fornorskingspolitikk og urett overfor samer, kvener og norskfinner</dd><dt class="miscInformation">Annet om dokumentet</dt><dd class="miscInformation">Innst.144 L (2019–2020), Lovvedtak 45 (2019–2020). Stortingets første og andre gangs behandling hhv. 27. februar og 3. mars 2020. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">lov/2020-05-12-41</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang mv. for Kommisjonen for å granske fornorskingspolitikk og urett overfor samer, kvener og norskfinner<ul class="tocSubUl"><li>§ 1. Formålet med loven</li><li>§ 2. Opplysninger til kommisjonen</li><li>§ 3. Behandling av personopplysninger</li><li>§ 4. Taushetsplikt</li><li>§ 5. Forbud mot bruk av opplysninger som bevis i senere straffesak eller sivil sak</li><li>§ 6. Kassering av dokumenter</li><li>§ 7. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/lov/2020-05-12-41" id="dokument"><h1>Lov om informasjonstilgang mv. for Kommisjonen for å granske fornorskingspolitikk og urett overfor samer, kvener og norskfinner</h1><article class="legalArticle" data-lovdata-URL="LTI/lov/2020-05-12-41/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Formålet med loven er å gi kommisjonen oppnevnt av Stortinget 14. juni 2018 for å granske fornorskingspolitikk og urett overfor samer, kvener og norskfinner (Sannhets- og forsoningskommisjonen), tilgang på opplysninger som er nødvendige for å få utført sitt arbeid i henhold til mandatet.</article></article><article class="legalArticle" data-lovdata-URL="LTI/lov/2020-05-12-41/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opplysninger til kommisjonen</span></h2><article class="legalP" id="paragraf-2-ledd-1">Enhver kan uten hinder av taushetsplikt gi kommisjonen opplysninger som er nødvendige for kommisjonens arbeid.</article></article><article class="legalArticle" data-lovdata-URL="LTI/lov/2020-05-12-41/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Behandling av personopplysninger</span></h2><article class="legalP" id="paragraf-3-ledd-1">Kommisjonen kan behandle personopplysninger som er nødvendige for formålet med kommisjonens arbeid uten at det foreligger samtykke fra de personer opplysningene gjelder, også personopplysninger som nevnt i personopplysningsloven § 1, jf. personvernforordningen artikkel 9 og artikkel 10.</article></article><article class="legalArticle" data-lovdata-URL="LTI/lov/2020-05-12-41/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Taushetsplikt</span></h2><article class="legalP" id="paragraf-4-ledd-1">Medlemmene av kommisjonen og enhver som utfører tjeneste eller arbeid for kommisjonen, har taushetsplikt etter reglene i forvaltningsloven §§ 13 til 13 f, likevel slik at taushetsplikten gjelder også etter at vedkommende har avsluttet tjenesten eller arbeidet, og etter at kommisjonen har avsluttet sin virksomhet, og først bortfaller etter 100 år.</article><article class="legalP" id="paragraf-4-ledd-2">Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal de strengere reglene gjelde.</article></article><article class="legalArticle" data-lovdata-URL="LTI/lov/2020-05-12-41/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot bruk av opplysninger som bevis i senere straffesak eller sivil sak</span></h2><article class="legalP" id="paragraf-5-ledd-1">Opplysninger som kommisjonen har mottatt i medhold av § 2, kan ikke benyttes som bevis i en senere straffesak eller sivil sak.</article></article><article class="legalArticle" data-lovdata-URL="LTI/lov/2020-05-12-41/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kassering av dokumenter</span></h2><article class="legalP" id="paragraf-6-ledd-1">Materiale som ikke skal avleveres til Arkivverket, skal kasseres når kommisjonen har avsluttet sitt arbeid.</article></article><article class="legalArticle" data-lovdata-URL="LTI/lov/2020-05-12-41/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse mv.</span></h2><article class="legalP" id="paragraf-7-ledd-1">Loven trer i kraft straks. §§ 1 til 3 oppheves når kommisjonen har levert sin rapport.</article></article></main></body></html>