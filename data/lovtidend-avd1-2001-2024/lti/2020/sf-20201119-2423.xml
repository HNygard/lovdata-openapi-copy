<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-19-2423</dd><dt class="dokid">DokumentID</dt><dd class="dokid">LTI/forskrift/2020-11-19-2423</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-20 kl. 24.00.</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-11-20 17:10</dd><dt class="journalNumber">Journalnummer</dt><dd class="journalNumber">2020-1615</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. november 2020 med hjemmel i lov 5. august 1994 nr. 55 om vern mot smittsomme sykdommer § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-11-19-2423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 6g. Unntak fra innreisekarantene for flypersonell</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-19-2423" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-11-19-2423/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4a første ledd skal lyde:</article><article class="legalP" id="kapittel-1-ledd-2">Personer som ankommer Norge fra et område med karanteneplikt som fastsatt i vedlegg A, skal ved innreise fremvise en attest som viser negativ test for SARS-CoV-2. Godkjent testmetode er PCR eller antigen hurtigtest. Testen skal være tatt i løpet av de siste 72 timene før ankomst til Norge. Attesten skal være på norsk, svensk, dansk, engelsk, fransk eller tysk. Kravet om fremleggelse av attest gjelder ikke personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19. Dersom kravene ikke er oppfylt, kan personen bortvises, jf. forskrift om innreiserestriksjoner for utlendinger av hensyn til folkehelsen § 4a.</article> <article class="defaultP" margin-top="true">§ 4a andre ledd nye bokstaver p og q skal lyde:<ul class="defaultList"><li data-li-identifier="p." data-name="p."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">utlendinger som er fastboende på Svalbard</article></article></li><li data-li-identifier="q." data-name="q."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">barn under 12 år.</article></article></li></ul></article> <article class="defaultP" margin-top="true">§ 6a bokstav d oppheves.</article> <article class="defaultP" margin-top="true">§ 6b første ledd skal lyde:</article><article class="legalP" id="kapittel-1-ledd-3">De som mer enn én gang i løpet av en periode på 15 dager ankommer Norge fra områder i Sverige eller Finland med karanteneplikt etter vedlegg A, som ledd i reise mellom arbeidssted og bosted, er unntatt fra innreisekarantene i arbeidstiden dersom de i Norge testes for SARS-CoV-2 minst<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">hver sjuende dag, eller</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">første dag de ankommer Norge, og deretter hver sjuende dag, dersom det er åtte, ni eller ti døgn siden de sist ble testet i Norge for SARS-CoV-2.</article></article></li></ul></article> <article class="defaultP" margin-top="true">§ 6b fjerde ledd skal lyde:</article><article class="legalP" id="kapittel-1-ledd-4">Elever på videregående skole og studenter som dagpendler mellom Norge og Sverige eller Norge og Finland fra områder med karanteneplikt etter vedlegg A, er unntatt fra innreisekarantene i skole- eller studietiden og under reise til og fra bosted og skole- eller studiested, dersom de oppfyller kravene til testregime i første ledd. Elever i grunnskolen som pendler til Norge og bor på internat er unntatt fra innreisekarantene i tiden de går på skole og bor på internat, dersom de oppfyller kravene til testregime i første ledd. Utdanningsinstitusjonen eller skoleeieren i Norge er ansvarlig for organisering og finansiering av testingen.</article> <article class="defaultP" margin-top="true">§ 6b sjette ledd blir nytt femte ledd.</article> <article class="defaultP" margin-top="true">Ny § 6g skal lyde:</article><article class="futureLegalArticle" data-name="§6g" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6g</span>. <span class="legalArticleTitle">Unntak fra innreisekarantene for flypersonell</span></span><article class="legalP" id="kapittel-1-foreslåttparagraf-1-ledd-1">Flypersonell som starter arbeidet sitt i Norge, og som flyr til et område med karanteneplikt etter vedlegg A, uten at vedkommende forlater flyet, er unntatt innreisekarantene i både arbeidstiden og fritiden i Norge. Dersom flypersonellet forlater flyet i et område med karanteneplikt etter vedlegg A, er personellet unntatt fra innreisekarantene i både arbeidstiden og fritiden dersom de<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">i Norge testes for SARS-CoV-2 i løpet av det første døgnet de ankommer Norge, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">deretter testes hver sjuende dag, eller på døgn åtte, ni eller ti dersom det er åtte, ni eller ti døgn siden de sist ble testet i Norge for SARS-CoV-2.</article></article></li></ul></article><article class="legalP" id="kapittel-1-foreslåttparagraf-1-ledd-2">Flypersonell som ankommer Norge fra et område med karanteneplikt etter vedlegg A og ikke skal arbeide på innenriks flygninger er unntatt innreisekarantene i arbeidstiden, men har innreisekarantene på fritiden.</article></article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-5">Sysselmannen på Svalbard kan treffe vedtak om bruk av unntakene i § 6a til § 6e, § 6g og § 6h på Svalbard under hensyn til de stedlige forholdene.</article> <article class="defaultP" margin-top="true">Vedlegg A, raden for Finland – Etelä-Savo Hospital District, South Savo skal lyde: <table><tbody><tr><td data-text-align="left" data-vertical-align="top">– Etelä-Savo Hospital District,<br />South Savo</td><td data-text-align="left" data-vertical-align="top" /><td data-text-align="left" data-vertical-align="top">Karanteneplikt innført<br />17.03.2020<br />Karanteneplikt opphørte<br />15.06.2020<br />Karanteneplikt gjeninnført<br />18.09.2020 kl. 24:00<br />Karanteneplikt opphørte<br />30.10.2020 kl. 24:00<br />Karanteneplikt gjeninnført<br />20.11.2020 kl. 24:00</td></tr></tbody></table></article> <article class="defaultP" margin-top="true">Vedlegg B, raden for Finland – Etelä-Savo Hospital District, South Savo skal lyde: <table><tbody><tr><td data-text-align="left" data-vertical-align="top">– Etelä-Savo Hospital District, South Savo</td><td data-text-align="left" data-vertical-align="top" /><td data-text-align="left" data-vertical-align="top">Unntaket opphørte 20.11.2020 kl. 24:00</td></tr></tbody></table></article> <article class="defaultP" margin-top="true">Vedlegg B, raden Sverige – Jämtland skal lyde: <table><tbody><tr><td data-text-align="left" data-vertical-align="top">– Jämtland</td><td data-text-align="left" data-vertical-align="top" /><td data-text-align="left" data-vertical-align="top">Unntaket opphørte 20.11.2020 kl. 24:00</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2020-11-19-2423/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 20. november 2020 kl. 24.00.</article></section></main></body></html>