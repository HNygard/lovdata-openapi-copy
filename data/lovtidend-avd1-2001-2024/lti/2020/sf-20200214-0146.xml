<?xml version="1.0"?>
<!DOCTYPE html>
<html lang="no">
  <head>
    <title>Forskrift for opptak, studier og eksamen ved Imageakademiet</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2020-02-14-146</dd>
        <dt class="dokid">DokumentID</dt>
        <dd class="dokid">LTI/forskrift/2020-02-14-146</dd>
        <dt class="ministry">Departement</dt>
        <dd class="ministry">
          <ul>
            <li>Kunnskapsdepartementet</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2020-02-14</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/2019-12-17-2147</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2018-06-08-28/&#xA7;16</li>
            <li>lov/2018-06-08-28/&#xA7;21</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2020-02-17 14:40</dd>
        <dt class="journalNumber">Journalnummer</dt>
        <dd class="journalNumber">2020-0148</dd>
        <dt class="titleShort">Korttittel</dt>
        <dd class="titleShort">Forskrift for opptak, studier og eksamen ved Imageakademiet</dd>
        <dt class="title">Tittel</dt>
        <dd class="title">Forskrift for opptak, studier og eksamen ved Imageakademiet</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av styret ved Imageakademiet 14. februar 2020 med hjemmel i lov 8. juni 2018 nr. 28 om h&#xF8;yere yrkesfaglig utdanning (fagskoleloven) &#xA7; 16 fjerde ledd og &#xA7; 21 femte ledd.</dd>
        <dt class="refid">RefID</dt>
        <dd class="refid">forskrift/2020-02-14-146</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift for opptak, studier og eksamen ved Imageakademiet<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>&#xA7; 1-1. Alminnelige bestemmelser</li></ul></li><li>Kapittel 2. Opptak<ul class="tocSubUl"><li>&#xA7; 2-1. Grunnleggende forutsetninger</li><li>&#xA7; 2-2. Formell kompetanse</li><li>&#xA7; 2-3. Opptakspr&#xF8;ve</li><li>&#xA7; 2-4. Krav til spr&#xE5;kkunnskaper</li><li>&#xA7; 2-5. Godskrivning og fritak</li><li>&#xA7; 2-6. S&#xF8;knadsfrist og venteliste</li><li>&#xA7; 2-7. Registreringsavgift</li><li>&#xA7; 2-8. Klage p&#xE5; vedtak om opptak</li></ul></li><li>Kapittel 3. Studentenes rettigheter og plikter under studiet<ul class="tocSubUl"><li>&#xA7; 3-1. Grunnleggende rettigheter og plikter</li><li>&#xA7; 3-2. Gyldig studieavbrudd</li><li>&#xA7; 3-3. Kontinuitetsplan</li><li>&#xA7; 3-4. Bortvisning</li><li>&#xA7; 3-5. Utestengning</li><li>&#xA7; 3-6. Klage p&#xE5; disiplin&#xE6;raksjoner</li></ul></li><li>Kapittel 4. Eksamen<ul class="tocSubUl"><li>&#xA7; 4-1. Generelle bestemmelser</li><li>&#xA7; 4-2. Rett til &#xE5; g&#xE5; opp til eksamen</li><li>&#xA7; 4-3. Eksamensavgift</li><li>&#xA7; 4-4. Spesiell tilrettelegging av eksamen</li><li>&#xA7; 4-5. Ny eksamen</li><li>&#xA7; 4-6. Utsatt eksamen</li><li>&#xA7; 4-7. Sensur</li><li>&#xA7; 4-8. Rett til begrunnelse</li><li>&#xA7; 4-9. Rett til &#xE5; klage p&#xE5; eksamenskarakter</li><li>&#xA7; 4-10. Ny sensur</li><li>&#xA7; 4-11. Rett til &#xE5; klage over formelle feil ved eksamen</li><li>&#xA7; 4-12. Fusk og annullering</li></ul></li><li>Kapittel 5. Karakterfastsetting og dokumentasjon<ul class="tocSubUl"><li>&#xA7; 5-1. Karakterer</li><li>&#xA7; 5-2. Vitnem&#xE5;l og kompetansebevis</li></ul></li><li>Kapittel 6. Klagebehandling<ul class="tocSubUl"><li>&#xA7; 6-1. Klagerett</li><li>&#xA7; 6-2. Klagefrist</li><li>&#xA7; 6-3. Klagens innhold</li><li>&#xA7; 6-4. Veiledning, hjelp og st&#xF8;tte</li><li>&#xA7; 6-5. Klageinstans</li><li>&#xA7; 6-6. Saksgang ved klage</li></ul></li><li>Kapittel 7. Ikraftsettelse<ul class="tocSubUl"><li>&#xA7; 7-1. Ikrafttredelse</li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2020-02-14-146" id="dokument">
      <h1>Forskrift for opptak, studier og eksamen ved Imageakademiet</h1>
      <section class="section" data-name="kap1" id="kapittel-1" data-lovdata-URL="LTI/forskrift/2020-02-14-146/KAPITTEL_1">
        <h2>Kapittel 1. Alminnelige bestemmelser</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;1-1" data-name="&#xA7;1-1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1-1</span>. <span class="legalArticleTitle">Alminnelige bestemmelser</span></h3>
          <article class="numberedLegalP" data-numerator="1" id="kapittel-1-paragraf-1-nummer-1">1) Denne forskriften gjelder for alle studenter ved studier som tilbys ved Imageakademiet. Med student menes en person med en skriftlig, bindende kontrakt med skolen. For deltakere p&#xE5; kortere kurs gjelder egne regler. Jf. forvaltningsloven for bestemmelser om behandlingen av saker etter paragrafene i denne forskrift.</article>
          <article class="numberedLegalP" data-numerator="2" id="kapittel-1-paragraf-1-nummer-2">2) Det skal ikke gj&#xF8;res endringer i vilk&#xE5;rene for skolekontrakten i l&#xF8;pet av avtaleperioden. Rektor kan foreta endringer i studieplanene, men m&#xE5; i s&#xE5; fall dokumentere og begrunne hvorfor endringene er n&#xF8;dvendige.</article>
          <article class="numberedLegalP" data-numerator="3" id="kapittel-1-paragraf-1-nummer-3">3) Skolens studenter skal gj&#xF8;res kjent med denne forskriften gjennom at de viktigste punktene blir gjennomg&#xE5;tt i plenum ved skolestart. Studentene vil f&#xE5; tilbud om en egen kopi, og skal ved skolestart kvittere p&#xE5; at dokumentet er gjennomg&#xE5;tt og forst&#xE5;tt og forplikter seg samtidig til &#xE5; f&#xF8;lge skolens retningslinjer som videre beskrevet.</article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2020-02-14-146/KAPITTEL_2">
        <h2>Kapittel 2. Opptak</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;2-1" data-name="&#xA7;2-1" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 2-1</span>. <span class="legalArticleTitle">Grunnleggende forutsetninger</span></h3>
          <article class="numberedLegalP" data-numerator="1" id="kapittel-2-paragraf-1-nummer-1">1) Grunnlaget for opptak ved Imageakademiet er kompetanse p&#xE5; niv&#xE5; 4 i Nasjonalt kvalifikasjonsrammeverk for livslang l&#xE6;ring med vekt p&#xE5; estetiske og kunstneriske fag. S&#xF8;kere uten formelle kvalifikasjoner p&#xE5; dette niv&#xE5;et har krav p&#xE5; &#xE5; f&#xE5; vurdert om de er kvalifisert for opptak p&#xE5; grunnlag av tilsvarende realkompetanse hvis de er 23 &#xE5;r eller eldre i opptaks&#xE5;ret, eller p&#xE5; grunnlag av realkompetanse og opptakspr&#xF8;ve hvis de er 19 &#xE5;r eller eldre i opptaks&#xE5;ret, jf. &#xA7; 16 i fagskoleloven og &#xA7; 7 og &#xA7; 8 i fagskoleforskriften.</article>
          <article class="numberedLegalP" data-numerator="2" id="kapittel-2-paragraf-1-nummer-2">2) Vedtak om opptak p&#xE5; formelt grunnlag tas av rektor. En opptakskomit&#xE9; best&#xE5;ende av rektor og en fagansvarlig l&#xE6;rer st&#xE5;r for realkompetansevurderingen, med et endelig vedtak fattet av rektor.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-2" data-name="&#xA7;2-2" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 2-2</span>. <span class="legalArticleTitle">Formell kompetanse</span></h3>
          <article class="numberedLegalP" data-numerator="1" id="kapittel-2-paragraf-2-nummer-1">1) For &#xE5; bli tatt opp til studier ved Imageakademiet m&#xE5; s&#xF8;keren ha best&#xE5;tt tre&#xE5;rig videreg&#xE5;ende oppl&#xE6;ring i ett av utdanningsprogrammene under:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Kunst, design og arkitektur</article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Medier og kommunikasjon</article></article></li><li data-li-identifier="c." data-name="c."><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Musikk, dans og drama (med drama fra og med VG2)</article></article></li><li data-li-identifier="d." data-name="d."><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Fris&#xF8;r, blomster, interi&#xF8;r og eksponeringsdesign</article></article></li><li data-li-identifier="e." data-name="e."><article class="listArticle" id="kapittel-2-paragraf-2-nummer-1-punkt-5"><article class="legalP" id="kapittel-2-paragraf-2-nummer-1-punkt-5-ledd-1">H&#xE5;ndverk, design og produktutvikling</article></article></li><li data-li-identifier="f." data-name="f."><article class="listArticle" id="kapittel-2-paragraf-2-nummer-1-punkt-6"><article class="legalP" id="kapittel-2-paragraf-2-nummer-1-punkt-6-ledd-1">Informasjonsteknologi og medieproduksjon (med medieprod. fra og med VG2).</article></article></li></ul><p class="leddfortsettelse">Eller eventuelt tidligere eller nye utdanningsl&#xF8;p som overlapper med disse.</p></article>
          <article class="numberedLegalP" data-numerator="2" id="kapittel-2-paragraf-2-nummer-2">2) S&#xF8;kere som ikke er ferdige med videreg&#xE5;ende skole eller yrkesoppl&#xE6;ringen, men som kan dokumentere at de skal gjennomf&#xF8;re sine respektive utdanninger i l&#xF8;pet av det p&#xE5;f&#xF8;lgende semesteret, kan tildeles plass p&#xE5; det vilk&#xE5;r at utdanningen blir best&#xE5;tt, jf. &#xA7; 10 og &#xA7; 11 i fagskoleforskriften. Dersom utdanningen ikke blir best&#xE5;tt, mister studenten studieretten med mindre det kan s&#xF8;kes p&#xE5; et annet opptaksgrunnlag. Ved tap av skoleplassen vil s&#xF8;keren ikke f&#xE5; betalt tilbake studieavgiften for innev&#xE6;rende semester.</article>
          <article class="numberedLegalP" data-numerator="3" id="kapittel-2-paragraf-2-nummer-3">3) Realkompetansevurdering gj&#xF8;res innenfor rammene av fagskoleforskriften &#xA7; 2 f&#xF8;rste ledd bokstav c og b. Skolen gir p&#xE5; foresp&#xF8;rsel s&#xF8;kere n&#xE6;rmere informasjon om dokumentasjon.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-3" data-name="&#xA7;2-3" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 2-3</span>. <span class="legalArticleTitle">Opptakspr&#xF8;ve</span></h3>
          <article class="numberedLegalP" data-numerator="1" id="kapittel-2-paragraf-3-nummer-1">1) De faglige kravene som vurderes gjennom opptakspr&#xF8;ven fastsettes n&#xE6;rmere av skolen, og gj&#xF8;res kjent p&#xE5; skolens nettside.</article>
          <article class="numberedLegalP" data-numerator="2" id="kapittel-2-paragraf-3-nummer-2">2) Opptakskomiteen vurderer opptakspr&#xF8;ven.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-4" data-name="&#xA7;2-4" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 2-4</span>. <span class="legalArticleTitle">Krav til spr&#xE5;kkunnskaper</span></h3>
          <article class="numberedLegalP" data-numerator="1" id="kapittel-2-paragraf-4-nummer-1">1) S&#xF8;kere med best&#xE5;tt og fullf&#xF8;rt videreg&#xE5;ende oppl&#xE6;ring fra andre nordiske land er kvalifisert for opptak uten tilleggskrav i norsk.</article>
          <article class="numberedLegalP" data-numerator="2" id="kapittel-2-paragraf-4-nummer-2">2) S&#xF8;kere fra land utenfor Norden m&#xE5; dokumentere kunnskaper i norsk p&#xE5; minimum niv&#xE5; B1 i Europar&#xE5;dets referanserammeverk for spr&#xE5;k, jf. &#xA7; 9 i fagskoleforskriften. For s&#xF8;kere med utdanning fra International Baccalaureate (IB) og som har tatt enten norsk A eller norsk B p&#xE5; minimum lavere niv&#xE5; (&#xAB;standard level&#xBB;) gjelder egne regler, jf. &#xA7; 9 femte ledd i fagskoleforskriften.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-5" data-name="&#xA7;2-5" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 2-5</span>. <span class="legalArticleTitle">Godskrivning og fritak</span></h3>
          <article class="numberedLegalP" data-numerator="1" id="kapittel-2-paragraf-5-nummer-1">1) En s&#xF8;ker til en av skolens studier kan s&#xF8;ke om &#xE5; f&#xE5; godskrevet best&#xE5;tte emner fra annen godkjent fagskoleutdanning i den utstrekning utdanningen oppfyller de faglige krav for emnet eller emnene det s&#xF8;kes om godskrivning for, jf. &#xA7; 8 i fagskoleloven.</article>
          <article class="numberedLegalP" data-numerator="2" id="kapittel-2-paragraf-5-nummer-2">2) En s&#xF8;ker kan ogs&#xE5; gis fritak for emner p&#xE5; grunnlag av annen dokumentert relevant utdanning eller realkompetanse. Fritak p&#xE5; bakgrunn av realkompetanse skal baseres p&#xE5; en faglig vurdering av s&#xF8;kerens bakgrunn, jf. &#xA7; 37 annet ledd i fagskoleforskriften.</article>
          <article class="numberedLegalP" data-numerator="3" id="kapittel-2-paragraf-5-nummer-3">3) Med emne menes de minste resultatb&#xE6;rende enhetene som gir uttelling i form av fagskolepoeng. Med minste resultatb&#xE6;rende enhet menes alle enheter som gir en selvstendig karakter, og som studenten m&#xE5; best&#xE5; for &#xE5; f&#xE5; godkjent et vitnem&#xE5;lsgivende utdanningstilbud.</article>
          <article class="numberedLegalP" data-numerator="4" id="kapittel-2-paragraf-5-nummer-4">4) Utgangspunktet for vurderinger om godskrivning og fritak skal v&#xE6;re l&#xE6;ringsutbyttebeskrivelsene for den aktuelle utdanningen eller det aktuelle emnet, og fagskolepoeng eller andre vurderinger av omfang, niv&#xE5; og arbeidsbelastning for de emner eller den kompetanse det s&#xF8;kes om innpassing eller fritak for.</article>
          <article class="numberedLegalP" data-numerator="5" id="kapittel-2-paragraf-5-nummer-5">5) Styret kan annullere fritak for eller godskrivning av utdanning og kompetanse som en student har f&#xE5;tt ved &#xE5; benytte et falsk vitnem&#xE5;l eller andre falske dokumenter, eller ved &#xE5; opptre uredelig p&#xE5; annen m&#xE5;te, jf. &#xA7; 24 tredje ledd i fagskoleloven. Annulleringen kan p&#xE5;klages av studenten til nasjonalt klageorgan for fagskoleutdanning.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-6" data-name="&#xA7;2-6" id="kapittel-2-paragraf-6">
          <h3 class="legalArticleHeader"><span class="legalArticleValue">&#xA7; 2-6</span>. <span class="legalArticleTitle">S&#xF8;knadsfrist og venteliste</span></h3>
          <article class="numberedLegalP" data-numerator="1" id="kapittel-2-paragraf-6-nummer-1">1) Imageakademiet praktiserer rullerende opptak, det vil si at s&#xF8;knader behandles forl&#xF8;pende uten en siste frist til alle studieplasser er fylt opp.</article>
          <article class="numberedLegalP" data-numerator="2" id="kapittel-2-paragraf-6-nummer-2">2) I det tilfelle at det er flere s&#xF8;kere enn det er studieplasser for en klasse, opprettes det en venteliste for inntak til klassen. S&#xF8;kere som har v&#xE6;rt gjennom inntaksprosessen og tilfredsstiller kravene for opptak, mottar skriftlig beskjed hvor de opplyses om sin plass p&#xE5; ventelisten. Plassen p&#xE5; ventelisten bestemmes av hvor mange som allerede var p&#xE5; ventelisten i det s&#xF8;keren gjennomf&#xF8;rte opptaksprosessen.</article>
          <article class="numberedLegalP" data-numerator="3" id="kapittel-2-paragraf-6-nummer-3">3) Blir det en ledig plass i den aktuelle klassen og s&#xF8;keren er nummer en p&#xE5; ventelisten, sendes han/hun et inntaksbrev med tilbud om skoleplass p&#xE5; ordin&#xE6;r m&#xE5;te. Ved skolestart informeres alle resterende s&#xF8;kere p&#xE5; ventelisten om at inntaket til klassen er avsluttet.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-7" data-name="&#xA7;2-7" id="kapittel-2-paragraf-7">
          <h3 class="legalArticleHeader"><span class="legalArticleValue">&#xA7; 2-7</span>. <span class="legalArticleTitle">Registreringsavgift</span></h3>
          <article class="numberedLegalP" data-numerator="1" id="kapittel-2-paragraf-7-nummer-1">1) S&#xF8;keren bekrefter tilbudet om skoleplass ved &#xE5; returnere signert studiekontrakt og betale registreringsavgiften innen fristen. &#xD8;nsker s&#xF8;keren plassen etter at fristen har g&#xE5;tt ut m&#xE5; s&#xF8;keren kontakte skolen for &#xE5; klarlegge om plassen fortsatt er ledig.</article>
          <article class="numberedLegalP" data-numerator="2" id="kapittel-2-paragraf-7-nummer-2">2) S&#xE5; snart skolen har mottatt registreringsavgiften, og senest innen to uker, sender skolen studenten en bekreftelse p&#xE5; betaling, sammen med angrerettskjema. F&#xF8;r studenten mottar denne bekreftelsen, har studenten ikke anledning til &#xE5; s&#xF8;ke Statens l&#xE5;nekasse for utdanning om l&#xE5;n og stipend.</article>
          <article class="numberedLegalP" data-numerator="3" id="kapittel-2-paragraf-7-nummer-3">3) Innbetalt registreringsavgift refunderes ikke.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;2-8" data-name="&#xA7;2-8" id="kapittel-2-paragraf-8">
          <h3 class="legalArticleHeader"><span class="legalArticleValue">&#xA7; 2-8</span>. <span class="legalArticleTitle">Klage p&#xE5; vedtak om opptak</span></h3>
          <article class="numberedLegalP" data-numerator="1" id="kapittel-2-paragraf-8-nummer-1">1) Vedtak om opptak og resultat av realkompetansevurdering kan p&#xE5;klages. Det samme gjelder vedtak om godskrivning og fritak av emner. For prosedyren ved klagebehandling se kapittel 6 i denne forskrift.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2020-02-14-146/KAPITTEL_3">
        <h2>Kapittel 3. Studentenes rettigheter og plikter under studiet</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;3-1" data-name="&#xA7;3-1" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 3-1</span>. <span class="legalArticleTitle">Grunnleggende rettigheter og plikter</span></h3>
          <article class="numberedLegalP" data-numerator="1" id="kapittel-3-paragraf-1-nummer-1">1) Studentene ved Imageakademiet har rett til oppl&#xE6;ring, vurdering og dokumentasjon i samsvar med bestemmelsene i lov 8. juni 2018 nr. 28 om h&#xF8;yere yrkesfaglig utdanning (fagskoleloven).</article>
          <article class="numberedLegalP" data-numerator="2" id="kapittel-3-paragraf-1-nummer-2">2) Studenten har rett til oppl&#xE6;ring og veiledning i henhold til studieplanen for det studiet studenten f&#xF8;lger.</article>
          <article class="numberedLegalP" data-numerator="3" id="kapittel-3-paragraf-1-nummer-3">3) Student plikter &#xE5; sette seg inn i det til enhver tid gjeldende regler ved skolen og de s&#xE6;rskilte regler som gjelder det studietilbudet studenten f&#xF8;lger. Videre plikter studenten &#xE5; sette seg inn i studiets rutiner, herunder fag-, time-, pr&#xF8;ve- og eksamensplaner. Manglende kjennskap fritar ikke studenten fra disse bestemmelsene.</article>
          <article class="numberedLegalP" data-numerator="4" id="kapittel-3-paragraf-1-nummer-4">4) Studenten plikter skriftlig &#xE5; underrette skolen om endringer av navn og kontaktinformasjon, herunder inkludert e-post.</article>
          <article class="numberedLegalP" data-numerator="5" id="kapittel-3-paragraf-1-nummer-5">5) Enhver student er forpliktet til &#xE5; betale den studieavgift som til enhver tid er gjeldene for det aktuelle studium. Registreringsavgiften kommer til fradrag i den totale avgiften for studiet. Ved forsinket betaling ilegges forsinkelsesrenter og purregebyr i henhold til lov 17. desember 1976 nr. 100 om renter ved forsinket betaling m.m. (forsinkelsesrenteloven) og lov 13. mai 1988 nr. 26 om inkassovirksomhet og annen inndriving av forfalte pengekrav (inkassoloven) med forskrift. Manglende betaling kan bli inndrevet gjennom rettslig inkasso.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;3-2" data-name="&#xA7;3-2" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 3-2</span>. <span class="legalArticleTitle">Gyldig studieavbrudd</span></h3>
          <article class="numberedLegalP" data-numerator="1" id="kapittel-3-paragraf-2-nummer-1">1) Ved uforutsette, alvorlige forhold som gj&#xF8;r videre skolegang urimelig tyngende eller umulig (personlig force majeure) kan studenten skriftlig s&#xF8;ke om &#xE5; f&#xE5; avbryte studiet i sin helhet eller be om permisjon fra deler av det. S&#xF8;knaden m&#xE5; dokumenteres med legeerkl&#xE6;ring eller annen relevant dokumentasjon.</article>
          <article class="numberedLegalP" data-numerator="2" id="kapittel-3-paragraf-2-nummer-2">2) Det skal ved innvilget permisjon s&#xE5; fort som mulig avtales et m&#xF8;te hvor studenten og skolen i fellesskap setter opp en kontinuitetsplan for studenten i tr&#xE5;d med &#xA7; 3-3 i denne forskrift.</article>
          <article class="numberedLegalP" data-numerator="3" id="kapittel-3-paragraf-2-nummer-3">3) Ved godkjennelse av avbrutt studium skal studenten kun betale for mottatt undervisning og materiell p&#xE5; s&#xF8;knadstidspunktet.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;3-3" data-name="&#xA7;3-3" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 3-3</span>. <span class="legalArticleTitle">Kontinuitetsplan</span></h3>
          <article class="numberedLegalP" data-numerator="1" id="kapittel-3-paragraf-3-nummer-1">1) En student har rett p&#xE5; en kontinuitetsplan (k-plan) ved en godkjent permisjon eller ved gyldig frav&#xE6;r. En student kan p&#xE5; et hvilket som helst tidspunkt be om en k-plan.</article>
          <article class="numberedLegalP" data-numerator="2" id="kapittel-3-paragraf-3-nummer-2">2) Det skal i forbindelse med oppsettet av en k-plan tilstrebes at studiet fullf&#xF8;res sammen med den klassen studenten er tilknyttet. Anser studenten og/eller skolen at det ikke er mulig &#xE5; etablere en k-plan hvor studenten fullf&#xF8;rer studiet innenfor den opprinnelige klassen, skal det settes opp en k-plan hvor studenten fullf&#xF8;rer studiet sammen med en senere klasse. Anser skolen det som den beste faglige l&#xF8;sningen, kan skolen alternativt tilby en student &#xE5; starte helt p&#xE5; nytt i en annen klasse i l&#xF8;pet av de tre neste skole&#xE5;rene. Begge parter skal tilstrebe &#xE5; finne en l&#xF8;sning for en raskest mulig fullf&#xF8;ring av studiet.</article>
          <article class="numberedLegalP" data-numerator="3" id="kapittel-3-paragraf-3-nummer-3">3) I forhold til oppsettet av en k-plan er det skolen som har det avgj&#xF8;rende ordet for hvilke fagtimer som m&#xE5; tas opp. For timer som tas opp og som skyldes ugyldig frav&#xE6;r, m&#xE5; studenten betale en avgift pr. time. Ellers skal det for gjennomf&#xF8;ringen av en k-plan ikke tilkomme studenten noen kostnader ut over det denne ville hatt hvis undervisningen hadde blitt fulgt som opprinnelig planlagt for klassen.</article>
          <article class="numberedLegalP" data-numerator="4" id="kapittel-3-paragraf-3-nummer-4">4) En student som har startet p&#xE5; en k-plan eller i en ny klasse og som heller ikke her fullf&#xF8;rer studiet vil kunne tilbys en ny k-plan eller klasse. Fulle timeavgifter eller skolepenger vil da tilkomme uavhengig av gyldighet av frav&#xE6;r eller bakgrunn for studieavbrudd. Det samme gjelder hvis studenten i utgangspunktet ikke tilfredsstiller denne forskriftens utt&#xF8;mmende krav for &#xE5; f&#xE5; etablert en k-plan. Unntak til dette vil kunne f&#xF8;lge av lov eller forskrift.</article>
          <article class="numberedLegalP" data-numerator="5" id="kapittel-3-paragraf-3-nummer-5">5) Passivitet fra studentens side i forhold til &#xE5; finne en l&#xF8;sning for en fullf&#xF8;ring av studiet vil medf&#xF8;re at studenten mister rettighetene i forhold til oppsettet av en k-plan. N&#xE5;r en k-plan er iverksatt er studenten bundet til avtalen p&#xE5; lik linje som ved signering av opprinnelig studiekontrakt.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;3-4" data-name="&#xA7;3-4" id="kapittel-3-paragraf-4">
          <h3 class="legalArticleHeader"><span class="legalArticleValue">&#xA7; 3-4</span>. <span class="legalArticleTitle">Bortvisning</span></h3>
          <article class="numberedLegalP" data-numerator="1" id="kapittel-3-paragraf-4-nummer-1">1) Skolens ledelse eller fagl&#xE6;rer ansvarlig for undervisningen kan vise bort studenter som grovt forstyrrer undervisningen gjentatte ganger. Vedkommende student(er) skal f&#xF8;rst gis klar muntlig advarsel om dette. Advarsel er ikke p&#xE5;krevet hvis studenten er rusp&#xE5;virket.</article>
          <article class="numberedLegalP" data-numerator="2" id="kapittel-3-paragraf-4-nummer-2">2) Studenten kan vises bort fra undervisningslokalet eller helt fra skolens lokaler for en periode opp til innev&#xE6;rende undervisningsdag. Skolens ledelse skal legge til rette for at vedkommende student f&#xE5;r mulighet for &#xE5; forklare seg s&#xE5; raskt som mulig etter hendelsen.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;3-5" data-name="&#xA7;3-5" id="kapittel-3-paragraf-5">
          <h3 class="legalArticleHeader"><span class="legalArticleValue">&#xA7; 3-5</span>. <span class="legalArticleTitle">Utestengning</span></h3>
          <article class="numberedLegalP" data-numerator="1" id="kapittel-3-paragraf-5-nummer-1">1) En student som er ansvarlig for grovt brudd mot ordensreglene kan etter vedtak fra skolens styre utestenges fra skolen for en periode p&#xE5; inntil 12 m&#xE5;neder og fratas retten til &#xE5; g&#xE5; opp til eksamen i den samme perioden. Studenten skal gis anledning til &#xE5; forklare seg f&#xF8;r et utstengningsvedtak finner sted, jf. forvaltningsloven kap. 4 om kontradiksjon.</article>
          <article class="numberedLegalP" data-numerator="2" id="kapittel-3-paragraf-5-nummer-2">2) Som grovt brudd regnes her: Forsettlig eller grovt uaktsomt &#xE5; ha skapt fare for liv eller helse for medstudenter, ansatte eller andre som studenten har &#xE5; gj&#xF8;re med som del av oppl&#xE6;ringen; tyveri eller annen grovt us&#xF8;mmelig opptreden; eller gjentatte brudd av mindre grov karakter, herunder gjentatte bortvisninger, som har medf&#xF8;rt gjentatte skriftlige advarsler fra skolen.</article>
          <article class="numberedLegalP" data-numerator="3" id="kapittel-3-paragraf-5-nummer-3">3) Som grovt brudd regnes ogs&#xE5; forsettelig eller grovt uaktsomt fusk, eller forsettelig fors&#xF8;k p&#xE5; eller forsettelig medvirkning til fusk, i forbindelse med eksamen, pr&#xF8;ver eller lignende. For hva som gjelder som fusk se skolens egne retningslinjer for dette.</article>
          <article class="numberedLegalP" data-numerator="4" id="kapittel-3-paragraf-5-nummer-4">4) Et vedtak om &#xE5; utstenge en student krever to tredelers flertall i styret.</article>
          <article class="numberedLegalP" data-numerator="5" id="kapittel-3-paragraf-5-nummer-5">5) Studenten skal ikke betale skolepenger for utestengelsesperioden.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;3-6" data-name="&#xA7;3-6" id="kapittel-3-paragraf-6">
          <h3 class="legalArticleHeader"><span class="legalArticleValue">&#xA7; 3-6</span>. <span class="legalArticleTitle">Klage p&#xE5; disiplin&#xE6;raksjoner</span></h3>
          <article class="legalP" id="kapittel-3-paragraf-6-ledd-1">Studenten har rett til &#xE5; klage p&#xE5; bortvisning eller utestengning. For prosedyren ved klagebehandling se kapittel 6 i denne forskrift.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2020-02-14-146/KAPITTEL_4">
        <h2>Kapittel 4. Eksamen</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;4-1" data-name="&#xA7;4-1" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 4-1</span>. <span class="legalArticleTitle">Generelle bestemmelser</span></h3>
          <article class="numberedLegalP" data-numerator="1" id="kapittel-4-paragraf-1-nummer-1">1) Styret har ansvar for at eksamen gjennomf&#xF8;res slik at studentenes kunnskaper, ferdigheter og kompetanse blir pr&#xF8;vet og vurdert p&#xE5; en upartisk og faglig betryggende m&#xE5;te, jf. fagskoleloven &#xA7; 21. Alle eksamener baserer seg p&#xE5; det til enhver tid gjeldende pensum slik det fremg&#xE5;r av den aktuelle studieplanen.</article>
          <article class="numberedLegalP" data-numerator="2" id="kapittel-4-paragraf-1-nummer-2">2) Det skal fremg&#xE5; av studieplanene hvilke eksamener og hva slags eksamensformer studenten m&#xE5; avlegge, i tillegg til vektingen av disse. For &#xE5; best&#xE5; studiet m&#xE5; samtlige deleksamener v&#xE6;re best&#xE5;tt.</article>
          <article class="numberedLegalP" data-numerator="3" id="kapittel-4-paragraf-1-nummer-3">3) Dag for eksamen skal gj&#xF8;res kjent for studentene senest tre m&#xE5;neder f&#xF8;r eksamensdatoen. Sted og oppm&#xF8;tetidspunktet skal gj&#xF8;res kjent for studentene senest 12 dager f&#xF8;r eksamen. Samme frist gjelder for utlevering av oppgaveteksten for praktisk eksamen. Alle eksamenskandidater er selv ansvarlige for &#xE5; holde seg orientert om tid og sted for eksamensavleggelsen.</article>
          <article class="numberedLegalP" data-numerator="4" id="kapittel-4-paragraf-1-nummer-4">4) For studenter som ikke har best&#xE5;tt eksamen, eller som har hatt lovlig frav&#xE6;r i henhold til gjeldende retningslinjer fra ordin&#xE6;r eksamen, avholdes ny eksamen s&#xE5; snart skolen anser det som mulig, men senest innen utgangen av p&#xE5;f&#xF8;lgende undervisningsklasse.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-2" data-name="&#xA7;4-2" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 4-2</span>. <span class="legalArticleTitle">Rett til &#xE5; g&#xE5; opp til eksamen</span></h3>
          <article class="numberedLegalP" data-numerator="1" id="kapittel-4-paragraf-2-nummer-1">1) Studenten har rett til &#xE5; g&#xE5; opp til eksamen n&#xE5;r f&#xF8;lgende vilk&#xE5;r er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">Har et ugyldig frav&#xE6;ret p&#xE5; mindre enn 15 prosent i emnet det skal tas eksamen i.</article></article></li><li data-li-identifier="b." data-name="b."><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">Har gjennomf&#xF8;rt f&#xE6;rre enn tre eksamensfors&#xF8;k i den aktuelle enkelteksamen.</article></article></li><li data-li-identifier="c." data-name="c."><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">Har betalt forfalt studieavgift.</article></article></li></ul></article>
          <article class="numberedLegalP" data-numerator="2" id="kapittel-4-paragraf-2-nummer-2">2) Vedtak om &#xE5; nekte en student &#xE5; g&#xE5; opp til eksamen kan p&#xE5;klages. Hvis klagen ikke tas til f&#xF8;lge vil den automatisk bli sendt til den lokale klagenemnda. Fristen for &#xE5; klage er tre uker fra det tidspunkt vedtaket er gjort kjent for studenten.</article>
          <article class="numberedLegalP" data-numerator="3" id="kapittel-4-paragraf-2-nummer-3">3) En student er automatisk p&#xE5;meldt de eksamenene som f&#xF8;lger av studiet. &#xD8;nsker en student &#xE5; avst&#xE5; fra &#xE5; gjennomf&#xF8;re en eksamen sammen med sin klasse, m&#xE5; dette meldes skriftlig til skolen senest 14 dager f&#xF8;r den aktuelle eksamenen.</article>
          <article class="numberedLegalP" data-numerator="4" id="kapittel-4-paragraf-2-nummer-4">4) Et eksamensfors&#xF8;k er gjennomf&#xF8;rt hvis studenten ikke har meldt seg av eksamenen innen utl&#xF8;pet avmeldingsfristen eller ikke har dokumentert legitimt frav&#xE6;r, f.eks. sykdom ved eksamen, innen to uker etter eksamensdatoen.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-3" data-name="&#xA7;4-3" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 4-3</span>. <span class="legalArticleTitle">Eksamensavgift</span></h3>
          <article class="numberedLegalP" data-numerator="1" id="kapittel-4-paragraf-3-nummer-1">1) Eksamensavgift for f&#xF8;rste eksamensfors&#xF8;k er inkludert i studieavgiften.</article>
          <article class="numberedLegalP" data-numerator="2" id="kapittel-4-paragraf-3-nummer-2">2) Ved nye eksamensfors&#xF8;k betales en egen eksamensavgift per fors&#xF8;k.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-4" data-name="&#xA7;4-4" id="kapittel-4-paragraf-4">
          <h3 class="legalArticleHeader"><span class="legalArticleValue">&#xA7; 4-4</span>. <span class="legalArticleTitle">Spesiell tilrettelegging av eksamen</span></h3>
          <article class="numberedLegalP" data-numerator="1" id="kapittel-4-paragraf-4-nummer-1">1) Skolen vil, s&#xE5; langt det er mulig og rimelig, tilrettelegge eksamen for studenter med s&#xE6;rskilte behov.</article>
          <article class="numberedLegalP" data-numerator="2" id="kapittel-4-paragraf-4-nummer-2">2) S&#xE6;rordninger kan v&#xE6;re spesiell fysisk tilrettelegging, bruk av s&#xE6;rskilte hjelpemidler og/eller utvidet tid til eksamen, eller i spesielle tilfeller alternativ eksamensform. Eksempler er bruk av elektronisk utstyr, skrivehjelp, muntlig eksamen i stedet for skriftlig, ekstra pauser med mulighet for &#xE5; hvile, ammepauser etc. Ved skriftlig eksamen med tilsyn og praktisk eksamen, kan det gis utvidet tid med inntil 25&#xA0;% av normal eksamenstid, maksimalt 1 time.</article>
          <article class="numberedLegalP" data-numerator="3" id="kapittel-4-paragraf-4-nummer-3">3) Studenter som har behov for s&#xE6;rordninger i forbindelse med gjennomf&#xF8;ringen av eksamen, m&#xE5; sende skriftlig s&#xF8;knad til skolen senest fire uker f&#xF8;r eksamen.</article>
          <article class="numberedLegalP" data-numerator="4" id="kapittel-4-paragraf-4-nummer-4">4) S&#xF8;knaden m&#xE5; inneholde dokumentasjon i form av legeattest eller attest fra en sakkyndig person som bekrefter behovet for s&#xE6;rskilt tilrettelegging. Sakkyndig person kan for eksempel v&#xE6;re lege, psykolog eller logoped.</article>
          <article class="numberedLegalP" data-numerator="5" id="kapittel-4-paragraf-4-nummer-5">5) S&#xF8;knaden vil bli vurdert ut fra om gjennomf&#xF8;ringen av eksamen vil v&#xE6;re faglig forsvarlig. Tilretteleggingen skal ikke gi studenten fordeler i forhold til andre studenter.</article>
          <article class="numberedLegalP" data-numerator="6" id="kapittel-4-paragraf-4-nummer-6">6) S&#xF8;knad om spesiell tilrettelegging behandles individuelt av skolens ledelse. Kandidaten kan klage p&#xE5; skolens vedtak. Klagen skal sendes skolen senest &#xE9;n uke etter at vedtaket er kommet kandidaten til kjennskap. Hvis klagen ikke tas til f&#xF8;lge vil den automatisk bli sendt til den lokale klagenemnda.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-5" data-name="&#xA7;4-5" id="kapittel-4-paragraf-5">
          <h3 class="legalArticleHeader"><span class="legalArticleValue">&#xA7; 4-5</span>. <span class="legalArticleTitle">Ny eksamen</span></h3>
          <article class="numberedLegalP" data-numerator="1" id="kapittel-4-paragraf-5-nummer-1">1) Kandidater som ikke m&#xF8;ter til eksamen eller &#xF8;nsker &#xE5; forbedre karakteren, kan melde seg opp til ny eksamen. Kandidaten kan gjennomf&#xF8;re maksimalt tre eksamensfors&#xF8;k.</article>
          <article class="numberedLegalP" data-numerator="2" id="kapittel-4-paragraf-5-nummer-2">2) N&#xE5;r en student har avlagt eksamen p&#xE5; nytt, gjelder den beste karakteren.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-6" data-name="&#xA7;4-6" id="kapittel-4-paragraf-6">
          <h3 class="legalArticleHeader"><span class="legalArticleValue">&#xA7; 4-6</span>. <span class="legalArticleTitle">Utsatt eksamen</span></h3>
          <article class="numberedLegalP" data-numerator="1" id="kapittel-4-paragraf-6-nummer-1">1) En student som kan dokumentere gyldig frav&#xE6;r fra &#xAB;ordin&#xE6;r eksamen&#xBB; eller &#xAB;ny eksamen&#xBB;, har rett til &#xE5; g&#xE5; opp til &#xAB;utsatt eksamen&#xBB;. Gyldig frav&#xE6;r vil ikke telle som ett fors&#xF8;k p&#xE5; eksamen.</article>
          <article class="numberedLegalP" data-numerator="2" id="kapittel-4-paragraf-6-nummer-2">2) Som gyldig frav&#xE6;r regnes situasjoner der studenten er forhindret fra &#xE5; m&#xF8;te til eksamen grunnet forhold som er ute av studentens kontroll, og som studenten ikke selv kan lastes for. Sykdom regnes for eksempel som gyldig frav&#xE6;r.</article>
          <article class="numberedLegalP" data-numerator="3" id="kapittel-4-paragraf-6-nummer-3">3) Dokumentasjon p&#xE5; gyldig frav&#xE6;r skal komme fra lege eller annen sakkyndig og m&#xE5; fremlegges for skolen s&#xE5; snart som det er mulig for studenten, senest 14 dager etter eksamensdatoen. Forlater en kandidat eksamen p&#xE5; grunn av sykdom, gjelder de samme reglene.</article>
          <article class="numberedLegalP" data-numerator="4" id="kapittel-4-paragraf-6-nummer-4">4) Ved rett til utsatt eksamen skal det ikke betales ny eksamensavgift.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-7" data-name="&#xA7;4-7" id="kapittel-4-paragraf-7">
          <h3 class="legalArticleHeader"><span class="legalArticleValue">&#xA7; 4-7</span>. <span class="legalArticleTitle">Sensur</span></h3>
          <article class="numberedLegalP" data-numerator="1" id="kapittel-4-paragraf-7-nummer-1">1) Sensorer oppnevnes av styret. Ved skriftlig og muntlig eksamen skal besvarelsen evalueres av minst to sensorer, hvorav minst en er ekstern. Ved praktisk eksamen skal det ideelt sett v&#xE6;re tre sensorer, men minimum to, hvorav minimum to er eksterne.</article>
          <article class="numberedLegalP" data-numerator="2" id="kapittel-4-paragraf-7-nummer-2">2) Det er adgang til &#xE5; gi ulike deler av eksamen spesielle/faste vekter. Vektingen skal oppgis i oppgaveteksten og benyttes i sensureringen.</article>
          <article class="numberedLegalP" data-numerator="3" id="kapittel-4-paragraf-7-nummer-3">3) Sensur skal foreligge innen 14 virkedager fra eksamensdato hvis ikke s&#xE6;rlige grunner gj&#xF8;r det n&#xF8;dvendig &#xE5; bruke mer tid.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-8" data-name="&#xA7;4-8" id="kapittel-4-paragraf-8">
          <h3 class="legalArticleHeader"><span class="legalArticleValue">&#xA7; 4-8</span>. <span class="legalArticleTitle">Rett til begrunnelse</span></h3>
          <article class="numberedLegalP" data-numerator="1" id="kapittel-4-paragraf-8-nummer-1">1) Kandidaten har rett til &#xE5; f&#xE5; en begrunnelse for karakterfastsettingen av sine prestasjoner, jf. &#xA7; 22 i fagskoleloven.</article>
          <article class="numberedLegalP" data-numerator="2" id="kapittel-4-paragraf-8-nummer-2">2) Krav om begrunnelse m&#xE5; framsettes skriftlig innen &#xE9;n uke etter at karakteren ble kunngjort elektronisk. Ved muntlige og praktiske eksamener m&#xE5; krav om begrunnelse fremsettes umiddelbart etter at karakteren oppgis.</article>
          <article class="numberedLegalP" data-numerator="3" id="kapittel-4-paragraf-8-nummer-3">3) Begrunnelse skal normalt v&#xE6;re gitt innen to uker etter at studenten har framsatt krav om det. I begrunnelsen skal det gj&#xF8;res rede for de generelle prinsipper som er lagt til grunn for bed&#xF8;mmelsen og for bed&#xF8;mmelsen av studentens spesifikke prestasjon. Begrunnelse gis muntlig eller skriftlig etter sensors valg. Sensorene avgj&#xF8;r seg imellom hvem som skal gi begrunnelsen.</article>
          <article class="numberedLegalP" data-numerator="4" id="kapittel-4-paragraf-8-nummer-4">4) Er det gitt skriftlig sensorveiledning for bed&#xF8;mmelsen, skal disse v&#xE6;re tilgjengelig for kandidatene etter at sensuren er kunngjort.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-9" data-name="&#xA7;4-9" id="kapittel-4-paragraf-9">
          <h3 class="legalArticleHeader"><span class="legalArticleValue">&#xA7; 4-9</span>. <span class="legalArticleTitle">Rett til &#xE5; klage p&#xE5; eksamenskarakter</span></h3>
          <article class="numberedLegalP" data-numerator="1" id="kapittel-4-paragraf-9-nummer-1">1) Kandidaten kan klage skriftlig p&#xE5; avsluttende eksamenskarakter innen tre uker etter at eksamensresultatet er kunngjort, eller &#x2013; dersom det er bedt om begrunnelse &#x2013; fra det tidspunkt begrunnelse er gitt. Dersom kandidaten har fremsatt klage p&#xE5; formelle feil ved eksamen l&#xF8;per klagefristen f&#xF8;rst fra det tidspunkt endelig avgj&#xF8;relse av klagen over formelle feil foreligger, jf. &#xA7; 22 fjerde ledd i fagskoleloven.</article>
          <article class="numberedLegalP" data-numerator="2" id="kapittel-4-paragraf-9-nummer-2">2) Den skriftlige klagen skal inneholde: hvem som klager, det vedtak det klages over (fag, eksamensdato, karakter), hva klagen gjelder, dato og underskrift.</article>
          <article class="numberedLegalP" data-numerator="3" id="kapittel-4-paragraf-9-nummer-3">3) Bed&#xF8;mmelse av muntlig prestasjon eller annen bed&#xF8;mmelse av praktiske &#xF8;velser som p&#xE5; grunn av pr&#xF8;vens art ikke lar seg etterpr&#xF8;ve, kan ikke p&#xE5;klages.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-10" data-name="&#xA7;4-10" id="kapittel-4-paragraf-10">
          <h3 class="legalArticleHeader"><span class="legalArticleValue">&#xA7; 4-10</span>. <span class="legalArticleTitle">Ny sensur</span></h3>
          <article class="numberedLegalP" data-numerator="1" id="kapittel-4-paragraf-10-nummer-1">1) Ved ny sensur benyttes minst to nye sensorer, hvorav minst &#xE9;n ekstern. Det er skolens styre som oppnevner sensorene.</article>
          <article class="numberedLegalP" data-numerator="2" id="kapittel-4-paragraf-10-nummer-2">2) Ved ny sensur skal sensor ikke f&#xE5; vite opprinnelig karakter, forrige sensors begrunnelse for karakteren, eller studentens begrunnelse for klagen, jf. &#xA7; 22 fjerde ledd i fagskoleloven.</article>
          <article class="numberedLegalP" data-numerator="3" id="kapittel-4-paragraf-10-nummer-3">3) Ny sensur skal foreligge innen tre uker fra skolen mottar klagen. Kandidaten kan kreve begrunnelse for den nye sensuren, men ny sensur kan ikke p&#xE5;klages, jf. &#xA7; 22 sjette ledd i fagskoleloven. Endring kan gj&#xF8;res b&#xE5;de til gunst og ugunst for klager.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-11" data-name="&#xA7;4-11" id="kapittel-4-paragraf-11">
          <h3 class="legalArticleHeader"><span class="legalArticleValue">&#xA7; 4-11</span>. <span class="legalArticleTitle">Rett til &#xE5; klage over formelle feil ved eksamen</span></h3>
          <article class="numberedLegalP" data-numerator="1" id="kapittel-4-paragraf-11-nummer-1">1) Studenten har rett til &#xE5; klage over formelle feil ved eksamen som kan ha hatt betydning for studentens prestasjon eller bed&#xF8;mmelsen av denne., jf. &#xA7; 23 i fagskoleloven. Formelle feil kan v&#xE6;re feil ved oppgavegiving, eksamensavvikling eller gjennomf&#xF8;ring av sensuren. Klageinstans er skolens styre.</article>
          <article class="numberedLegalP" data-numerator="2" id="kapittel-4-paragraf-11-nummer-2">2) Klage over formelle feil ved eksamen m&#xE5; framsettes innen tre uker etter at studenten er eller burde v&#xE6;rt kjent med det forhold som begrunner klagen. Er krav om begrunnelse eller klage p&#xE5; karakter framsatt, l&#xF8;per klagefristen fra studenten har f&#xE5;tt begrunnelse eller avgj&#xF8;relse fra skolen.</article>
          <article class="numberedLegalP" data-numerator="3" id="kapittel-4-paragraf-11-nummer-3">3) Finner styret at det er beg&#xE5;tt formelle feil, og det er rimelig &#xE5; anta at dette kan ha hatt betydning for en eller flere studenters prestasjon eller bed&#xF8;mmelsen av denne, skal det foretas ny sensur eller holdes ny eksamen s&#xE5; snart som mulig.</article>
          <article class="numberedLegalP" data-numerator="4" id="kapittel-4-paragraf-11-nummer-4">4) Dersom det avholdes ny sensur eller ny eksamen, kan den nye karakterfastsettingen p&#xE5;klages etter reglene i &#xA7; 4-10 i denne forskrift.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;4-12" data-name="&#xA7;4-12" id="kapittel-4-paragraf-12">
          <h3 class="legalArticleHeader"><span class="legalArticleValue">&#xA7; 4-12</span>. <span class="legalArticleTitle">Fusk og annullering</span></h3>
          <article class="numberedLegalP" data-numerator="1" id="kapittel-4-paragraf-12-nummer-1">1) Styret kan annullere resultatet av eksamen, pr&#xF8;ve eller annet arbeid som bed&#xF8;mmes dersom det fremkommer at studenten har benyttet falske vitnem&#xE5;l eller dokumenter, har opptr&#xE5;dt uredelig, har forsettelig eller grovt uaktsomt fusket eller forsettelig medvirket til fusk i forbindelse med eksamen eller pr&#xF8;ve, jf. &#xA7; 24 i fagskoleloven.</article>
          <article class="numberedLegalP" data-numerator="2" id="kapittel-4-paragraf-12-nummer-2">2) Det anses som fusk n&#xE5;r en student har ulovlige hjelpemidler tilgjengelig under eksamen eller p&#xE5; andre m&#xE5;ter handler i strid med regler om kildebruk.</article>
          <article class="numberedLegalP" data-numerator="3" id="kapittel-4-paragraf-12-nummer-3">3) Dersom det under avleggelse av eksamen med tilsyn oppst&#xE5;r situasjoner som gj&#xF8;r at en student kan mistenkes for fusk, skal studenten straks gj&#xF8;res oppmerksom p&#xE5; at forholdet vil bli rapportert til administrasjonen for videre forf&#xF8;yning. Studenten gis da mulighet til &#xE5; velge om han/hun vil avbryte eller fortsette eksamen. Det samme gjelder for studenter som har medvirket til fusk.</article>
          <article class="numberedLegalP" data-numerator="4" id="kapittel-4-paragraf-12-nummer-4">4) Avbryter en student i en slik situasjon sin eksamen, og den aktuelle situasjonen ved ettersyn ikke kan karakteriseres som fusk, skal studenten tilbys en ny eksamen som ikke skal telle som et nytt eksamensfors&#xF8;k.</article>
          <article class="numberedLegalP" data-numerator="5" id="kapittel-4-paragraf-12-nummer-5">5) Studenten har rett til &#xE5; klage p&#xE5; en annullering av eksamen eller pr&#xF8;ve til departementet eller nasjonalt klageorgan for fagskoleutdanning, jf. &#xA7; 24 fjerde ledd i fagskoleloven. F&#xE5;r studenten medhold i sin klage skal skolen anstrenge seg for &#xE5; sette studenten i en situasjon mest mulig lik den studenten hadde v&#xE6;rt i hvis den urettmessige annulleringen ikke hadde funnet sted.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/forskrift/2020-02-14-146/KAPITTEL_5">
        <h2>Kapittel 5. Karakterfastsetting og dokumentasjon</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;5-1" data-name="&#xA7;5-1" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 5-1</span>. <span class="legalArticleTitle">Karakterer</span></h3>
          <article class="numberedLegalP" data-numerator="1" id="kapittel-5-paragraf-1-nummer-1">1) Det gis &#xE9;n samlekarakter og &#xE9;n eksamenskarakter i hvert emne. Disse skal gjenspeile studentens kunnskaper, ferdigheter og generelle kompetanse i forhold til l&#xE6;ringsutbyttebeskrivelsen for emnet.</article>
          <article class="numberedLegalP" data-numerator="2" id="kapittel-5-paragraf-1-nummer-2">2) Samlekarakteren i hvert emne vil evalueres gjennom teoretiske og praktiske pr&#xF8;ver, oppgaver og innlevering av portofolio. Hvert emne er igjen inndelt i fag som gis forskjellig vekting opp i mot den samlede snittkarakteren. Vektingen av de forskjellige fagene fremg&#xE5;r av skolens studieplaner.</article>
          <article class="numberedLegalP" data-numerator="3" id="kapittel-5-paragraf-1-nummer-3">3) I henhold til &#xA7; 40 i fagskoleforskriften benytter Imageakademiet bokstavkarakterer fra A til F. Karakteren A er beste st&#xE5;karakter, E er d&#xE5;rligste st&#xE5;karakter, og F gis ved stryk. F&#xF8;lgende karakterbeskrivelser gjelder: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="center" data-vertical-align="top"><i>Beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Studenten viser sv&#xE6;rt gode kunnskaper, ferdigheter og holdninger.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser solide kunnskaper, ferdigheter og holdninger.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende p&#xE5; de fleste omr&#xE5;der. Studenten viser gode kunnskaper, ferdigheter og holdninger.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Noks&#xE5; god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser noks&#xE5; gode kunnskaper, ferdigheter og holdninger.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser tilstrekkelige kunnskaper, ferdigheter og holdninger.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke best&#xE5;tt</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser manglende innsikt og sammenheng, kunnskaper, ferdigheter og holdninger.</td></tr></tbody></table></article>
          <article class="numberedLegalP" data-numerator="4" id="kapittel-5-paragraf-1-nummer-4">4) Studenten har selv ansvar for &#xE5; holde seg oppdatert i forhold til de pr&#xF8;ver, oppgaver og innleveringer som f&#xF8;lger av det aktuelle studiet. Dette gjelder ogs&#xE5; frister for innleveringer og oppm&#xF8;te. For sent leverte arbeider gis karakteren F. Har en student begynt p&#xE5; en pr&#xF8;ve, oppgave eller innlevering og avslutter denne uten evaluering, gis karakteren F. En levert oppgave, innlevering eller avlagt pr&#xF8;ve kan ikke tas opp igjen. For eksamen gjelder egne regler, jf. &#xA7; 4-6 i denne forskrift.</article>
          <article class="numberedLegalP" data-numerator="5" id="kapittel-5-paragraf-1-nummer-5">5) Studenten skal gjennom hele studietiden ha tilgang til sine karakterer gjennom skolens nettverksplattform. Denne karakteroversikten skal v&#xE6;re oppdatert innen rimelig tid etter hver pr&#xF8;ve og innlevering.</article>
          <article class="numberedLegalP" data-numerator="6" id="kapittel-5-paragraf-1-nummer-6">6) Studenten har rett til &#xE5; klage p&#xE5; karakterer satt p&#xE5; pr&#xF8;ver, oppgaver og portfolio-innleveringer som regnes inn i snittkarakteren gitt i hvert emne. Klagen stiles skriftlig til faglig leder.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;5-2" data-name="&#xA7;5-2" id="kapittel-5-paragraf-2">
          <h3 class="legalArticleHeader"><span class="legalArticleValue">&#xA7; 5-2</span>. <span class="legalArticleTitle">Vitnem&#xE5;l og kompetansebevis</span></h3>
          <article class="numberedLegalP" data-numerator="1" id="kapittel-5-paragraf-2-nummer-1">1) Studentene har krav p&#xE5; &#xE5; f&#xE5; dokumentert fullf&#xF8;rt utdanning gjennom utstedelse av vitnem&#xE5;l, jf. &#xA7; 19 i fagskoleloven. Vitnem&#xE5;l utstedes n&#xE5;r hele studiet er fullf&#xF8;rt og alle eksamener er best&#xE5;tt.</article>
          <article class="numberedLegalP" data-numerator="2" id="kapittel-5-paragraf-2-nummer-2">2) Vitnem&#xE5;let skal dokumentere det overordnede l&#xE6;ringsutbyttet til utdanningen og oppn&#xE5;dd kvalifikasjon. Alle avsluttende vurderinger og eksamenskarakterer skal fremg&#xE5;, sammen med antallet oppn&#xE5;dde studiepoeng. For ett &#xE5;rs best&#xE5;tt fagskoleutdanning p&#xE5; heltid gis 60 studiepoeng.</article>
          <article class="numberedLegalP" data-numerator="3" id="kapittel-5-paragraf-2-nummer-3">3) Ved godskrivning for utdanning fra flere skoler, m&#xE5; minimum 30 av studiepoengene som skal inng&#xE5; i beregningsgrunnlaget v&#xE6;re avlagt ved Imageakademiet, jf. &#xA7; 38 i fagskoleforskriften. Utdanningen m&#xE5; som hovedregel ogs&#xE5; v&#xE6;re ferdigstilt ved Imageakademiet for at skolen skal utstede vitnem&#xE5;l.</article>
          <article class="numberedLegalP" data-numerator="4" id="kapittel-5-paragraf-2-nummer-4">4) Etter fullf&#xF8;rt, men ikke best&#xE5;tt utdanning, utstedes det kompetansebevis. Den som ikke har avsluttet utdanningen skal p&#xE5; anmodning gis utskrift av de vurderinger som er gitt p&#xE5; de eksamener og/eller pr&#xF8;ver, oppgaver og innleveringer som studenten har best&#xE5;tt, i tillegg til kompetansebevis for de deler som studenten har fullf&#xF8;rt.</article>
        </article>
      </section>
      <section class="section" data-name="kap6" id="kapittel-6" data-lovdata-URL="LTI/forskrift/2020-02-14-146/KAPITTEL_6">
        <h2>Kapittel 6. Klagebehandling</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;6-1" data-name="&#xA7;6-1" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 6-1</span>. <span class="legalArticleTitle">Klagerett</span></h3>
          <article class="numberedLegalP" data-numerator="1" id="kapittel-6-paragraf-1-nummer-1">1) Studentene har rett til &#xE5; klage p&#xE5; enkeltvedtak, jf. &#xA7; 20 i fagskoleloven. Som enkeltvedtak regnes alle avgj&#xF8;relser som ber&#xF8;rer studentenes plikter og rettigheter tatt av styret og skolens administrative ledelse.</article>
          <article class="numberedLegalP" data-numerator="2" id="kapittel-6-paragraf-1-nummer-2">2) Avgj&#xF8;relser om opptak til studiet, avslag p&#xE5; s&#xF8;knad om fritak for deler av utdanningen, annullering av eksamen eller pr&#xF8;ve, og anvendelse av disiplin&#xE6;rsanksjoner er blant vedtak studenten kan klage p&#xE5;.</article>
          <article class="numberedLegalP" data-numerator="3" id="kapittel-6-paragraf-1-nummer-3">3) Studenten har krav p&#xE5; en skriftlig begrunnelse av de enkeltvedtak som ang&#xE5;r ham/henne.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;6-2" data-name="&#xA7;6-2" id="kapittel-6-paragraf-2">
          <h3 class="legalArticleHeader"><span class="legalArticleValue">&#xA7; 6-2</span>. <span class="legalArticleTitle">Klagefrist</span></h3>
          <article class="legalP" id="kapittel-6-paragraf-2-ledd-1">Klagefrist p&#xE5; alle enkeltvedtak er 3 (tre) uker etter at studenten har mottatt vedtaket. Dersom studenten har bedt om begrunnelse for vedtaket, gjelder klagefristen fra begrunnelsen er mottatt.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;6-3" data-name="&#xA7;6-3" id="kapittel-6-paragraf-3">
          <h3 class="legalArticleHeader"><span class="legalArticleValue">&#xA7; 6-3</span>. <span class="legalArticleTitle">Klagens innhold</span></h3>
          <article class="legalP" id="kapittel-6-paragraf-3-ledd-1">En klage m&#xE5; v&#xE6;re skriftlig og inneholde informasjon om vedtaket det klages p&#xE5; og endringen som &#xF8;nskes i vedtaket det klages over. Klagen b&#xF8;r ogs&#xE5; v&#xE6;re begrunnet. Klagen m&#xE5; v&#xE6;re undertegnet og datert.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;6-4" data-name="&#xA7;6-4" id="kapittel-6-paragraf-4">
          <h3 class="legalArticleHeader"><span class="legalArticleValue">&#xA7; 6-4</span>. <span class="legalArticleTitle">Veiledning, hjelp og st&#xF8;tte</span></h3>
          <article class="numberedLegalP" data-numerator="1" id="kapittel-6-paragraf-4-nummer-1">1) Skolen skal informere studenten om klageadgang, klagefrist, klageinstans og fremgangsm&#xE5;te ved klage, samt retten til &#xE5; se sakens dokumenter. Denne informasjonen skal gis i alle enkeltvedtak.</article>
          <article class="numberedLegalP" data-numerator="2" id="kapittel-6-paragraf-4-nummer-2">2) Studenten kan f&#xE5; hjelp og st&#xF8;tte fra skolens administrasjon eller studentombudet til utforming av en skriftlig klage. Dersom klagen gjelder en disiplin&#xE6;r sanksjon har studenten rett til &#xE5; la seg bist&#xE5; i alle trinn av saksbehandlingen, for eksempel av studentrepresentant eller studentombudet. Studentrepresentanten som eventuelt bist&#xE5;r studenten, skal ikke sitte i skolens klagenemnd.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;6-5" data-name="&#xA7;6-5" id="kapittel-6-paragraf-5">
          <h3 class="legalArticleHeader"><span class="legalArticleValue">&#xA7; 6-5</span>. <span class="legalArticleTitle">Klageinstans</span></h3>
          <article class="numberedLegalP" data-numerator="1" id="kapittel-6-paragraf-5-nummer-1">1) Styret skal opprette en fast klagenemnd som behandler klager over enkeltvedtak som definert i &#xA7; 6-1 i denne forskrift.</article>
          <article class="numberedLegalP" data-numerator="2" id="kapittel-6-paragraf-5-nummer-2">2) Skolens klagenemnd skal ha fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke v&#xE6;re ansatt ved fagskolen. To av medlemmene skal v&#xE6;re studenter. Rektor har ikke anledning til &#xE5; sitte i klagenemnda.</article>
          <article class="numberedLegalP" data-numerator="3" id="kapittel-6-paragraf-5-nummer-3">3) Klagenemnda er vedtaksf&#xF8;r n&#xE5;r lederen eller varamedlemmet for lederen og to andre medlemmer er tilstede.</article>
          <article class="numberedLegalP" data-numerator="4" id="kapittel-6-paragraf-5-nummer-4">4) Klagenemnda innkalles og m&#xF8;tes etter behov.</article>
          <article class="numberedLegalP" data-numerator="5" id="kapittel-6-paragraf-5-nummer-5">5) Vedtak i saker som ber&#xF8;rer annullering av eksamen eller pr&#xF8;ve, utestengning og bortvisning kan p&#xE5;klages til nasjonal klagenemnd for fagskoler.</article>
        </article>
        <article class="legalArticle" data-lovdata-URL="LTI/forskrift/2020-02-14-146/&#xA7;6-6" data-name="&#xA7;6-6" id="kapittel-6-paragraf-6">
          <h3 class="legalArticleHeader"><span class="legalArticleValue">&#xA7; 6-6</span>. <span class="legalArticleTitle">Saksgang ved klage</span></h3>
          <article class="numberedLegalP" data-numerator="1" id="kapittel-6-paragraf-6-nummer-1">1) Studenten skal sende klagen skriftlig til rektor som skal bekrefte at klagen er mottatt og informere om videre saksgang.</article>
          <article class="numberedLegalP" data-numerator="2" id="kapittel-6-paragraf-6-nummer-2">2) Klagen behandles f&#xF8;rst av styret. Hvis styret ikke finner grunn til &#xE5; omgj&#xF8;re vedtaket til klagers gunst, sendes klagen videre til skolens klagenemnd.</article>
          <article class="numberedLegalP" data-numerator="3" id="kapittel-6-paragraf-6-nummer-3">3) Skolens klagenemnd kan om n&#xF8;dvendig innhente ytterlig informasjon fra skolens administrasjon og fra den som klager. Klagen skal v&#xE6;re s&#xE5; godt belyst som mulig f&#xF8;r vedtaket fattes.</article>
          <article class="numberedLegalP" data-numerator="4" id="kapittel-6-paragraf-6-nummer-4">4) S&#xF8;keren har krav p&#xE5; et begrunnet svar p&#xE5; klagen innen 3 (tre) uker fra skolens klagenemnd har mottok klagen. Med unntak av i de klagesaker som nevnes i &#xA7; 6-5 femte ledd er den lokale klagenemndas vedtak endelig.</article>
          <article class="numberedLegalP" data-numerator="5" id="kapittel-6-paragraf-6-nummer-5">5) Bestemmelsene om taushetsplikt i forvaltningsloven gjelder ved behandling av saker i klagenemnda.</article>
        </article>
      </section>
      <section class="section" data-name="kap7" id="kapittel-7" data-lovdata-URL="LTI/forskrift/2020-02-14-146/KAPITTEL_7">
        <h2>Kapittel 7. Ikraftsettelse</h2>
        <article class="legalArticle" data-lovdata-URL="LTI/forskrift/2020-02-14-146/&#xA7;7-1" data-name="&#xA7;7-1" id="kapittel-7-paragraf-1">
          <h3 class="legalArticleHeader"><span class="legalArticleValue">&#xA7; 7-1</span>. <span class="legalArticleTitle">Ikrafttredelse</span></h3>
          <article class="numberedLegalP" data-numerator="1" id="kapittel-7-paragraf-1-nummer-1">1) Denne forskrift gjelder fra 14. februar 2020. Fra samme tid oppheves forskrift 17. desember 2019 nr. 2147 for opptak, studier og eksamen ved Imageakademiet.</article>
        </article>
      </section>
    </main>
  </body>
</html>
