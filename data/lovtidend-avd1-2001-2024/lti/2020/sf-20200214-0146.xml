<!DOCTYPE html><html lang="no"><head><title>Forskrift for opptak, studier og eksamen ved Imageakademiet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-14-146</dd><dt class="dokid">DokumentID</dt><dd class="dokid">LTI/forskrift/2020-02-14-146</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-02-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-17-2147</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2020-02-17 14:40</dd><dt class="journalNumber">Journalnummer</dt><dd class="journalNumber">2020-0148</dd><dt class="titleShort">Korttittel</dt><dd class="titleShort">Forskrift for opptak, studier og eksamen ved Imageakademiet</dd><dt class="title">Tittel</dt><dd class="title">Forskrift for opptak, studier og eksamen ved Imageakademiet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Imageakademiet 14. februar 2020 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 fjerde ledd og § 21 femte ledd.</dd><dt class="refid">RefID</dt><dd class="refid">forskrift/2020-02-14-146</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for opptak, studier og eksamen ved Imageakademiet<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Alminnelige bestemmelser</li></ul></li><li>Kapittel 2. Opptak<ul class="tocSubUl"><li>§ 2-1. Grunnleggende forutsetninger</li><li>§ 2-2. Formell kompetanse</li><li>§ 2-3. Opptaksprøve</li><li>§ 2-4. Krav til språkkunnskaper</li><li>§ 2-5. Godskrivning og fritak</li><li>§ 2-6. Søknadsfrist og venteliste</li><li>§ 2-7. Registreringsavgift</li><li>§ 2-8. Klage på vedtak om opptak</li></ul></li><li>Kapittel 3. Studentenes rettigheter og plikter under studiet<ul class="tocSubUl"><li>§ 3-1. Grunnleggende rettigheter og plikter</li><li>§ 3-2. Gyldig studieavbrudd</li><li>§ 3-3. Kontinuitetsplan</li><li>§ 3-4. Bortvisning</li><li>§ 3-5. Utestengning</li><li>§ 3-6. Klage på disiplinæraksjoner</li></ul></li><li>Kapittel 4. Eksamen<ul class="tocSubUl"><li>§ 4-1. Generelle bestemmelser</li><li>§ 4-2. Rett til å gå opp til eksamen</li><li>§ 4-3. Eksamensavgift</li><li>§ 4-4. Spesiell tilrettelegging av eksamen</li><li>§ 4-5. Ny eksamen</li><li>§ 4-6. Utsatt eksamen</li><li>§ 4-7. Sensur</li><li>§ 4-8. Rett til begrunnelse</li><li>§ 4-9. Rett til å klage på eksamenskarakter</li><li>§ 4-10. Ny sensur</li><li>§ 4-11. Rett til å klage over formelle feil ved eksamen</li><li>§ 4-12. Fusk og annullering</li></ul></li><li>Kapittel 5. Karakterfastsetting og dokumentasjon<ul class="tocSubUl"><li>§ 5-1. Karakterer</li><li>§ 5-2. Vitnemål og kompetansebevis</li></ul></li><li>Kapittel 6. Klagebehandling<ul class="tocSubUl"><li>§ 6-1. Klagerett</li><li>§ 6-2. Klagefrist</li><li>§ 6-3. Klagens innhold</li><li>§ 6-4. Veiledning, hjelp og støtte</li><li>§ 6-5. Klageinstans</li><li>§ 6-6. Saksgang ved klage</li></ul></li><li>Kapittel 7. Ikraftsettelse<ul class="tocSubUl"><li>§ 7-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-14-146" id="dokument"><h1>Forskrift for opptak, studier og eksamen ved Imageakademiet</h1><section class="section" data-name="kap1" id="kapittel-1" data-lovdata-URL="LTI/forskrift/2020-02-14-146/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2020-02-14-146/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Alminnelige bestemmelser</span></h3><article class="numberedLegalP" data-numerator="1" id="kapittel-1-paragraf-1-nummer-1">1) Denne forskriften gjelder for alle studenter ved studier som tilbys ved Imageakademiet. Med student menes en person med en skriftlig, bindende kontrakt med skolen. For deltakere på kortere kurs gjelder egne regler. Jf. forvaltningsloven for bestemmelser om behandlingen av saker etter paragrafene i denne forskrift.</article><article class="numberedLegalP" data-numerator="2" id="kapittel-1-paragraf-1-nummer-2">2) Det skal ikke gjøres endringer i vilkårene for skolekontrakten i løpet av avtaleperioden. Rektor kan foreta endringer i studieplanene, men må i så fall dokumentere og begrunne hvorfor endringene er nødvendige.</article><article class="numberedLegalP" data-numerator="3" id="kapittel-1-paragraf-1-nummer-3">3) Skolens studenter skal gjøres kjent med denne forskriften gjennom at de viktigste punktene blir gjennomgått i plenum ved skolestart. Studentene vil få tilbud om en egen kopi, og skal ved skolestart kvittere på at dokumentet er gjennomgått og forstått og forplikter seg samtidig til å følge skolens retningslinjer som videre beskrevet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-02-14-146/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2020-02-14-146/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grunnleggende forutsetninger</span></h3><article class="numberedLegalP" data-numerator="1" id="kapittel-2-paragraf-1-nummer-1">1) Grunnlaget for opptak ved Imageakademiet er kompetanse på nivå 4 i Nasjonalt kvalifikasjonsrammeverk for livslang læring med vekt på estetiske og kunstneriske fag. Søkere uten formelle kvalifikasjoner på dette nivået har krav på å få vurdert om de er kvalifisert for opptak på grunnlag av tilsvarende realkompetanse hvis de er 23 år eller eldre i opptaksåret, eller på grunnlag av realkompetanse og opptaksprøve hvis de er 19 år eller eldre i opptaksåret, jf. § 16 i fagskoleloven og § 7 og § 8 i fagskoleforskriften.</article><article class="numberedLegalP" data-numerator="2" id="kapittel-2-paragraf-1-nummer-2">2) Vedtak om opptak på formelt grunnlag tas av rektor. En opptakskomité bestående av rektor og en fagansvarlig lærer står for realkompetansevurderingen, med et endelig vedtak fattet av rektor.</article></article><article class="legalArticle" data-lovdata-URL="LTI/forskrift/2020-02-14-146/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Formell kompetanse</span></h3><article class="numberedLegalP" data-numerator="1" id="kapittel-2-paragraf-2-nummer-1">1) For å bli tatt opp til studier ved Imageakademiet må søkeren ha bestått treårig videregående opplæring i ett av utdanningsprogrammene under:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Kunst, design og arkitektur</article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Medier og kommunikasjon</article></article></li><li data-li-identifier="c." data-name="c."><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Musikk, dans og drama (med drama fra og med VG2)</article></article></li><li data-li-identifier="d." data-name="d."><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Frisør, blomster, interiør og eksponeringsdesign</article></article></li><li data-li-identifier="e." data-name="e."><article class="listArticle" id="kapittel-2-paragraf-2-nummer-1-punkt-5"><article class="legalP" id="kapittel-2-paragraf-2-nummer-1-punkt-5-ledd-1">Håndverk, design og produktutvikling</article></article></li><li data-li-identifier="f." data-name="f."><article class="listArticle" id="kapittel-2-paragraf-2-nummer-1-punkt-6"><article class="legalP" id="kapittel-2-paragraf-2-nummer-1-punkt-6-ledd-1">Informasjonsteknologi og medieproduksjon (med medieprod. fra og med VG2).</article></article></li></ul><p class="leddfortsettelse">Eller eventuelt tidligere eller nye utdanningsløp som overlapper med disse.</p></article><article class="numberedLegalP" data-numerator="2" id="kapittel-2-paragraf-2-nummer-2">2) Søkere som ikke er ferdige med videregående skole eller yrkesopplæringen, men som kan dokumentere at de skal gjennomføre sine respektive utdanninger i løpet av det påfølgende semesteret, kan tildeles plass på det vilkår at utdanningen blir bestått, jf. § 10 og § 11 i fagskoleforskriften. Dersom utdanningen ikke blir bestått, mister studenten studieretten med mindre det kan søkes på et annet opptaksgrunnlag. Ved tap av skoleplassen vil søkeren ikke få betalt tilbake studieavgiften for inneværende semester.</article><article class="numberedLegalP" data-numerator="3" id="kapittel-2-paragraf-2-nummer-3">3) Realkompetansevurdering gjøres innenfor rammene av fagskoleforskriften § 2 første ledd bokstav c og b. Skolen gir på forespørsel søkere nærmere informasjon om dokumentasjon.</article></article><article class="legalArticle" data-lovdata-URL="LTI/forskrift/2020-02-14-146/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptaksprøve</span></h3><article class="numberedLegalP" data-numerator="1" id="kapittel-2-paragraf-3-nummer-1">1) De faglige kravene som vurderes gjennom opptaksprøven fastsettes nærmere av skolen, og gjøres kjent på skolens nettside.</article><article class="numberedLegalP" data-numerator="2" id="kapittel-2-paragraf-3-nummer-2">2) Opptakskomiteen vurderer opptaksprøven.</article></article><article class="legalArticle" data-lovdata-URL="LTI/forskrift/2020-02-14-146/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Krav til språkkunnskaper</span></h3><article class="numberedLegalP" data-numerator="1" id="kapittel-2-paragraf-4-nummer-1">1) Søkere med bestått og fullført videregående opplæring fra andre nordiske land er kvalifisert for opptak uten tilleggskrav i norsk.</article><article class="numberedLegalP" data-numerator="2" id="kapittel-2-paragraf-4-nummer-2">2) Søkere fra land utenfor Norden må dokumentere kunnskaper i norsk på minimum nivå B1 i Europarådets referanserammeverk for språk, jf. § 9 i fagskoleforskriften. For søkere med utdanning fra International Baccalaureate (IB) og som har tatt enten norsk A eller norsk B på minimum lavere nivå («standard level») gjelder egne regler, jf. § 9 femte ledd i fagskoleforskriften.</article></article><article class="legalArticle" data-lovdata-URL="LTI/forskrift/2020-02-14-146/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Godskrivning og fritak</span></h3><article class="numberedLegalP" data-numerator="1" id="kapittel-2-paragraf-5-nummer-1">1) En søker til en av skolens studier kan søke om å få godskrevet beståtte emner fra annen godkjent fagskoleutdanning i den utstrekning utdanningen oppfyller de faglige krav for emnet eller emnene det søkes om godskrivning for, jf. § 8 i fagskoleloven.</article><article class="numberedLegalP" data-numerator="2" id="kapittel-2-paragraf-5-nummer-2">2) En søker kan også gis fritak for emner på grunnlag av annen dokumentert relevant utdanning eller realkompetanse. Fritak på bakgrunn av realkompetanse skal baseres på en faglig vurdering av søkerens bakgrunn, jf. § 37 annet ledd i fagskoleforskriften.</article><article class="numberedLegalP" data-numerator="3" id="kapittel-2-paragraf-5-nummer-3">3) Med emne menes de minste resultatbærende enhetene som gir uttelling i form av fagskolepoeng. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud.</article><article class="numberedLegalP" data-numerator="4" id="kapittel-2-paragraf-5-nummer-4">4) Utgangspunktet for vurderinger om godskrivning og fritak skal være læringsutbyttebeskrivelsene for den aktuelle utdanningen eller det aktuelle emnet, og fagskolepoeng eller andre vurderinger av omfang, nivå og arbeidsbelastning for de emner eller den kompetanse det søkes om innpassing eller fritak for.</article><article class="numberedLegalP" data-numerator="5" id="kapittel-2-paragraf-5-nummer-5">5) Styret kan annullere fritak for eller godskrivning av utdanning og kompetanse som en student har fått ved å benytte et falsk vitnemål eller andre falske dokumenter, eller ved å opptre uredelig på annen måte, jf. § 24 tredje ledd i fagskoleloven. Annulleringen kan påklages av studenten til nasjonalt klageorgan for fagskoleutdanning.</article></article><article class="legalArticle" data-lovdata-URL="LTI/forskrift/2020-02-14-146/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Søknadsfrist og venteliste</span></h3><article class="numberedLegalP" data-numerator="1" id="kapittel-2-paragraf-6-nummer-1">1) Imageakademiet praktiserer rullerende opptak, det vil si at søknader behandles forløpende uten en siste frist til alle studieplasser er fylt opp.</article><article class="numberedLegalP" data-numerator="2" id="kapittel-2-paragraf-6-nummer-2">2) I det tilfelle at det er flere søkere enn det er studieplasser for en klasse, opprettes det en venteliste for inntak til klassen. Søkere som har vært gjennom inntaksprosessen og tilfredsstiller kravene for opptak, mottar skriftlig beskjed hvor de opplyses om sin plass på ventelisten. Plassen på ventelisten bestemmes av hvor mange som allerede var på ventelisten i det søkeren gjennomførte opptaksprosessen.</article><article class="numberedLegalP" data-numerator="3" id="kapittel-2-paragraf-6-nummer-3">3) Blir det en ledig plass i den aktuelle klassen og søkeren er nummer en på ventelisten, sendes han/hun et inntaksbrev med tilbud om skoleplass på ordinær måte. Ved skolestart informeres alle resterende søkere på ventelisten om at inntaket til klassen er avsluttet.</article></article><article class="legalArticle" data-lovdata-URL="LTI/forskrift/2020-02-14-146/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Registreringsavgift</span></h3><article class="numberedLegalP" data-numerator="1" id="kapittel-2-paragraf-7-nummer-1">1) Søkeren bekrefter tilbudet om skoleplass ved å returnere signert studiekontrakt og betale registreringsavgiften innen fristen. Ønsker søkeren plassen etter at fristen har gått ut må søkeren kontakte skolen for å klarlegge om plassen fortsatt er ledig.</article><article class="numberedLegalP" data-numerator="2" id="kapittel-2-paragraf-7-nummer-2">2) Så snart skolen har mottatt registreringsavgiften, og senest innen to uker, sender skolen studenten en bekreftelse på betaling, sammen med angrerettskjema. Før studenten mottar denne bekreftelsen, har studenten ikke anledning til å søke Statens lånekasse for utdanning om lån og stipend.</article><article class="numberedLegalP" data-numerator="3" id="kapittel-2-paragraf-7-nummer-3">3) Innbetalt registreringsavgift refunderes ikke.</article></article><article class="legalArticle" data-lovdata-URL="LTI/forskrift/2020-02-14-146/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Klage på vedtak om opptak</span></h3><article class="numberedLegalP" data-numerator="1" id="kapittel-2-paragraf-8-nummer-1">1) Vedtak om opptak og resultat av realkompetansevurdering kan påklages. Det samme gjelder vedtak om godskrivning og fritak av emner. For prosedyren ved klagebehandling se kapittel 6 i denne forskrift.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-02-14-146/KAPITTEL_3"><h2>Kapittel 3. Studentenes rettigheter og plikter under studiet</h2><article class="legalArticle" data-lovdata-URL="LTI/forskrift/2020-02-14-146/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Grunnleggende rettigheter og plikter</span></h3><article class="numberedLegalP" data-numerator="1" id="kapittel-3-paragraf-1-nummer-1">1) Studentene ved Imageakademiet har rett til opplæring, vurdering og dokumentasjon i samsvar med bestemmelsene i lov 8. juni 2018 nr. 28 om høyere yrkesfaglig utdanning (fagskoleloven).</article><article class="numberedLegalP" data-numerator="2" id="kapittel-3-paragraf-1-nummer-2">2) Studenten har rett til opplæring og veiledning i henhold til studieplanen for det studiet studenten følger.</article><article class="numberedLegalP" data-numerator="3" id="kapittel-3-paragraf-1-nummer-3">3) Student plikter å sette seg inn i det til enhver tid gjeldende regler ved skolen og de særskilte regler som gjelder det studietilbudet studenten følger. Videre plikter studenten å sette seg inn i studiets rutiner, herunder fag-, time-, prøve- og eksamensplaner. Manglende kjennskap fritar ikke studenten fra disse bestemmelsene.</article><article class="numberedLegalP" data-numerator="4" id="kapittel-3-paragraf-1-nummer-4">4) Studenten plikter skriftlig å underrette skolen om endringer av navn og kontaktinformasjon, herunder inkludert e-post.</article><article class="numberedLegalP" data-numerator="5" id="kapittel-3-paragraf-1-nummer-5">5) Enhver student er forpliktet til å betale den studieavgift som til enhver tid er gjeldene for det aktuelle studium. Registreringsavgiften kommer til fradrag i den totale avgiften for studiet. Ved forsinket betaling ilegges forsinkelsesrenter og purregebyr i henhold til lov 17. desember 1976 nr. 100 om renter ved forsinket betaling m.m. (forsinkelsesrenteloven) og lov 13. mai 1988 nr. 26 om inkassovirksomhet og annen inndriving av forfalte pengekrav (inkassoloven) med forskrift. Manglende betaling kan bli inndrevet gjennom rettslig inkasso.</article></article><article class="legalArticle" data-lovdata-URL="LTI/forskrift/2020-02-14-146/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Gyldig studieavbrudd</span></h3><article class="numberedLegalP" data-numerator="1" id="kapittel-3-paragraf-2-nummer-1">1) Ved uforutsette, alvorlige forhold som gjør videre skolegang urimelig tyngende eller umulig (personlig force majeure) kan studenten skriftlig søke om å få avbryte studiet i sin helhet eller be om permisjon fra deler av det. Søknaden må dokumenteres med legeerklæring eller annen relevant dokumentasjon.</article><article class="numberedLegalP" data-numerator="2" id="kapittel-3-paragraf-2-nummer-2">2) Det skal ved innvilget permisjon så fort som mulig avtales et møte hvor studenten og skolen i fellesskap setter opp en kontinuitetsplan for studenten i tråd med § 3-3 i denne forskrift.</article><article class="numberedLegalP" data-numerator="3" id="kapittel-3-paragraf-2-nummer-3">3) Ved godkjennelse av avbrutt studium skal studenten kun betale for mottatt undervisning og materiell på søknadstidspunktet.</article></article><article class="legalArticle" data-lovdata-URL="LTI/forskrift/2020-02-14-146/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Kontinuitetsplan</span></h3><article class="numberedLegalP" data-numerator="1" id="kapittel-3-paragraf-3-nummer-1">1) En student har rett på en kontinuitetsplan (k-plan) ved en godkjent permisjon eller ved gyldig fravær. En student kan på et hvilket som helst tidspunkt be om en k-plan.</article><article class="numberedLegalP" data-numerator="2" id="kapittel-3-paragraf-3-nummer-2">2) Det skal i forbindelse med oppsettet av en k-plan tilstrebes at studiet fullføres sammen med den klassen studenten er tilknyttet. Anser studenten og/eller skolen at det ikke er mulig å etablere en k-plan hvor studenten fullfører studiet innenfor den opprinnelige klassen, skal det settes opp en k-plan hvor studenten fullfører studiet sammen med en senere klasse. Anser skolen det som den beste faglige løsningen, kan skolen alternativt tilby en student å starte helt på nytt i en annen klasse i løpet av de tre neste skoleårene. Begge parter skal tilstrebe å finne en løsning for en raskest mulig fullføring av studiet.</article><article class="numberedLegalP" data-numerator="3" id="kapittel-3-paragraf-3-nummer-3">3) I forhold til oppsettet av en k-plan er det skolen som har det avgjørende ordet for hvilke fagtimer som må tas opp. For timer som tas opp og som skyldes ugyldig fravær, må studenten betale en avgift pr. time. Ellers skal det for gjennomføringen av en k-plan ikke tilkomme studenten noen kostnader ut over det denne ville hatt hvis undervisningen hadde blitt fulgt som opprinnelig planlagt for klassen.</article><article class="numberedLegalP" data-numerator="4" id="kapittel-3-paragraf-3-nummer-4">4) En student som har startet på en k-plan eller i en ny klasse og som heller ikke her fullfører studiet vil kunne tilbys en ny k-plan eller klasse. Fulle timeavgifter eller skolepenger vil da tilkomme uavhengig av gyldighet av fravær eller bakgrunn for studieavbrudd. Det samme gjelder hvis studenten i utgangspunktet ikke tilfredsstiller denne forskriftens uttømmende krav for å få etablert en k-plan. Unntak til dette vil kunne følge av lov eller forskrift.</article><article class="numberedLegalP" data-numerator="5" id="kapittel-3-paragraf-3-nummer-5">5) Passivitet fra studentens side i forhold til å finne en løsning for en fullføring av studiet vil medføre at studenten mister rettighetene i forhold til oppsettet av en k-plan. Når en k-plan er iverksatt er studenten bundet til avtalen på lik linje som ved signering av opprinnelig studiekontrakt.</article></article><article class="legalArticle" data-lovdata-URL="LTI/forskrift/2020-02-14-146/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Bortvisning</span></h3><article class="numberedLegalP" data-numerator="1" id="kapittel-3-paragraf-4-nummer-1">1) Skolens ledelse eller faglærer ansvarlig for undervisningen kan vise bort studenter som grovt forstyrrer undervisningen gjentatte ganger. Vedkommende student(er) skal først gis klar muntlig advarsel om dette. Advarsel er ikke påkrevet hvis studenten er ruspåvirket.</article><article class="numberedLegalP" data-numerator="2" id="kapittel-3-paragraf-4-nummer-2">2) Studenten kan vises bort fra undervisningslokalet eller helt fra skolens lokaler for en periode opp til inneværende undervisningsdag. Skolens ledelse skal legge til rette for at vedkommende student får mulighet for å forklare seg så raskt som mulig etter hendelsen.</article></article><article class="legalArticle" data-lovdata-URL="LTI/forskrift/2020-02-14-146/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Utestengning</span></h3><article class="numberedLegalP" data-numerator="1" id="kapittel-3-paragraf-5-nummer-1">1) En student som er ansvarlig for grovt brudd mot ordensreglene kan etter vedtak fra skolens styre utestenges fra skolen for en periode på inntil 12 måneder og fratas retten til å gå opp til eksamen i den samme perioden. Studenten skal gis anledning til å forklare seg før et utstengningsvedtak finner sted, jf. forvaltningsloven kap. 4 om kontradiksjon.</article><article class="numberedLegalP" data-numerator="2" id="kapittel-3-paragraf-5-nummer-2">2) Som grovt brudd regnes her: Forsettlig eller grovt uaktsomt å ha skapt fare for liv eller helse for medstudenter, ansatte eller andre som studenten har å gjøre med som del av opplæringen; tyveri eller annen grovt usømmelig opptreden; eller gjentatte brudd av mindre grov karakter, herunder gjentatte bortvisninger, som har medført gjentatte skriftlige advarsler fra skolen.</article><article class="numberedLegalP" data-numerator="3" id="kapittel-3-paragraf-5-nummer-3">3) Som grovt brudd regnes også forsettelig eller grovt uaktsomt fusk, eller forsettelig forsøk på eller forsettelig medvirkning til fusk, i forbindelse med eksamen, prøver eller lignende. For hva som gjelder som fusk se skolens egne retningslinjer for dette.</article><article class="numberedLegalP" data-numerator="4" id="kapittel-3-paragraf-5-nummer-4">4) Et vedtak om å utstenge en student krever to tredelers flertall i styret.</article><article class="numberedLegalP" data-numerator="5" id="kapittel-3-paragraf-5-nummer-5">5) Studenten skal ikke betale skolepenger for utestengelsesperioden.</article></article><article class="legalArticle" data-lovdata-URL="LTI/forskrift/2020-02-14-146/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Klage på disiplinæraksjoner</span></h3><article class="legalP" id="kapittel-3-paragraf-6-ledd-1">Studenten har rett til å klage på bortvisning eller utestengning. For prosedyren ved klagebehandling se kapittel 6 i denne forskrift.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2020-02-14-146/KAPITTEL_4"><h2>Kapittel 4. Eksamen</h2><article class="legalArticle" data-lovdata-URL="LTI/forskrift/2020-02-14-146/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Generelle bestemmelser</span></h3><article class="numberedLegalP" data-numerator="1" id="kapittel-4-paragraf-1-nummer-1">1) Styret har ansvar for at eksamen gjennomføres slik at studentenes kunnskaper, ferdigheter og kompetanse blir prøvet og vurdert på en upartisk og faglig betryggende måte, jf. fagskoleloven § 21. Alle eksamener baserer seg på det til enhver tid gjeldende pensum slik det fremgår av den aktuelle studieplanen.</article><article class="numberedLegalP" data-numerator="2" id="kapittel-4-paragraf-1-nummer-2">2) Det skal fremgå av studieplanene hvilke eksamener og hva slags eksamensformer studenten må avlegge, i tillegg til vektingen av disse. For å bestå studiet må samtlige deleksamener være bestått.</article><article class="numberedLegalP" data-numerator="3" id="kapittel-4-paragraf-1-nummer-3">3) Dag for eksamen skal gjøres kjent for studentene senest tre måneder før eksamensdatoen. Sted og oppmøtetidspunktet skal gjøres kjent for studentene senest 12 dager før eksamen. Samme frist gjelder for utlevering av oppgaveteksten for praktisk eksamen. Alle eksamenskandidater er selv ansvarlige for å holde seg orientert om tid og sted for eksamensavleggelsen.</article><article class="numberedLegalP" data-numerator="4" id="kapittel-4-paragraf-1-nummer-4">4) For studenter som ikke har bestått eksamen, eller som har hatt lovlig fravær i henhold til gjeldende retningslinjer fra ordinær eksamen, avholdes ny eksamen så snart skolen anser det som mulig, men senest innen utgangen av påfølgende undervisningsklasse.</article></article><article class="legalArticle" data-lovdata-URL="LTI/forskrift/2020-02-14-146/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-4-paragraf-2-nummer-1">1) Studenten har rett til å gå opp til eksamen når følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">Har et ugyldig fraværet på mindre enn 15 prosent i emnet det skal tas eksamen i.</article></article></li><li data-li-identifier="b." data-name="b."><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">Har gjennomført færre enn tre eksamensforsøk i den aktuelle enkelteksamen.</article></article></li><li data-li-identifier="c." data-name="c."><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">Har betalt forfalt studieavgift.</article></article></li></ul></article><article class="numberedLegalP" data-numerator="2" id="kapittel-4-paragraf-2-nummer-2">2) Vedtak om å nekte en student å gå opp til eksamen kan påklages. Hvis klagen ikke tas til følge vil den automatisk bli sendt til den lokale klagenemnda. Fristen for å klage er tre uker fra det tidspunkt vedtaket er gjort kjent for studenten.</article><article class="numberedLegalP" data-numerator="3" id="kapittel-4-paragraf-2-nummer-3">3) En student er automatisk påmeldt de eksamenene som følger av studiet. Ønsker en student å avstå fra å gjennomføre en eksamen sammen med sin klasse, må dette meldes skriftlig til skolen senest 14 dager før den aktuelle eksamenen.</article><article class="numberedLegalP" data-numerator="4" id="kapittel-4-paragraf-2-nummer-4">4) Et eksamensforsøk er gjennomført hvis studenten ikke har meldt seg av eksamenen innen utløpet avmeldingsfristen eller ikke har dokumentert legitimt fravær, f.eks. sykdom ved eksamen, innen to uker etter eksamensdatoen.</article></article><article class="legalArticle" data-lovdata-URL="LTI/forskrift/2020-02-14-146/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Eksamensavgift</span></h3><article class="numberedLegalP" data-numerator="1" id="kapittel-4-paragraf-3-nummer-1">1) Eksamensavgift for første eksamensforsøk er inkludert i studieavgiften.</article><article class="numberedLegalP" data-numerator="2" id="kapittel-4-paragraf-3-nummer-2">2) Ved nye eksamensforsøk betales en egen eksamensavgift per forsøk.</article></article><article class="legalArticle" data-lovdata-URL="LTI/forskrift/2020-02-14-146/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Spesiell tilrettelegging av eksamen</span></h3><article class="numberedLegalP" data-numerator="1" id="kapittel-4-paragraf-4-nummer-1">1) Skolen vil, så langt det er mulig og rimelig, tilrettelegge eksamen for studenter med særskilte behov.</article><article class="numberedLegalP" data-numerator="2" id="kapittel-4-paragraf-4-nummer-2">2) Særordninger kan være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform. Eksempler er bruk av elektronisk utstyr, skrivehjelp, muntlig eksamen i stedet for skriftlig, ekstra pauser med mulighet for å hvile, ammepauser etc. Ved skriftlig eksamen med tilsyn og praktisk eksamen, kan det gis utvidet tid med inntil 25&#xa0;% av normal eksamenstid, maksimalt 1 time.</article><article class="numberedLegalP" data-numerator="3" id="kapittel-4-paragraf-4-nummer-3">3) Studenter som har behov for særordninger i forbindelse med gjennomføringen av eksamen, må sende skriftlig søknad til skolen senest fire uker før eksamen.</article><article class="numberedLegalP" data-numerator="4" id="kapittel-4-paragraf-4-nummer-4">4) Søknaden må inneholde dokumentasjon i form av legeattest eller attest fra en sakkyndig person som bekrefter behovet for særskilt tilrettelegging. Sakkyndig person kan for eksempel være lege, psykolog eller logoped.</article><article class="numberedLegalP" data-numerator="5" id="kapittel-4-paragraf-4-nummer-5">5) Søknaden vil bli vurdert ut fra om gjennomføringen av eksamen vil være faglig forsvarlig. Tilretteleggingen skal ikke gi studenten fordeler i forhold til andre studenter.</article><article class="numberedLegalP" data-numerator="6" id="kapittel-4-paragraf-4-nummer-6">6) Søknad om spesiell tilrettelegging behandles individuelt av skolens ledelse. Kandidaten kan klage på skolens vedtak. Klagen skal sendes skolen senest én uke etter at vedtaket er kommet kandidaten til kjennskap. Hvis klagen ikke tas til følge vil den automatisk bli sendt til den lokale klagenemnda.</article></article><article class="legalArticle" data-lovdata-URL="LTI/forskrift/2020-02-14-146/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Ny eksamen</span></h3><article class="numberedLegalP" data-numerator="1" id="kapittel-4-paragraf-5-nummer-1">1) Kandidater som ikke møter til eksamen eller ønsker å forbedre karakteren, kan melde seg opp til ny eksamen. Kandidaten kan gjennomføre maksimalt tre eksamensforsøk.</article><article class="numberedLegalP" data-numerator="2" id="kapittel-4-paragraf-5-nummer-2">2) Når en student har avlagt eksamen på nytt, gjelder den beste karakteren.</article></article><article class="legalArticle" data-lovdata-URL="LTI/forskrift/2020-02-14-146/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Utsatt eksamen</span></h3><article class="numberedLegalP" data-numerator="1" id="kapittel-4-paragraf-6-nummer-1">1) En student som kan dokumentere gyldig fravær fra «ordinær eksamen» eller «ny eksamen», har rett til å gå opp til «utsatt eksamen». Gyldig fravær vil ikke telle som ett forsøk på eksamen.</article><article class="numberedLegalP" data-numerator="2" id="kapittel-4-paragraf-6-nummer-2">2) Som gyldig fravær regnes situasjoner der studenten er forhindret fra å møte til eksamen grunnet forhold som er ute av studentens kontroll, og som studenten ikke selv kan lastes for. Sykdom regnes for eksempel som gyldig fravær.</article><article class="numberedLegalP" data-numerator="3" id="kapittel-4-paragraf-6-nummer-3">3) Dokumentasjon på gyldig fravær skal komme fra lege eller annen sakkyndig og må fremlegges for skolen så snart som det er mulig for studenten, senest 14 dager etter eksamensdatoen. Forlater en kandidat eksamen på grunn av sykdom, gjelder de samme reglene.</article><article class="numberedLegalP" data-numerator="4" id="kapittel-4-paragraf-6-nummer-4">4) Ved rett til utsatt eksamen skal det ikke betales ny eksamensavgift.</article></article><article class="legalArticle" data-lovdata-URL="LTI/forskrift/2020-02-14-146/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-4-paragraf-7-nummer-1">1) Sensorer oppnevnes av styret. Ved skriftlig og muntlig eksamen skal besvarelsen evalueres av minst to sensorer, hvorav minst en er ekstern. Ved praktisk eksamen skal det ideelt sett være tre sensorer, men minimum to, hvorav minimum to er eksterne.</article><article class="numberedLegalP" data-numerator="2" id="kapittel-4-paragraf-7-nummer-2">2) Det er adgang til å gi ulike deler av eksamen spesielle/faste vekter. Vektingen skal oppgis i oppgaveteksten og benyttes i sensureringen.</article><article class="numberedLegalP" data-numerator="3" id="kapittel-4-paragraf-7-nummer-3">3) Sensur skal foreligge innen 14 virkedager fra eksamensdato hvis ikke særlige grunner gjør det nødvendig å bruke mer tid.</article></article><article class="legalArticle" data-lovdata-URL="LTI/forskrift/2020-02-14-146/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Rett til begrunnelse</span></h3><article class="numberedLegalP" data-numerator="1" id="kapittel-4-paragraf-8-nummer-1">1) Kandidaten har rett til å få en begrunnelse for karakterfastsettingen av sine prestasjoner, jf. § 22 i fagskoleloven.</article><article class="numberedLegalP" data-numerator="2" id="kapittel-4-paragraf-8-nummer-2">2) Krav om begrunnelse må framsettes skriftlig innen én uke etter at karakteren ble kunngjort elektronisk. Ved muntlige og praktiske eksamener må krav om begrunnelse fremsettes umiddelbart etter at karakteren oppgis.</article><article class="numberedLegalP" data-numerator="3" id="kapittel-4-paragraf-8-nummer-3">3) Begrunnelse skal normalt være gitt innen to uker etter at studenten har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av studentens spesifikke prestasjon. Begrunnelse gis muntlig eller skriftlig etter sensors valg. Sensorene avgjør seg imellom hvem som skal gi begrunnelsen.</article><article class="numberedLegalP" data-numerator="4" id="kapittel-4-paragraf-8-nummer-4">4) Er det gitt skriftlig sensorveiledning for bedømmelsen, skal disse være tilgjengelig for kandidatene etter at sensuren er kunngjort.</article></article><article class="legalArticle" data-lovdata-URL="LTI/forskrift/2020-02-14-146/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">Rett til å klage på eksamenskarakter</span></h3><article class="numberedLegalP" data-numerator="1" id="kapittel-4-paragraf-9-nummer-1">1) Kandidaten kan klage skriftlig på avsluttende eksamenskarakter innen tre uker etter at eksamensresultatet er kunngjort, eller – dersom det er bedt om begrunnelse – fra det tidspunkt begrunnelse er gitt. Dersom kandidaten har fremsatt klage på formelle feil ved eksamen løper klagefristen først fra det tidspunkt endelig avgjørelse av klagen over formelle feil foreligger, jf. § 22 fjerde ledd i fagskoleloven.</article><article class="numberedLegalP" data-numerator="2" id="kapittel-4-paragraf-9-nummer-2">2) Den skriftlige klagen skal inneholde: hvem som klager, det vedtak det klages over (fag, eksamensdato, karakter), hva klagen gjelder, dato og underskrift.</article><article class="numberedLegalP" data-numerator="3" id="kapittel-4-paragraf-9-nummer-3">3) Bedømmelse av muntlig prestasjon eller annen bedømmelse av praktiske øvelser som på grunn av prøvens art ikke lar seg etterprøve, kan ikke påklages.</article></article><article class="legalArticle" data-lovdata-URL="LTI/forskrift/2020-02-14-146/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Ny sensur</span></h3><article class="numberedLegalP" data-numerator="1" id="kapittel-4-paragraf-10-nummer-1">1) Ved ny sensur benyttes minst to nye sensorer, hvorav minst én ekstern. Det er skolens styre som oppnevner sensorene.</article><article class="numberedLegalP" data-numerator="2" id="kapittel-4-paragraf-10-nummer-2">2) Ved ny sensur skal sensor ikke få vite opprinnelig karakter, forrige sensors begrunnelse for karakteren, eller studentens begrunnelse for klagen, jf. § 22 fjerde ledd i fagskoleloven.</article><article class="numberedLegalP" data-numerator="3" id="kapittel-4-paragraf-10-nummer-3">3) Ny sensur skal foreligge innen tre uker fra skolen mottar klagen. Kandidaten kan kreve begrunnelse for den nye sensuren, men ny sensur kan ikke påklages, jf. § 22 sjette ledd i fagskoleloven. Endring kan gjøres både til gunst og ugunst for klager.</article></article><article class="legalArticle" data-lovdata-URL="LTI/forskrift/2020-02-14-146/§4-11" data-name="§4-11" id="kapittel-4-paragraf-11"><h3 class="legalArticleHeader"><span class="legalArticleValue">§ 4-11</span>. <span class="legalArticleTitle">Rett til å klage over formelle feil ved eksamen</span></h3><article class="numberedLegalP" data-numerator="1" id="kapittel-4-paragraf-11-nummer-1">1) Studenten har rett til å klage over formelle feil ved eksamen som kan ha hatt betydning for studentens prestasjon eller bedømmelsen av denne., jf. § 23 i fagskoleloven. Formelle feil kan være feil ved oppgavegiving, eksamensavvikling eller gjennomføring av sensuren. Klageinstans er skolens styre.</article><article class="numberedLegalP" data-numerator="2" id="kapittel-4-paragraf-11-nummer-2">2) Klage over formelle feil ved eksamen må framsettes innen tre uker etter at studenten er eller burde vært kjent med det forhold som begrunner klagen. Er krav om begrunnelse eller klage på karakter framsatt, løper klagefristen fra studenten har fått begrunnelse eller avgjørelse fra skolen.</article><article class="numberedLegalP" data-numerator="3" id="kapittel-4-paragraf-11-nummer-3">3) Finner styret at det er begått formelle feil, og det er rimelig å anta at dette kan ha hatt betydning for en eller flere studenters prestasjon eller bedømmelsen av denne, skal det foretas ny sensur eller holdes ny eksamen så snart som mulig.</article><article class="numberedLegalP" data-numerator="4" id="kapittel-4-paragraf-11-nummer-4">4) Dersom det avholdes ny sensur eller ny eksamen, kan den nye karakterfastsettingen påklages etter reglene i § 4-10 i denne forskrift.</article></article><article class="legalArticle" data-lovdata-URL="LTI/forskrift/2020-02-14-146/§4-12" data-name="§4-12" id="kapittel-4-paragraf-12"><h3 class="legalArticleHeader"><span class="legalArticleValue">§ 4-12</span>. <span class="legalArticleTitle">Fusk og annullering</span></h3><article class="numberedLegalP" data-numerator="1" id="kapittel-4-paragraf-12-nummer-1">1) Styret kan annullere resultatet av eksamen, prøve eller annet arbeid som bedømmes dersom det fremkommer at studenten har benyttet falske vitnemål eller dokumenter, har opptrådt uredelig, har forsettelig eller grovt uaktsomt fusket eller forsettelig medvirket til fusk i forbindelse med eksamen eller prøve, jf. § 24 i fagskoleloven.</article><article class="numberedLegalP" data-numerator="2" id="kapittel-4-paragraf-12-nummer-2">2) Det anses som fusk når en student har ulovlige hjelpemidler tilgjengelig under eksamen eller på andre måter handler i strid med regler om kildebruk.</article><article class="numberedLegalP" data-numerator="3" id="kapittel-4-paragraf-12-nummer-3">3) Dersom det under avleggelse av eksamen med tilsyn oppstår situasjoner som gjør at en student kan mistenkes for fusk, skal studenten straks gjøres oppmerksom på at forholdet vil bli rapportert til administrasjonen for videre forføyning. Studenten gis da mulighet til å velge om han/hun vil avbryte eller fortsette eksamen. Det samme gjelder for studenter som har medvirket til fusk.</article><article class="numberedLegalP" data-numerator="4" id="kapittel-4-paragraf-12-nummer-4">4) Avbryter en student i en slik situasjon sin eksamen, og den aktuelle situasjonen ved ettersyn ikke kan karakteriseres som fusk, skal studenten tilbys en ny eksamen som ikke skal telle som et nytt eksamensforsøk.</article><article class="numberedLegalP" data-numerator="5" id="kapittel-4-paragraf-12-nummer-5">5) Studenten har rett til å klage på en annullering av eksamen eller prøve til departementet eller nasjonalt klageorgan for fagskoleutdanning, jf. § 24 fjerde ledd i fagskoleloven. Får studenten medhold i sin klage skal skolen anstrenge seg for å sette studenten i en situasjon mest mulig lik den studenten hadde vært i hvis den urettmessige annulleringen ikke hadde funnet sted.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-02-14-146/KAPITTEL_5"><h2>Kapittel 5. Karakterfastsetting og dokumentasjon</h2><article class="legalArticle" data-lovdata-URL="LTI/forskrift/2020-02-14-146/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Karakterer</span></h3><article class="numberedLegalP" data-numerator="1" id="kapittel-5-paragraf-1-nummer-1">1) Det gis én samlekarakter og én eksamenskarakter i hvert emne. Disse skal gjenspeile studentens kunnskaper, ferdigheter og generelle kompetanse i forhold til læringsutbyttebeskrivelsen for emnet.</article><article class="numberedLegalP" data-numerator="2" id="kapittel-5-paragraf-1-nummer-2">2) Samlekarakteren i hvert emne vil evalueres gjennom teoretiske og praktiske prøver, oppgaver og innlevering av portofolio. Hvert emne er igjen inndelt i fag som gis forskjellig vekting opp i mot den samlede snittkarakteren. Vektingen av de forskjellige fagene fremgår av skolens studieplaner.</article><article class="numberedLegalP" data-numerator="3" id="kapittel-5-paragraf-1-nummer-3">3) I henhold til § 40 i fagskoleforskriften benytter Imageakademiet bokstavkarakterer fra A til F. Karakteren A er beste ståkarakter, E er dårligste ståkarakter, og F gis ved stryk. Følgende karakterbeskrivelser gjelder: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="center" data-vertical-align="top"><i>Beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Studenten viser svært gode kunnskaper, ferdigheter og holdninger.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser solide kunnskaper, ferdigheter og holdninger.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Studenten viser gode kunnskaper, ferdigheter og holdninger.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser nokså gode kunnskaper, ferdigheter og holdninger.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser tilstrekkelige kunnskaper, ferdigheter og holdninger.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser manglende innsikt og sammenheng, kunnskaper, ferdigheter og holdninger.</td></tr></tbody></table></article><article class="numberedLegalP" data-numerator="4" id="kapittel-5-paragraf-1-nummer-4">4) Studenten har selv ansvar for å holde seg oppdatert i forhold til de prøver, oppgaver og innleveringer som følger av det aktuelle studiet. Dette gjelder også frister for innleveringer og oppmøte. For sent leverte arbeider gis karakteren F. Har en student begynt på en prøve, oppgave eller innlevering og avslutter denne uten evaluering, gis karakteren F. En levert oppgave, innlevering eller avlagt prøve kan ikke tas opp igjen. For eksamen gjelder egne regler, jf. § 4-6 i denne forskrift.</article><article class="numberedLegalP" data-numerator="5" id="kapittel-5-paragraf-1-nummer-5">5) Studenten skal gjennom hele studietiden ha tilgang til sine karakterer gjennom skolens nettverksplattform. Denne karakteroversikten skal være oppdatert innen rimelig tid etter hver prøve og innlevering.</article><article class="numberedLegalP" data-numerator="6" id="kapittel-5-paragraf-1-nummer-6">6) Studenten har rett til å klage på karakterer satt på prøver, oppgaver og portfolio-innleveringer som regnes inn i snittkarakteren gitt i hvert emne. Klagen stiles skriftlig til faglig leder.</article></article><article class="legalArticle" data-lovdata-URL="LTI/forskrift/2020-02-14-146/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Vitnemål og kompetansebevis</span></h3><article class="numberedLegalP" data-numerator="1" id="kapittel-5-paragraf-2-nummer-1">1) Studentene har krav på å få dokumentert fullført utdanning gjennom utstedelse av vitnemål, jf. § 19 i fagskoleloven. Vitnemål utstedes når hele studiet er fullført og alle eksamener er bestått.</article><article class="numberedLegalP" data-numerator="2" id="kapittel-5-paragraf-2-nummer-2">2) Vitnemålet skal dokumentere det overordnede læringsutbyttet til utdanningen og oppnådd kvalifikasjon. Alle avsluttende vurderinger og eksamenskarakterer skal fremgå, sammen med antallet oppnådde studiepoeng. For ett års bestått fagskoleutdanning på heltid gis 60 studiepoeng.</article><article class="numberedLegalP" data-numerator="3" id="kapittel-5-paragraf-2-nummer-3">3) Ved godskrivning for utdanning fra flere skoler, må minimum 30 av studiepoengene som skal inngå i beregningsgrunnlaget være avlagt ved Imageakademiet, jf. § 38 i fagskoleforskriften. Utdanningen må som hovedregel også være ferdigstilt ved Imageakademiet for at skolen skal utstede vitnemål.</article><article class="numberedLegalP" data-numerator="4" id="kapittel-5-paragraf-2-nummer-4">4) Etter fullført, men ikke bestått utdanning, utstedes det kompetansebevis. Den som ikke har avsluttet utdanningen skal på anmodning gis utskrift av de vurderinger som er gitt på de eksamener og/eller prøver, oppgaver og innleveringer som studenten har bestått, i tillegg til kompetansebevis for de deler som studenten har fullført.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-02-14-146/KAPITTEL_6"><h2>Kapittel 6. Klagebehandling</h2><article class="legalArticle" data-lovdata-URL="LTI/forskrift/2020-02-14-146/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klagerett</span></h3><article class="numberedLegalP" data-numerator="1" id="kapittel-6-paragraf-1-nummer-1">1) Studentene har rett til å klage på enkeltvedtak, jf. § 20 i fagskoleloven. Som enkeltvedtak regnes alle avgjørelser som berører studentenes plikter og rettigheter tatt av styret og skolens administrative ledelse.</article><article class="numberedLegalP" data-numerator="2" id="kapittel-6-paragraf-1-nummer-2">2) Avgjørelser om opptak til studiet, avslag på søknad om fritak for deler av utdanningen, annullering av eksamen eller prøve, og anvendelse av disiplinærsanksjoner er blant vedtak studenten kan klage på.</article><article class="numberedLegalP" data-numerator="3" id="kapittel-6-paragraf-1-nummer-3">3) Studenten har krav på en skriftlig begrunnelse av de enkeltvedtak som angår ham/henne.</article></article><article class="legalArticle" data-lovdata-URL="LTI/forskrift/2020-02-14-146/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klagefrist</span></h3><article class="legalP" id="kapittel-6-paragraf-2-ledd-1">Klagefrist på alle enkeltvedtak er 3 (tre) uker etter at studenten har mottatt vedtaket. Dersom studenten har bedt om begrunnelse for vedtaket, gjelder klagefristen fra begrunnelsen er mottatt.</article></article><article class="legalArticle" data-lovdata-URL="LTI/forskrift/2020-02-14-146/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Klagens innhold</span></h3><article class="legalP" id="kapittel-6-paragraf-3-ledd-1">En klage må være skriftlig og inneholde informasjon om vedtaket det klages på og endringen som ønskes i vedtaket det klages over. Klagen bør også være begrunnet. Klagen må være undertegnet og datert.</article></article><article class="legalArticle" data-lovdata-URL="LTI/forskrift/2020-02-14-146/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Veiledning, hjelp og støtte</span></h3><article class="numberedLegalP" data-numerator="1" id="kapittel-6-paragraf-4-nummer-1">1) Skolen skal informere studenten om klageadgang, klagefrist, klageinstans og fremgangsmåte ved klage, samt retten til å se sakens dokumenter. Denne informasjonen skal gis i alle enkeltvedtak.</article><article class="numberedLegalP" data-numerator="2" id="kapittel-6-paragraf-4-nummer-2">2) Studenten kan få hjelp og støtte fra skolens administrasjon eller studentombudet til utforming av en skriftlig klage. Dersom klagen gjelder en disiplinær sanksjon har studenten rett til å la seg bistå i alle trinn av saksbehandlingen, for eksempel av studentrepresentant eller studentombudet. Studentrepresentanten som eventuelt bistår studenten, skal ikke sitte i skolens klagenemnd.</article></article><article class="legalArticle" data-lovdata-URL="LTI/forskrift/2020-02-14-146/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Klageinstans</span></h3><article class="numberedLegalP" data-numerator="1" id="kapittel-6-paragraf-5-nummer-1">1) Styret skal opprette en fast klagenemnd som behandler klager over enkeltvedtak som definert i § 6-1 i denne forskrift.</article><article class="numberedLegalP" data-numerator="2" id="kapittel-6-paragraf-5-nummer-2">2) Skolens klagenemnd skal ha fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter. Rektor har ikke anledning til å sitte i klagenemnda.</article><article class="numberedLegalP" data-numerator="3" id="kapittel-6-paragraf-5-nummer-3">3) Klagenemnda er vedtaksfør når lederen eller varamedlemmet for lederen og to andre medlemmer er tilstede.</article><article class="numberedLegalP" data-numerator="4" id="kapittel-6-paragraf-5-nummer-4">4) Klagenemnda innkalles og møtes etter behov.</article><article class="numberedLegalP" data-numerator="5" id="kapittel-6-paragraf-5-nummer-5">5) Vedtak i saker som berører annullering av eksamen eller prøve, utestengning og bortvisning kan påklages til nasjonal klagenemnd for fagskoler.</article></article><article class="legalArticle" data-lovdata-URL="LTI/forskrift/2020-02-14-146/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Saksgang ved klage</span></h3><article class="numberedLegalP" data-numerator="1" id="kapittel-6-paragraf-6-nummer-1">1) Studenten skal sende klagen skriftlig til rektor som skal bekrefte at klagen er mottatt og informere om videre saksgang.</article><article class="numberedLegalP" data-numerator="2" id="kapittel-6-paragraf-6-nummer-2">2) Klagen behandles først av styret. Hvis styret ikke finner grunn til å omgjøre vedtaket til klagers gunst, sendes klagen videre til skolens klagenemnd.</article><article class="numberedLegalP" data-numerator="3" id="kapittel-6-paragraf-6-nummer-3">3) Skolens klagenemnd kan om nødvendig innhente ytterlig informasjon fra skolens administrasjon og fra den som klager. Klagen skal være så godt belyst som mulig før vedtaket fattes.</article><article class="numberedLegalP" data-numerator="4" id="kapittel-6-paragraf-6-nummer-4">4) Søkeren har krav på et begrunnet svar på klagen innen 3 (tre) uker fra skolens klagenemnd har mottok klagen. Med unntak av i de klagesaker som nevnes i § 6-5 femte ledd er den lokale klagenemndas vedtak endelig.</article><article class="numberedLegalP" data-numerator="5" id="kapittel-6-paragraf-6-nummer-5">5) Bestemmelsene om taushetsplikt i forvaltningsloven gjelder ved behandling av saker i klagenemnda.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2020-02-14-146/KAPITTEL_7"><h2>Kapittel 7. Ikraftsettelse</h2><article class="legalArticle" data-lovdata-URL="LTI/forskrift/2020-02-14-146/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Ikrafttredelse</span></h3><article class="numberedLegalP" data-numerator="1" id="kapittel-7-paragraf-1-nummer-1">1) Denne forskrift gjelder fra 14. februar 2020. Fra samme tid oppheves forskrift 17. desember 2019 nr. 2147 for opptak, studier og eksamen ved Imageakademiet.</article></article></section></main></body></html>