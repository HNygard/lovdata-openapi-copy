<!DOCTYPE html><html lang="no"><head><title>Midlertidig forskrift om unntak fra folketrygdloven og arbeidsmiljøloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-20-368</dd><dt class="dokid">DokumentID</dt><dd class="dokid">LTI/forskrift/2020-03-20-368</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avd.</li></ul></dd><dt class="dateInForce">I kraft fra</dt><dd class="dateInForce">2020-03-20 med virkning fra og med mandag 2020-03-16 – 2020-12-31 eller når dep./Kongen bestemmer, 2020-03-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li><li>lov/2005-06-17-62/§12-16</li></ul></dd><dt class="dateOfPublication">Kunngjort</dt><dd class="dateOfPublication">2020-03-20 15:00</dd><dt class="journalNumber">Journalnummer</dt><dd class="journalNumber">2020-0331</dd><dt class="titleShort">Korttittel</dt><dd class="titleShort">Midl. forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="title">Tittel</dt><dd class="title">Midlertidig forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. mars 2020 med hjemmel i lov 28. februar 1997 nr. 19 om folketrygd (folketrygdloven) § 25-16 første og andre ledd og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 12-16. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2020-03-20-368</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra folketrygdloven og arbeidsmiljøloven i forbindelse med covid-19-pandemien<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Virkeområde</li><li>§ 1-2. Unntak fra krav til legeerklæring</li><li>§ 1-3. Unntak fra pålagte plikter mv. etter folketrygdloven</li><li>§ 1-4. Forholdet til andre ytelser</li><li>§ 1-5. Frist for arbeidsgiver for å kreve refusjon</li></ul></li><li>Kapittel 2. Dagpenger<ul class="tocSubUl"><li>§ 2-1. Særlige bestemmelser om tap av arbeidstid og graderte dagpenger – unntak fra folketrygdloven § 4-3 og § 4-13</li><li>§ 2-2. Midlertidig krav til minsteinntekt – unntak fra folketrygdloven § 4-4</li><li>§ 2-3. Særregler for fastsetting av dagpengesatsen – unntak fra folketrygdloven § 4-12</li><li>§ 2-4. Midlertidig opphevelse av kravet om ventetid – unntak fra folketrygdloven § 4-9</li></ul></li><li>Kapittel 3. Sykepenger<ul class="tocSubUl"><li>§ 3-1. Rett til sykepenger på grunn av covid-19 eller mistanke om slik sykdom</li><li>§ 3-2. Arbeidsgiverperiode for sykepenger</li><li>§ 3-3. Videreføring av adgang til egenmelding</li><li>§ 3-4. Sykepenger til selvstendig næringsdrivende</li><li>§ 3-5. Sykepenger til frilansere</li></ul></li><li>Kapittel 4. Omsorgspenger<ul class="tocSubUl"><li>§ 4-1. Rett til omsorgspenger når skole eller barnehage er stengt</li><li>§ 4-2. Overføring av omsorgspenger mellom foreldrene</li><li>§ 4-3. Maksimalt antall dager med omsorgspenger</li><li>§ 4-4. Rett til omsorgspenger til arbeidstakere</li><li>§ 4-5. Rett til omsorgspenger for frilansere og selvstendig næringsdrivende</li><li>§ 4-6. Rett til permisjon etter arbeidsmiljøloven</li></ul></li><li>Kapittel 5. Arbeidsavklaringspenger<ul class="tocSubUl"><li>§ 5-1. Forlengelse av stønadsperioder for arbeidsavklaringspenger</li></ul></li><li>Kapittel 6. Sluttbestemmelser<ul class="tocSubUl"><li>§ 6-1. Endringer</li><li>§ 6-2. Ikrafttredelse og opphør</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-20-368" id="dokument"><h1>Midlertidig forskrift om unntak fra folketrygdloven og arbeidsmiljøloven i forbindelse med covid-19-pandemien</h1><section class="section" data-name="kap1" id="kapittel-1" data-lovdata-URL="LTI/forskrift/2020-03-20-368/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2020-03-20-368/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjør unntak fra bestemmelser i folketrygdloven og arbeidsmiljøloven som følge av covid-19-pandemien.</article></article><article class="legalArticle" data-lovdata-URL="LTI/forskrift/2020-03-20-368/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Unntak fra krav til legeerklæring</span></h3><article class="legalP" id="kapittel-1-paragraf-2-ledd-1">Krav til legeerklæring som dokumentasjon for rett til ytelser etter folketrygdloven kan fravikes. Arbeids- og velferdsetaten kan vurdere hva som skal være kravet til nødvendig dokumentasjon i de enkelte tilfellene.</article><article class="legalP" id="kapittel-1-paragraf-2-ledd-2">Legeerklæring kan utstedes uten personlig fremmøte dersom legen vurderer dette som faglig forsvarlig.</article></article><article class="legalArticle" data-lovdata-URL="LTI/forskrift/2020-03-20-368/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Unntak fra pålagte plikter mv. etter folketrygdloven</span></h3><article class="legalP" id="kapittel-1-paragraf-3-ledd-1">Ytelser fra folketrygden skal kunne utbetales uten hensyn til krav til medvirkning og aktivitet mv. som ikke kan gjennomføres som følge av generelle eller individuelle restriksjoner grunnet covid-19.</article></article><article class="legalArticle" data-lovdata-URL="LTI/forskrift/2020-03-20-368/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Forholdet til andre ytelser</span></h3><article class="legalP" id="kapittel-1-paragraf-4-ledd-1">Den som samtidig fyller vilkårene for flere ytelser som dekker det samme inntektstapet, har bare rett til en av ytelsene.</article></article><article class="legalArticle" data-lovdata-URL="LTI/forskrift/2020-03-20-368/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Frist for arbeidsgiver for å kreve refusjon</span></h3><article class="legalP" id="kapittel-1-paragraf-5-ledd-1">En arbeidsgiver som betaler full lønn for et tidsrom da medlemmet har rett til ytelser etter folketrygdloven kapittel 8 og 9, kan kreve å få ytelsen utbetalt til seg. Refusjonskravet må fremmes senest ni måneder etter den måneden lønnen ble utbetalt.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-03-20-368/KAPITTEL_2"><h2>Kapittel 2. Dagpenger</h2><article class="legalArticle" data-lovdata-URL="LTI/forskrift/2020-03-20-368/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Særlige bestemmelser om tap av arbeidstid og graderte dagpenger – unntak fra folketrygdloven § 4-3 og § 4-13</span></h3><article class="legalP" id="kapittel-2-paragraf-1-ledd-1">For å få rett til dagpenger, må vanlig arbeidstid, jf. folketrygdloven § 4-3 annet ledd, være redusert med minst 40 prosent.</article><article class="legalP" id="kapittel-2-paragraf-1-ledd-2">For å få rett til graderte dagpenger etter reglene i folketrygdloven § 4-13, må arbeidstiden per meldeperiode være redusert med minst 40 prosent.</article></article><article class="legalArticle" data-lovdata-URL="LTI/forskrift/2020-03-20-368/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Midlertidig krav til minsteinntekt – unntak fra folketrygdloven § 4-4</span></h3><article class="legalP" id="kapittel-2-paragraf-2-ledd-1">Dagpenger kan gis til et medlem som etter folketrygdloven § 4-4 har hatt en brutto arbeidsinntekt som minst svarer til<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">0,75 ganger grunnbeløpet på søknadstidspunktet i de siste tolv avsluttede kalendermånedene før det søkes om stønad, eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">2,25 ganger grunnbeløpet på søknadstidspunktet i løpet av de siste 36 avsluttede kalendermånedene før det søkes om stønad.</article></article></li></ul></article></article><article class="legalArticle" data-lovdata-URL="LTI/forskrift/2020-03-20-368/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Særregler for fastsetting av dagpengesatsen – unntak fra folketrygdloven § 4-12</span></h3><article class="legalP" id="kapittel-2-paragraf-3-ledd-1">Dagpenger gis med 80 prosent av den delen av dagpengegrunnlaget som er under 3 ganger grunnbeløpet, og med 62,4 prosent av den delen av grunnlaget som er mellom 3 og 6 ganger grunnbeløpet. Dagsatsen er den årlige ytelsen delt på 260.</article></article><article class="legalArticle" data-lovdata-URL="LTI/forskrift/2020-03-20-368/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Midlertidig opphevelse av kravet om ventetid – unntak fra folketrygdloven § 4-9</span></h3><article class="legalP" id="kapittel-2-paragraf-4-ledd-1">Det påløper ikke ventetid etter folketrygdloven § 4-9.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-03-20-368/KAPITTEL_3"><h2>Kapittel 3. Sykepenger</h2><article class="legalArticle" data-lovdata-URL="LTI/forskrift/2020-03-20-368/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Rett til sykepenger på grunn av covid-19 eller mistanke om slik sykdom</span></h3><article class="legalP" id="kapittel-3-paragraf-1-ledd-1">Rett til sykepenger etter folketrygdloven § 8-4 gjelder tilsvarende der medlemmet må være borte fra arbeidet på grunn av covid-19 eller mistanke om slik sykdom.</article><article class="legalP" id="kapittel-3-paragraf-1-ledd-2">Retten gjelder bare så langt fraværet fører til tap av pensjonsgivende inntekt, jf. folketrygdloven § 8-3.</article></article><article class="legalArticle" data-lovdata-URL="LTI/forskrift/2020-03-20-368/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Arbeidsgiverperiode for sykepenger</span></h3></article><article class="legalArticle" data-lovdata-URL="LTI/forskrift/2020-03-20-368/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Videreføring av adgang til egenmelding</span></h3></article><article class="legalArticle" data-lovdata-URL="LTI/forskrift/2020-03-20-368/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Sykepenger til selvstendig næringsdrivende</span></h3></article><article class="legalArticle" data-lovdata-URL="LTI/forskrift/2020-03-20-368/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Sykepenger til frilansere</span></h3></article></section><section class="section" data-name="kap4" id="kapittel-4" data-lovdata-URL="LTI/forskrift/2020-03-20-368/KAPITTEL_4"><h2>Kapittel 4. Omsorgspenger</h2><article class="legalArticle" data-lovdata-URL="LTI/forskrift/2020-03-20-368/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Rett til omsorgspenger når skole eller barnehage er stengt</span></h3><article class="legalP" id="kapittel-4-paragraf-1-ledd-1">Omsorgspenger etter folketrygdloven § 9-5 ytes også dersom en arbeidstaker, frilanser eller selvstendig næringsdrivende er borte fra arbeidet fordi skole eller barnehage er stengt som følge av covid-19-pandemien.</article><article class="legalP" id="kapittel-4-paragraf-1-ledd-2">Retten gjelder bare så langt fraværet fører til tap av pensjonsgivende inntekt, jf. folketrygdloven § 9-3.</article></article><article class="legalArticle" data-lovdata-URL="LTI/forskrift/2020-03-20-368/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Overføring av omsorgspenger mellom foreldrene</span></h3><article class="legalP" id="kapittel-4-paragraf-2-ledd-1">Dager med omsorgspenger kan overføres fra en omsorgsperson til en annen i perioder skole eller barnehage er stengt på grunn av covid-19-pandemien.</article></article><article class="legalArticle" data-lovdata-URL="LTI/forskrift/2020-03-20-368/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Maksimalt antall dager med omsorgspenger</span></h3><article class="legalP" id="kapittel-4-paragraf-3-ledd-1">Det maksimale antall dager med omsorgspenger etter folketrygdloven § 9-6 første og andre ledd dobles for kalenderåret 2020.</article></article><article class="legalArticle" data-lovdata-URL="LTI/forskrift/2020-03-20-368/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Rett til omsorgspenger til arbeidstakere</span></h3><article class="legalP" id="kapittel-4-paragraf-4-ledd-1">Dersom en arbeidstaker må være borte fra arbeidet av grunn som nevnt i § 4-1, yter arbeidsgiver omsorgspenger opptil tre stønadsdager. Deretter yter trygden omsorgspengene. Arbeidsgiver forskutterer omsorgspengene og kan kreve refusjon fra Arbeids- og velferdsetaten for det antall dager som overstiger tre.</article></article><article class="legalArticle" data-lovdata-URL="LTI/forskrift/2020-03-20-368/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Rett til omsorgspenger for frilansere og selvstendig næringsdrivende</span></h3><article class="legalP" id="kapittel-4-paragraf-5-ledd-1">Dersom en frilanser eller selvstendig næringsdrivende må være borte fra arbeidet av grunn som nevnt i § 4-1, yter trygden omsorgspenger etter en ventetid på tre dager.</article><article class="legalP" id="kapittel-4-paragraf-5-ledd-2">Dersom frilanseren eller den selvstendig næringsdrivende bare har omsorg for et kronisk sykt eller funksjonshemmet barn over 12 år, ytes omsorgspengene etter folketrygdloven § 9-9 første ledd tredje punktum.</article><article class="legalP" id="kapittel-4-paragraf-5-ledd-3">Omsorgspengene beregnes etter bestemmelsene i folketrygdloven § 9-9 andre ledd.</article></article><article class="legalArticle" data-lovdata-URL="LTI/forskrift/2020-03-20-368/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Rett til permisjon etter arbeidsmiljøloven</span></h3><article class="legalP" id="kapittel-4-paragraf-6-ledd-1">Arbeidstakers rett til permisjon etter arbeidsmiljøloven § 12-9 gjelder tilsvarende når det ytes omsorgspenger etter forskriften her.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-03-20-368/KAPITTEL_5"><h2>Kapittel 5. Arbeidsavklaringspenger</h2><article class="legalArticle" data-lovdata-URL="LTI/forskrift/2020-03-20-368/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Forlengelse av stønadsperioder for arbeidsavklaringspenger</span></h3><article class="legalP" id="kapittel-5-paragraf-1-ledd-1">Stønadsperiodene for arbeidsavklaringspenger etter folketrygdloven § 11-12 forlenges med seks måneder uten hensyn til varighetsbestemmelsene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-03-20-368/KAPITTEL_6"><h2>Kapittel 6. Sluttbestemmelser</h2><article class="legalArticle" data-lovdata-URL="LTI/forskrift/2020-03-20-368/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Endringer</span></h3><article class="legalP" id="kapittel-6-paragraf-1-ledd-1">Arbeids- og sosialdepartementet kan innenfor rammen av folketrygdloven § 25-16 andre ledd endre denne forskriften, og gi forskrifter med utfyllende bestemmelser til § 2-1 til § 2-4.</article></article><article class="legalArticle" data-lovdata-URL="LTI/forskrift/2020-03-20-368/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ikrafttredelse og opphør</span></h3><article class="legalP" id="kapittel-6-paragraf-2-ledd-1">Forskriften trer i kraft straks, og den gis virkning fra og med mandag 16. mars 2020. Virkningstidspunktet for bestemmelsene i kapittel 2 fastsettes særskilt i forskrift som kan vedtas av Arbeids- og sosialdepartementet. Bestemmelsene i kapittel 4 gis virkning fra og med fredag 13. mars 2020.</article><article class="legalP" id="kapittel-6-paragraf-2-ledd-2">Dersom Kongen i statsråd eller departementet ikke tidligere treffer vedtak om opphevelse, opphører forskriften å gjelde 31. desember 2020.</article></article></section></main></body></html>