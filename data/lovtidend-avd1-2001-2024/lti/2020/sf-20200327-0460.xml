<!DOCTYPE html><html lang="no"><head><title>Midlertidig forskrift om Forsvarets operative virksomhet under koronaepidemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-460</dd><dt class="dokid">DokumentID</dt><dd class="dokid">LTI/forskrift/2020-03-27-460</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sikkerhetspolitikk og operasjoner</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="journalNumber">Journalnummer</dt><dd class="journalNumber">2020-0407</dd><dt class="titleShort">Korttittel</dt><dd class="titleShort">Forsvarets koronaforskrift</dd><dt class="title">Tittel</dt><dd class="title">Midlertidig forskrift om Forsvarets operative virksomhet under koronaepidemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2020-03-27-460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om Forsvarets operative virksomhet under koronaepidemien<ul class="tocSubUl"><li>§ 1. Forskriftens formål</li><li>§ 2. Virkeområde</li><li>§ 3. Bevegelsesfrihet for avdelinger, tropper og personell, samt forflytning av materiell</li><li>§ 4. Motstrid mellom forskriften og kommunal forskrift vedtatt etter smittevernloven § 4-1</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-460" id="dokument"><h1>Midlertidig forskrift om Forsvarets operative virksomhet under koronaepidemien</h1><article class="legalArticle" data-lovdata-URL="LTI/forskrift/2020-03-27-460/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens formål</span></h2><article class="legalP" id="paragraf-1-ledd-1">Forskriftens formål er å sikre at Forsvarets operative evne, beredskap og styrkeproduksjon opprettholdes gjennom koronaepidemien.</article></article><article class="legalArticle" data-lovdata-URL="LTI/forskrift/2020-03-27-460/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder på norsk territorium. Forskriften gjelder også på norske fartøy og luftfartøy.</article></article><article class="legalArticle" data-lovdata-URL="LTI/forskrift/2020-03-27-460/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Bevegelsesfrihet for avdelinger, tropper og personell, samt forflytning av materiell</span></h2><article class="legalP" id="paragraf-3-ledd-1">Forsvarets luftfartøy, fartøy, kjøretøy og personell kan, uhindret av kommunale vedtak etter smittevernloven § 4-1, foreta ellers lovlige forflytninger for gjennomføring av ordre eller oppdrag knyttet til operasjoner, beredskap, krisehåndtering eller styrkeproduksjon.</article><article class="legalP" id="paragraf-3-ledd-2">Under planlegging og gjennomføring av forflytning og transport som nevnt i første ledd, skal nødvendige smitteverntiltak ivaretas for å unngå smitte og smittespredning.</article></article><article class="legalArticle" data-lovdata-URL="LTI/forskrift/2020-03-27-460/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Motstrid mellom forskriften og kommunal forskrift vedtatt etter smittevernloven § 4-1</span></h2><article class="legalP" id="paragraf-4-ledd-1">Ved motstrid mellom denne forskrift og lokal forskrift fastsatt av kommunen etter smittevernloven § 4-1, går denne forskriften foran.</article></article><article class="legalArticle" data-lovdata-URL="LTI/forskrift/2020-03-27-460/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></main></body></html>