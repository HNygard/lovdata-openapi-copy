<!DOCTYPE html><html lang="no"><head><title>Midlertidig forskrift om tilpasninger i lovgivningen om barnehager som følge av utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-491</dd><dt class="dokid">DokumentID</dt><dd class="dokid">LTI/forskrift/2020-03-27-491</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avd.</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 18:20</dd><dt class="journalNumber">Journalnummer</dt><dd class="journalNumber">2020-0427</dd><dt class="titleShort">Korttittel</dt><dd class="titleShort">Midl. forskrift om tilpasninger i lovgivningen om barnehager som følge av utbrudd av Covid-19</dd><dt class="title">Tittel</dt><dd class="title">Midlertidig forskrift om tilpasninger i lovgivningen om barnehager som følge av utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Kunnskapsdepartementet.</dd><dt class="refid">RefID</dt><dd class="refid">forskrift/2020-03-27-491</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tilpasninger i lovgivningen om barnehager som følge av utbrudd av Covid-19<ul class="tocSubUl"><li>§ 1. Virkeområde</li><li>§ 2. Barnehagelovens anvendelse</li><li>§ 3. Tilbud til barn som ikke kan være hjemme</li><li>§ 4. Foreldrebetaling</li><li>§ 5. Kommunale tilskudd til private barnehager</li><li>§ 6. Avkorting av tilskudd for tapt foreldrebetaling og kommunale tilskudd til private barnehager</li><li>§ 7. Forskriftens ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-491" id="dokument"><h1>Midlertidig forskrift om tilpasninger i lovgivningen om barnehager som følge av utbrudd av Covid-19</h1><article class="legalArticle" data-lovdata-URL="LTI/forskrift/2020-03-27-491/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder virksomhet som er regulert i barnehageloven med forskrifter.</article></article><article class="legalArticle" data-lovdata-URL="LTI/forskrift/2020-03-27-491/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Barnehagelovens anvendelse</span></h2><article class="legalP" id="paragraf-2-ledd-1">Reglene i barnehageloven med forskrifter gjelder så langt de er mulig å oppfylle under utbruddet av Covid-19. I perioder hvor barnehagen er stengt etter vedtak og forskrifter etter smittevernloven, suspenderes retten til å benytte seg av barnehageplassen etter barnehageloven § 12a for dem som er omfattet av stengingsvedtaket.</article></article><article class="legalArticle" data-lovdata-URL="LTI/forskrift/2020-03-27-491/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilbud til barn som ikke kan være hjemme</span></h2><article class="legalP" id="paragraf-3-ledd-1">Barnehageeier skal sørge for at barn som er omfattet av unntak i vedtak og forskrifter etter smittevernloven, får et tilbud i barnehagen. Barnehageeier skal ivareta de behovene som begrunner at barnet skal ha et tilbud i barnehagen.</article><article class="legalP" id="paragraf-3-ledd-2">Kravene i forvaltningsloven kapittel IV og V gjelder ikke for avgjørelse av søknader om hvem som skal få tilbud om barnehageplass i perioder barnehagene er stengt eller driver med redusert kapasitet, etter vedtak og forskrifter med hjemmel i smittevernloven. Barnehageeiere må ha en forsvarlig saksbehandling av slike søknader. Barnehageeiere må underrette søkere skriftlig om avslag på tilbud og om eventuell klageadgang. Avslag som følge av at foreldrene ikke vurderes å ha kritiske samfunnsfunksjoner, kan ikke påklages. Øvrige avslag kan påklages. Kommunens klageorgan etter forvaltningsloven § 28 annet ledd er klageinstans for avslag om slikt tilbud.</article></article><article class="legalArticle" data-lovdata-URL="LTI/forskrift/2020-03-27-491/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Foreldrebetaling</span></h2><article class="legalP" id="paragraf-4-ledd-1">I perioden barnehagene er stengt eller driver med redusert kapasitet med hjemmel i smittevernloven, skal foreldre ikke betale for barnehageplassen. Dette gjelder også for foreldre til barn som får plass, jf. unntakene som er satt i vedtak og forskrifter om stenging etter smittevernloven.</article><article class="legalP" id="paragraf-4-ledd-2">Utdanningsdirektoratet utbetaler tilskudd til kommunene for dekning av tapt foreldrebetaling i både private og kommunale barnehager. Kompensasjonen per barnehageplass skal ikke overstige maksimalprisen. Det gis ikke tilskudd for dekning av kostpenger.</article><article class="legalP" id="paragraf-4-ledd-3">Kommunen skal utbetale tilskudd til private barnehager for tapt foreldrebetaling. De private barnehagene må søke kommunen og dokumentere inntektsbortfall. Det skal ikke gis tilskudd for dekning av kostpenger.</article></article><article class="legalArticle" data-lovdata-URL="LTI/forskrift/2020-03-27-491/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kommunale tilskudd til private barnehager</span></h2><article class="legalP" id="paragraf-5-ledd-1">Private barnehager skal motta kommunale tilskudd etter barnehageloven selv om barnehagene er stengt eller driver med redusert kapasitet.</article><article class="legalP" id="paragraf-5-ledd-2">Private barnehager som mottar tilskudd etter denne bestemmelsen, kan ikke benytte ansatte til å drive annet inntektsgivende arbeid i virksomheten.</article></article><article class="legalArticle" data-lovdata-URL="LTI/forskrift/2020-03-27-491/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avkorting av tilskudd for tapt foreldrebetaling og kommunale tilskudd til private barnehager</span></h2><article class="legalP" id="paragraf-6-ledd-1">Dersom barnehagen permitterer ansatte eller av andre grunner har betydelig reduksjon i kostnadene, skal tilskudd for tapt foreldrebetaling og kommunalt tilskudd avkortes tilsvarende reduksjonen av kostnadene. Det samme gjelder dersom allerede innbetalt foreldrebetaling for perioden barnehagene er stengt eller driver med redusert kapasitet, ikke refunderes foreldrene.</article></article><article class="legalArticle" data-lovdata-URL="LTI/forskrift/2020-03-27-491/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forskriftens ikrafttredelse og varighet</span></h2><article class="legalP" id="paragraf-7-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves. Forskriften gjelder til koronaloven oppheves, jf. koronaloven § 7, men likevel senest til barnehagene er åpne og driver som normalt.</article></article></main></body></html>