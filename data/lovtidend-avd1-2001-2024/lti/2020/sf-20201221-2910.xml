<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-2910</dd><dt class="dokid">DokumentID</dt><dd class="dokid">LTI/forskrift/2020-12-21-2910</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-12-21 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>forskrift/2020-03-27-470/§20</li><li>forskrift/2020-12-21-2890</li></ul></dd><dt class="dateOfPublication">Kunngjort</dt><dd class="dateOfPublication">2020-12-21 22:05</dd><dt class="lastupdated">Rettet</dt><dd class="lastupdated">2020-12-22 (§ 6d, leddinndeling).</dd><dt class="journalNumber">Journalnummer</dt><dd class="journalNumber">2020-2091</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 21. desember 2020 med hjemmel i lov 5. august 1994 nr. 55 om vern mot smittsomme sykdommer § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20 og delegeringsvedtak 21. desember 2020 nr. 2890.</dd><dt class="refid">RefID</dt><dd class="refid">forskrift/2020-12-21-2910</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4b. Krav om testing for de som har oppholdt seg i Storbritannia mv.</li><li>§ 5c. Krav om karantene for de som har oppholdt seg i Storbritannia mv.</li><li>§ 19. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-21-2910" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-21-2910/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Krav om testing for de som har oppholdt seg i Storbritannia mv.</span></span><article class="legalP" id="kapittel-1-foreslåttparagraf-1-ledd-1">Personer som har oppholdt seg i Storbritannia i de siste 14 dager før ankomst til Norge, er tolv år eller eldre og ankommer Norge etter 21. desember 2020, skal teste seg for SARS-CoV-2 med testmetoden PCR<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">første gang så snart som mulig og senest 24 timer etter ankomst til Norge, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">deretter tidligst 7 døgn etter ankomst til Norge, og resultatet må foreligge før karantenen avsluttes etter tidligst 10 døgn.</article></article></li></ul></article><article class="legalP" id="kapittel-1-foreslåttparagraf-1-ledd-2">Personer som har oppholdt seg i Storbritannia etter 7. desember 2020, er tolv år eller eldre og har ankommet Norge før 22. desember 2020 skal så snart som mulig teste seg for SARS-CoV-2 med testmetoden PCR. Personen skal teste seg selv om vedkommende har testet seg før 22. desember 2020.</article><article class="legalP" id="kapittel-1-foreslåttparagraf-1-ledd-3">Personer omfattet av første og andre ledd skal kontakte kommunen eller testsenter for å få gjennomført testing. Personen skal opplyse om at testingen skyldes opphold i Storbritannia.</article><article class="legalP" id="kapittel-1-foreslåttparagraf-1-ledd-4">Testkravet gjelder ikke for personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19.</article></article> <article class="defaultP" margin-top="true">Ny § 5c skal lyde:</article><article class="futureLegalArticle" data-name="§5c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5c</span>. <span class="legalArticleTitle">Krav om karantene for de som har oppholdt seg i Storbritannia mv.</span></span><article class="legalP" id="kapittel-1-foreslåttparagraf-2-ledd-1">Personer som har oppholdt seg i Storbritannia de siste 14 dagene før ankomst og ankommer Norge etter 21. desember 2020, er underlagt innreisekarantene etter § 4. Karantenekravet gjelder ikke for personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19.</article><article class="legalP" id="kapittel-1-foreslåttparagraf-2-ledd-2">Unntakene fra innreisekarantene i § 6b, § 6f, § 6g med unntak av første ledd første punktum, § 6h, og § 6i gjelder ikke for personer omfattet av første ledd første punktum.</article></article> <article class="defaultP" margin-top="true">§ 6b femte ledd skal lyde:</article><article class="legalP" id="kapittel-1-ledd-2">Yrkessjåfører av langtransport og togpersonell som ikke arbeider på godstog, som ankommer Norge fra områder med karanteneplikt etter vedlegg A, er unntatt fra innreisekarantene ved kryssing av Norges grense i arbeidstiden. På fritiden gjelder innreisekarantene. Første punktum gjelder ikke personer som har oppholdt seg i Storbritannia de siste 14 dagene før ankomst og ankommer Norge etter 21. desember 2020.</article> <article class="defaultP" margin-top="true">§ 6d nytt andre og tredje ledd skal lyde:</article><article class="legalP" id="kapittel-1-ledd-3">Første ledd bokstav a gjelder ikke personer som har oppholdt seg i Storbritannia de siste 14 dagene før ankomst, er tolv år eller eldre og ankommer Norge etter 21. desember 2020.</article><article class="legalP" id="kapittel-1-ledd-4">Personer omfattet av andre ledd, og som krysser Norges grenser i forbindelse med gjennomføring av avtalt eller fastsatt samvær mellom foreldre og barn eller delt bosted for barn etter barnelova og barnevernloven, er underlagt innreisekarantene<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">i arbeidstiden og fritiden frem til negativt resultat av test tatt tidligst dag 3 etter ankomst til Norge</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">i fritiden frem til negativt resultat av test tatt tidligst dag 7 etter ankomst til Norge.</article></article></li></ul><p class="leddfortsettelse">Samværet med barnet kan gjennomføres uavhengig av karantenekravet.</p></article> <article class="defaultP" margin-top="true">§ 6e nytt femte ledd skal lyde:</article><article class="legalP" id="kapittel-1-ledd-5">Personer omfattet av første ledd, som har oppholdt seg i Storbritannia de siste 14 dagene før ankomst og ankommer Norge etter 21. desember 2020, er kun unntatt fra karantene i arbeidstiden når det er nødvendig for å unngå fare for liv og helse, og først etter negativt resultat av test tatt tidligst dag 3 etter ankomst til Norge.</article> <article class="defaultP" margin-top="true">§ 6j nytt sjette ledd skal lyde:</article><article class="legalP" id="kapittel-1-ledd-6">Personer som har oppholdt seg i Storbritannia de siste 14 dagene før ankomst, er tolv år eller eldre og ankommer Norge etter 21. desember 2020, kan bare innvilges dispensasjon etter første ledd dersom det stilles som vilkår at personen tester negativt for SARS-CoV-2 med hurtigtest samme dag som besøket skal finne sted.</article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-3-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1. Overtredelse av § 4b og § 5b straffes med bot og bare når overtredelsen er skjedd uten rimelig grunn. Overtredelse av § 8 og § 13d skal ikke straffes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-21-2910/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 21. desember 2020 kl. 24:00.</article></section></main></body></html>