<!DOCTYPE html><html lang="no"><head><title>Forskrift om digital smittesporing og epidemikontroll i anledning utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-475</dd><dt class="dokid">DokumentID</dt><dd class="dokid">LTI/forskrift/2020-03-27-475</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-03-27 – 2020-12-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§7-12</li><li>lov/1994-08-05-55/§1-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="journalNumber">Journalnummer</dt><dd class="journalNumber">2020-0422</dd><dt class="titleShort">Korttittel</dt><dd class="titleShort">Forskrift om digital smittesporing og epidemikontroll i anledning utbrudd av Covid-19</dd><dt class="title">Tittel</dt><dd class="title">Forskrift om digital smittesporing og epidemikontroll i anledning utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i lov 5. august 1994 nr. 55 om vern mot smittsomme sykdommer § 7-12, jf. § 1-2 tredje ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2020-03-27-475</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om digital smittesporing og epidemikontroll i anledning utbrudd av Covid-19<ul class="tocSubUl"><li>§ 1. Formål</li><li>§ 2. System for sporing og informasjon</li><li>§ 3. Dataansvarlig og databehandler</li><li>§ 4. Behandling av personopplysninger i sporingssystemet</li><li>§ 5. Tilgang til opplysninger</li><li>§ 6. Sletting av personopplysninger</li><li>§ 7. Informasjonssikkerhet</li><li>§ 8. Svalbard og Jan Mayen</li><li>§ 9. Endringer i forskriften</li><li>§ 10. Ikrafttredelse. Forlengelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-475" id="dokument"><h1>Forskrift om digital smittesporing og epidemikontroll i anledning utbrudd av Covid-19</h1><article class="legalArticle" data-lovdata-URL="LTI/forskrift/2020-03-27-475/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til rask oppsporing av og formidling av råd til personer som kan være smittet av koronaviruset SARS CoV-2. Gjennom overvåkning på befolkningsnivå skal forskriften også bidra til å følge smitteutbredelse og vurdere effekt av smitteverntiltak.</article></article><article class="legalArticle" data-lovdata-URL="LTI/forskrift/2020-03-27-475/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">System for sporing og informasjon</span></h2><article class="legalP" id="paragraf-2-ledd-1">Folkehelseinstituttet kan etablere et system for digital og automatisert sporing av nærkontakter til personer som er smittet av koronaviruset SARS CoV-2 og informasjon til nærkontaktene (sporingssystemet).</article><article class="legalP" id="paragraf-2-ledd-2">Sporingssystemet skal bruke et applikasjonsverktøy på deltakernes mobiltelefon for å kartlegge hvem som har vært i nærkontakt med personer som er smittet av koronaviruset SARS CoV-2. Bruk av applikasjonsverktøyet skal være frivillig og ledsages av dekkende, forståelig og lett tilgjengelig informasjon, herunder om behandling av personopplysninger.</article></article><article class="legalArticle" data-lovdata-URL="LTI/forskrift/2020-03-27-475/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dataansvarlig og databehandler</span></h2><article class="legalP" id="paragraf-3-ledd-1">Folkehelseinstituttet er dataansvarlig for behandlingen av personopplysningene. Den dataansvarlige kan inngå avtale med databehandlere om behandling av opplysningene på vegne av instituttet i samsvar med personvernforordningen artikkel 28.</article></article><article class="legalArticle" data-lovdata-URL="LTI/forskrift/2020-03-27-475/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger i sporingssystemet</span></h2><article class="legalP" id="paragraf-4-ledd-1">Opplysninger i sporingssystemet kan brukes til å kontakte og informere deltakere som har vært i nærkontakt med smittede.</article><article class="legalP" id="paragraf-4-ledd-2">Følgende personopplysninger kan registreres i sporingssystemet:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">deltakerens mobiltelefonnummer</article></article></li><li data-li-identifier="b)" data-name="b)"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">opplysninger om deltakernes alder og bevegelser (lokasjonsdata)</article></article></li><li data-li-identifier="c)" data-name="c)"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">opplysninger om en deltaker er smittet eller har vært i nærkontakt med en smittet.</article></article></li></ul></article><article class="legalP" id="paragraf-4-ledd-3">For å identifisere smittede deltakere og kontakte deltakere som har vært i nærkontakt med smittede, kan personopplysningene i systemet kobles med personopplysninger i<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-3-punkt-1"><article class="legalP" id="paragraf-4-ledd-3-punkt-1-ledd-1">Meldingssystem for smittsomme sykdommer, jf. MSIS-forskriften § 1-1</article></article></li><li data-li-identifier="b)" data-name="b)"><article class="listArticle" id="paragraf-4-ledd-3-punkt-2"><article class="legalP" id="paragraf-4-ledd-3-punkt-2-ledd-1">registeret over digital kontaktinformasjon og reservasjon, jf. eForvaltningsforskriften § 29.</article></article></li></ul></article><article class="legalP" id="paragraf-4-ledd-4">Mobiltelefonnummer og andre direkte personidentifiserende kjennetegn kan ikke behandles i forbindelse med overvåkning på befolkningsnivå, jf. § 1 andre punktum.</article><article class="legalP" id="paragraf-4-ledd-5">Personopplysninger skal behandles i samsvar med personopplysningsloven og de alminnelige vilkårene i helseregisterloven § 6 og reglene om taushetsplikt i helseregisterloven § 17, jf. helsepersonelloven § 21 flg. og smittevernloven § 2-2. Lovbestemt taushetsplikt er ikke til hinder for at personopplysningene behandles for å oppnå formålet med forskriften.</article><article class="legalP" id="paragraf-4-ledd-6">Personopplysninger i sporingssystemet kan bare behandles for formålene som nevnt i § 1, med mindre annet følger av lov eller etter samtykke fra den registrerte. Personopplysningene kan ikke benyttes for å kontrollere om enkeltpersoner overholder råd eller pålegg. Helseopplysninger eller lokasjonsdata kan ikke gjøres tilgjengelig for politi eller påtalemyndighet eller brukes i forsikringsøyemed eller av arbeidsgivere selv om den registrerte samtykker. Personopplysningene kan ikke utnyttes kommersielt.</article></article><article class="legalArticle" data-lovdata-URL="LTI/forskrift/2020-03-27-475/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilgang til opplysninger</span></h2><article class="legalP" id="paragraf-5-ledd-1">Mobiltelefonnummer og andre direkte personidentifiserende kjennetegn skal separeres og lagres adskilt fra andre registeropplysninger.</article><article class="legalP" id="paragraf-5-ledd-2">Bare autorisert personell som utfører tjenester eller arbeid mot registeret og arbeider under den dataansvarliges eller databehandlers instruksjonsmyndighet, kan gis tilgang til identifiserende opplysninger i registeret. Tilgangen kan ikke være mer omfattende enn det som er nødvendig for vedkommendes arbeid.</article></article><article class="legalArticle" data-lovdata-URL="LTI/forskrift/2020-03-27-475/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sletting av personopplysninger</span></h2><article class="legalP" id="paragraf-6-ledd-1">Lokasjonsdata skal slettes etter 30 dager. Når deltakeren fjerner applikasjonen fra sin mobiltelefon, skal alle personopplysninger om deltakeren i sporingssystemet straks slettes eller anonymiseres.</article><article class="legalP" id="paragraf-6-ledd-2">Arkivlova gjelder ikke for personopplysninger som behandles i sporingssystemet.</article></article><article class="legalArticle" data-lovdata-URL="LTI/forskrift/2020-03-27-475/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Informasjonssikkerhet</span></h2><article class="legalP" id="paragraf-7-ledd-1">Den dataansvarlige og databehandlere som den dataansvarlige har inngått avtale med, skal gjennomføre tekniske og organisatoriske tiltak for å oppnå et sikkerhetsnivå som er egnet med hensyn til risikoen, jf. personvernforordningen artikkel 32 og helseregisterloven § 21.</article></article><article class="legalArticle" data-lovdata-URL="LTI/forskrift/2020-03-27-475/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Svalbard og Jan Mayen</span></h2><article class="legalP" id="paragraf-8-ledd-1">Forskriften gjelder også for Svalbard og Jan Mayen.</article></article><article class="legalArticle" data-lovdata-URL="LTI/forskrift/2020-03-27-475/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i forskriften</span></h2><article class="legalP" id="paragraf-9-ledd-1">Departementet kan i forskrift gjøre endringer i forskriften.</article></article><article class="legalArticle" data-lovdata-URL="LTI/forskrift/2020-03-27-475/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse. Forlengelse</span></h2><article class="legalP" id="paragraf-10-ledd-1">Forskriften trer i kraft straks. Forskriften gjelder frem til 1. desember 2020.</article><article class="legalP" id="paragraf-10-ledd-2">Departementet gis myndighet til å forlenge forskriftens virkningstid.</article></article></main></body></html>