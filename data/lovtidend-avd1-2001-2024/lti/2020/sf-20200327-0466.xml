<!DOCTYPE html><html lang="no"><head><title>Midlertidig forskrift om unntak fra reglene om fysisk møte i selskaper som følge av utbruddet av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-466</dd><dt class="dokid">DokumentID</dt><dd class="dokid">LTI/forskrift/2020-03-27-466</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk, selskapsrett og næringsøkonomi</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/1985-06-21-83</li><li>lov/1999-01-15-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="lastupdated">Rettet</dt><dd class="lastupdated">2020-03-30 (flytting av fotnotetekst); 22.04.2020 (se nederst).</dd><dt class="journalNumber">Journalnummer</dt><dd class="journalNumber">2020-0413</dd><dt class="titleShort">Korttittel</dt><dd class="titleShort">Midl. forskrift om unntak fra reglene om fysisk møte i selskaper som følge av utbruddet av covid-19</dd><dt class="title">Tittel</dt><dd class="title">Midlertidig forskrift om unntak fra reglene om fysisk møte i selskaper som følge av utbruddet av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2, jf. lov 21. juni 1985 nr. 83 om ansvarlige selskaper og kommandittselskaper (Selskapsloven) og lov 15. januar 1999 nr. 2 om revisjon og revisorer (revisorloven). Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2020-03-27-466</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra reglene om fysisk møte i selskaper som følge av utbruddet av covid-19<ul class="tocSubUl"><li>Kapittel 1. Formål<ul class="tocSubUl"><li>§ 1. Formål</li><li>§ 2. Forholdet til selskapsloven, forskrift fastsatt i medhold av loven og selskapsavtalen</li></ul></li><li>Kapittel 2. Unntak fra regler i selskapsloven<ul class="tocSubUl"><li>§ 3. Unntak fra krav til avholdelse av fysiske styremøter</li><li>§ 4. Unntak fra krav til avholdelse av fysisk selskapsmøte i ansvarlig selskap og kommandittselskap</li><li>§ 5. Unntak fra krav til avholdelse av fysiske møter i andre selskapsorganer</li></ul></li><li>Kapittel 3. Varighet og ikrafttredelse<ul class="tocSubUl"><li>§ 6. Varighet</li><li>§ 7. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-466" id="dokument"><h1>Midlertidig forskrift om unntak fra reglene om fysisk møte i selskaper som følge av utbruddet av covid-19</h1><section class="section" data-name="kap1" id="kapittel-1" data-lovdata-URL="LTI/forskrift/2020-03-27-466/KAPITTEL_1"><h2>Kapittel 1. Formål</h2><article class="legalArticle" data-lovdata-URL="LTI/forskrift/2020-03-27-466/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å legge til rette for at saksbehandlingen i selskapsmøtet, styret og andre selskapsorganer i ansvarlige selskaper og kommandittselskaper kan skje uten fysiske møter.</article></article><article class="legalArticle" data-lovdata-URL="LTI/forskrift/2020-03-27-466/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til selskapsloven, forskrift fastsatt i medhold av loven og selskapsavtalen</span></h3><article class="legalP" id="kapittel-1-paragraf-2-ledd-1">Ved motstrid går bestemmelsene i denne forskriften foran det som er bestemt om selskapsmøtets, styrets og andre selskapsorganers saksbehandling i lov 21. juni 1985 nr. 83 om ansvarlige selskaper og kommandittselskaper (selskapsloven), lov 15. januar 1999 nr. 2 om revisjon og revisorer (revisorloven), forskrift fastsatt i medhold av lovene og selskapsavtalen.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-03-27-466/KAPITTEL_2"><h2>Kapittel 2. Unntak fra regler i selskapsloven</h2><article class="legalArticle" data-lovdata-URL="LTI/forskrift/2020-03-27-466/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra krav til avholdelse av fysiske styremøter</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Styrets leder kan beslutte at styret skal behandle og avgjøre enhver sak i telefon- eller videomøte, skriftlig eller på annen betryggende måte uten at styremedlemmene er fysisk samlet. Alle styremedlemmene skal så vidt mulig få delta i en samlet behandling av de sakene som behandles.</article><article class="numberedLegalP" data-numerator="2" id="kapittel-2-paragraf-1-nummer-2">(2) Skjer styrets saksbehandling i fysisk møte, kan ethvert styremedlem kreve å få delta per telefon eller video eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-2-paragraf-1-nummer-3">(3) Protokoll fra styremøte kan signeres ved bruk av elektronisk signatur.</article><article class="numberedLegalP" data-numerator="4" id="kapittel-2-paragraf-1-nummer-4">(4) Første og annet ledd gjelder tilsvarende for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/forskrift/2020-03-27-466/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra krav til avholdelse av fysisk selskapsmøte i ansvarlig selskap og kommandittselskap</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Den som etter lov eller selskapsavtalen har myndighet til å innkalle selskapsmøtet, kan også bestemme at møtet skal gjennomføres som telefon- eller videomøte, skriftlig eller på annen betryggende måte uten at de som har rett til å delta er fysisk samlet. Alle skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-2-paragraf-2-nummer-2">(2) Avholdes selskapsmøtet som et fysisk møte, kan enhver som har rett til å delta kreve å få delta per telefon eller video eller annen betryggende måte uten å være fysisk til stede.</article><article class="numberedLegalP" data-numerator="3" id="kapittel-2-paragraf-2-nummer-3">(3) Den som innkaller selskapsmøtet, har også ansvar for at møtet kan gjennomføres i samsvar med bestemmelsene i første og annet ledd.</article><article class="numberedLegalP" data-numerator="4" id="kapittel-2-paragraf-2-nummer-4">(4) Protokoll fra selskapsmøtet kan signeres ved bruk av elektronisk signatur.</article><article class="numberedLegalP" data-numerator="5" id="kapittel-2-paragraf-2-nummer-5">(5) Selskapsmøte som det er innkalt til i løpet av gyldighetsperioden til denne forskriften, jf. § 6, kan avholdes i henhold til bestemmelsene i denne forskriften.</article></article><article class="legalArticle" data-lovdata-URL="LTI/forskrift/2020-03-27-466/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav til avholdelse av fysiske møter i andre selskapsorganer</span></h3><article class="legalP" id="kapittel-2-paragraf-3-ledd-1">Har selskapet andre selskapsorganer, gjelder § 3 så langt det passer for dets saksbehandling.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-03-27-466/KAPITTEL_3"><h2>Kapittel 3. Varighet og ikrafttredelse</h2><article class="legalArticle" data-lovdata-URL="LTI/forskrift/2020-03-27-466/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Varighet</span></h3><article class="legalP" id="kapittel-3-paragraf-1-ledd-1">Forskriften gjelder så lenge midlertidig lov 21. mars 2020<sup class="footnotereference" data-footnotereferencevalue="1" data-unique-footnote-counter="1">1</sup> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være midlertidig lov 27. mars 2020 nr. 17, Lovtidend-redaksjonens anm.</article></footer></article><article class="legalArticle" data-lovdata-URL="LTI/forskrift/2020-03-27-466/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></section><section class="section" id="kapittel-4" data-lovdata-URL="LTI/forskrift/2020-03-27-466/KAPITTEL_4"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-04-22" data-gazette-note-type="rettelse"><article class="defaultP">§ 6 første ledd skal lyde:</article><article class="legalP" id="kapittel-4-ledd-1">Forskriften gjelder så lenge midlertidig lov <i>27.</i> mars 2020 <i>nr. 17</i> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article></article></section></main></body></html>