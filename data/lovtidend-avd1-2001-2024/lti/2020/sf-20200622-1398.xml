<!DOCTYPE html><html lang="no"><head><title>Forskrift om priskompensasjon ved innenlands produksjon av skilleprodukter av egg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-22-1398</dd><dt class="dokid">DokumentID</dt><dd class="dokid">LTI/forskrift/2020-06-22-1398</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Omsetningsrådet</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§11</li></ul></dd><dt class="dateOfPublication">Kunngjort</dt><dd class="dateOfPublication">2020-06-29 16:50</dd><dt class="journalNumber">Journalnummer</dt><dd class="journalNumber">2020-1041</dd><dt class="titleShort">Korttittel</dt><dd class="titleShort">Forskrift om priskompensasjon ved innenlands produksjon av skilleprodukter av egg</dd><dt class="title">Tittel</dt><dd class="title">Forskrift om priskompensasjon ved innenlands produksjon av skilleprodukter av egg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Omsetningsrådet 22. juni 2020 med hjemmel i lov 10. juli 1936 nr. 6 til å fremja umsetnaden av jordbruksvaror § 11 første ledd.</dd><dt class="refid">RefID</dt><dd class="refid">forskrift/2020-06-22-1398</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om priskompensasjon ved innenlands produksjon av skilleprodukter av egg<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Grunnvilkår</li><li>§ 5. Satser for priskompensasjon ved innenlands produksjon av skilleprodukter</li><li>§ 6. Prognoser</li><li>§ 7. Søknad om godkjenning som skilleproduktprodusent</li><li>§ 8. Søknad om priskompensasjon</li><li>§ 9. Vedtak om utbetaling</li><li>§ 10. Administrasjon, dispensasjon og klage</li><li>§ 11. Opplysningsplikt og kontroll</li><li>§ 12. Tilbakebetaling</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-22-1398" id="dokument"><h1>Forskrift om priskompensasjon ved innenlands produksjon av skilleprodukter av egg</h1><article class="legalArticle" data-lovdata-URL="LTI/forskrift/2020-06-22-1398/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tiltaket etter denne forskriften er å øke omsetningen av egg og å bedre markedsbalansen ved tilbudsoverskudd.</article></article><article class="legalArticle" data-lovdata-URL="LTI/forskrift/2020-06-22-1398/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder egenproduserte skilleprodukter basert på norskproduserte egg.</article><article class="legalP" id="paragraf-2-ledd-2">Forskriften får ikke anvendelse på produkter omfattet av protokoll 3 til EØS-avtalen.</article></article><article class="legalArticle" data-lovdata-URL="LTI/forskrift/2020-06-22-1398/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1">I denne forskriften legges følgende definisjoner til grunn:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1"><i>Egg:</i> Skallegg.</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1"><i>Skilleprodukt:</i> Eggehvite og eggeplomme.</article></article></li></ul></article></article><article class="legalArticle" data-lovdata-URL="LTI/forskrift/2020-06-22-1398/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Grunnvilkår</span></h2><article class="legalP" id="paragraf-4-ledd-1">Godkjente skilleproduktprodusenter, jf. § 7, som driver innenlands produksjon av skilleprodukter basert på norske egg, kan gis priskompensasjon.</article></article><article class="legalArticle" data-lovdata-URL="LTI/forskrift/2020-06-22-1398/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Satser for priskompensasjon ved innenlands produksjon av skilleprodukter</span></h2><article class="legalP" id="paragraf-5-ledd-1">Ved innenlands produksjon av skilleprodukter kan det gis godtgjørelse per kg solgt vare.</article><article class="legalP" id="paragraf-5-ledd-2">Satsene for priskompensasjon ved innenlands produksjon av skilleprodukter fastsettes av Omsetningsrådet forskuddsvis en gang per halvår. Satsene beregnes ut fra skilleproduktprodusentenes salgsprognoser for kommende halvår samt Landbruksdirektoratets vurdering av prisforhold på egg innenlands og plomme- og hviteprodukter innenlands og utenlands. Priskompensasjon skal sammen med råvareverdien av plomme- og hviteproduktene gjøre at skilleproduktene er tilnærmet lik verdien av egg.</article><article class="legalP" id="paragraf-5-ledd-3">Omsetningsrådet avgjør om priskompensasjon gis til eggehvite eller eggeplomme eller begge.</article><article class="legalP" id="paragraf-5-ledd-4">Satser for priskompensasjon ved innenlands produksjon av skilleprodukter av egg i perioden 1. januar 2020 til 30. juni 2020 skal være 9,96 kroner per kilogram eggehvite.</article><article class="legalP" id="paragraf-5-ledd-5">Satser for priskompensasjon ved innenlands produksjon av skilleprodukter av egg i perioden 1. juli 2020 til 31. desember 2020 skal være 10,19 kroner per kilogram eggehvite.</article><article class="legalP" id="paragraf-5-ledd-6">Satsene gjelder for den perioden produktet er solgt.</article></article><article class="legalArticle" data-lovdata-URL="LTI/forskrift/2020-06-22-1398/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prognoser</span></h2><article class="legalP" id="paragraf-6-ledd-1">For å motta priskompensasjon ved innenlands produksjon av skilleprodukter kommende halvår må søker innen 15. mai og 15. november sende prognose til Omsetningsrådet for perioden. Prognosen skal inneholde pris og kvantum for salg innenlands og utenlands.</article></article><article class="legalArticle" data-lovdata-URL="LTI/forskrift/2020-06-22-1398/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om godkjenning som skilleproduktprodusent</span></h2><article class="legalP" id="paragraf-7-ledd-1">For å kunne søke om priskompensasjon må skilleproduktprodusenten være godkjent av Omsetningsrådet.</article><article class="legalP" id="paragraf-7-ledd-2">Søknad om å bli godkjent skilleproduktprodusent sendes Omsetningsrådet 4 uker før oppstart av produksjon. Søknaden skal inneholde<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">en beskrivende plan for organisering av skillevirksomheten,</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">dokumentasjon på at virksomheten er godkjent av Mattilsynet,</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">resepter for skilleproduktene og</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">prognoser for salg av skilleprodukter innenlands og utenlands.</article></article></li></ul></article></article><article class="legalArticle" data-lovdata-URL="LTI/forskrift/2020-06-22-1398/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad om priskompensasjon</span></h2><article class="legalP" id="paragraf-8-ledd-1">Søknad om priskompensasjon sendes til Omsetningsrådet etterskuddsvis hver andre måned og senest innen den 15. påfølgende måned. Søknad om utbetaling skal inneholde<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">solgt kvantum av de enkelte skilleproduktene for tilhørende periode,</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">priskompensasjon utregnet for de ferdigproduktene det søkes priskompensasjon for, og</article></article></li><li data-li-identifier="-" data-name="-"><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">akkumulert regnskap for kvantumet skilleprodukter det har blitt søkt om kompensasjon for hittil i halvåret.</article></article></li></ul></article><article class="legalP" id="paragraf-8-ledd-2">For søknad som omfatter månedene mai/juni og november/desember må det legges ved revisorattest som gjelder siste halvår.</article></article><article class="legalArticle" data-lovdata-URL="LTI/forskrift/2020-06-22-1398/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Vedtak om utbetaling</span></h2><article class="legalP" id="paragraf-9-ledd-1">Utbetaling av priskompensasjon foretas seks ganger per år etter vedtak av Omsetningsrådet.</article><article class="legalP" id="paragraf-9-ledd-2">Priskompensasjon betales etterskuddsvis. Det gis ikke rentekompensasjon.</article></article><article class="legalArticle" data-lovdata-URL="LTI/forskrift/2020-06-22-1398/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Administrasjon, dispensasjon og klage</span></h2><article class="legalP" id="paragraf-10-ledd-1">Omsetningsrådet administrerer tiltaket etter denne forskriften.</article><article class="legalP" id="paragraf-10-ledd-2">Omsetningsrådet kan i særlige tilfeller dispensere fra bestemmelsene i denne forskriften.</article><article class="legalP" id="paragraf-10-ledd-3">Omsetningsrådet kan delegere sin myndighet etter denne forskriften til Landbruksdirektoratet. Vedtak fattet av Landbruksdirektoratet kan påklages til Omsetningsrådet.</article></article><article class="legalArticle" data-lovdata-URL="LTI/forskrift/2020-06-22-1398/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-11-ledd-1">Omsetningsrådet kan kreve de opplysninger og den dokumentasjon som er nødvendig for å behandle søknader, utøve kontroll og forvalte tiltaket på en tilfredsstillende måte.</article><article class="legalP" id="paragraf-11-ledd-2">Omsetningsrådet fører kontroll med at bestemmelsene i denne forskriften blir overholdt og kan herunder foreta stedlig kontroll. Virksomheten plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2020-06-22-1398/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakebetaling</span></h2><article class="legalP" id="paragraf-12-ledd-1">Dersom mottaker av kompensasjon ikke oppfyller vilkår i denne forskriften eller vedtak truffet med hjemmel i denne, kan det feilutbetalte beløpet helt eller delvis kreves tilbakebetalt fra mottaker eller motregnes i senere utbetaling. Det samme gjelder dersom mottaker av andre grunner har mottatt en utbetaling som ikke er berettiget.</article><article class="legalP" id="paragraf-12-ledd-2">For tilbakebetalingskrav kan det kreves renter når kravet ikke innfris ved forfall. Størrelsen på renten følger rentesatsen fastsatt med hjemmel i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2020-06-22-1398/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. juli 2020.</article></article></main></body></html>