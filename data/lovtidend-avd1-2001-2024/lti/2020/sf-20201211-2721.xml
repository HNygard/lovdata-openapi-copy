<!DOCTYPE html><html lang="no"><head><title>Ikraftsetting av lov om forretningshemmeligheter (forretningshemmelighetsloven). Overgangsbestemmelser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-11-2721</dd><dt class="dokid">DokumentID</dt><dd class="dokid">LTI/forskrift/2020-12-11-2721</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1967-12-15-9</li><li>lov/1981-05-22-25</li><li>lov/2005-05-20-28</li><li>lov/2009-01-09-2</li><li>lov/2005-06-17-90</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-15/§12</li></ul></dd><dt class="dateOfPublication">Kunngjort</dt><dd class="dateOfPublication">2020-12-13 17:00</dd><dt class="journalNumber">Journalnummer</dt><dd class="journalNumber">2020-1781</dd><dt class="titleShort">Korttittel</dt><dd class="titleShort">Ikrafts. av lov 2020:15, forretningshemmelighetsloven. Overgangsbestemmelser</dd><dt class="title">Tittel</dt><dd class="title">Ikraftsetting av lov om forretningshemmeligheter (forretningshemmelighetsloven). Overgangsbestemmelser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 11. desember 2020 med hjemmel i lov 27. mars 2020 nr. 15 om vern av forretningshemmeligheter (forretningshemmelighetsloven) § 12 første og tredje ledd. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2020-12-11-2721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Ikraftsetting av lov om forretningshemmeligheter (forretningshemmelighetsloven). Overgangsbestemmelser</li></ul></dd></dl></header><main class="documentBody" data-lovdata-URL="LTI/forskrift/2020-12-11-2721" id="dokument"><h1>Ikraftsetting av lov om forretningshemmeligheter (forretningshemmelighetsloven). Overgangsbestemmelser</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Lov 27. mars 2020 nr. 15 om vern av forretningshemmeligheter (forretningshemmelighetsloven) gjelder fra 1. januar 2021.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Opphevelsen av patentloven § 65 og endringene i tvisteloven § 14-4, § 22-10 og § 22-12 gjelder bare for saker der stevning eller begjæring om midlertidig forføyning inngis etter at forretningshemmelighetsloven har trådt i kraft. For sakens behandling i forliksrådet gjelder ikke opphevelsen av patentloven § 65 eller endringene i tvisteloven § 14-4, § 22-10 og § 22-12 der forliksklage inngis før forretningshemmelighetsloven har trådt i kraft.</article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">Tvisteloven ny § 34-8 gjelder bare der begjæring om midlertidig forføyning inngis etter at forretningshemmelighetsloven har trådt i kraft.</article></article></li><li data-li-identifier="4." data-name="4."><article class="listArticle" id="punkt-4"><article class="legalP" id="punkt-4-ledd-1">Endringene i straffeprosessloven § 124 gjelder bare for saker der påtalemyndigheten beslutter å reise tiltale etter at forretningshemmelighetsloven har trådt i kraft. Dersom straffeforfølgning mot flere personer har vært forent i samme sak, og tiltale ble besluttet mot minst én av disse før ikrafttredelsen av forretningshemmelighetsloven, får endringene i straffeprosessloven § 124 ikke anvendelse i den forente saken. Dette gjelder tilsvarende i private straffesaker hvor stevning for tingretten inngis før forretningshemmelighetsloven har trådt i kraft.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Opphevelsen av straffeloven § 207 og § 208 og markedsføringsloven § 28 og § 29 samt endringene i markedsføringsloven § 48 og § 48b gjelder for handlinger som finner sted etter at forretningshemmelighetsloven har trådt i kraft. For handlinger som finner sted før ikrafttredelsen gjelder bestemmelsene slik de lød før forretningshemmelighetsloven.</article></article></li></ul></main></body></html>