<!DOCTYPE html><html lang="no"><head><title>Forskrift om endring i forskrift om nettregulering og energimarkedet (NEM)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-30-1454</dd><dt class="dokid">DokumentID</dt><dd class="dokid">LTI/forskrift/2020-06-30-1454</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-10-24-1413</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§4-1</li><li>lov/1990-06-29-50/§4-6</li><li>lov/1990-06-29-50/§4-7</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2020-07-01 16:20</dd><dt class="journalNumber">Journalnummer</dt><dd class="journalNumber">2020-1089</dd><dt class="titleShort">Korttittel</dt><dd class="titleShort">Endr. i forskrift om nettregulering og energimarkedet (NEM)</dd><dt class="title">Tittel</dt><dd class="title">Forskrift om endring i forskrift om nettregulering og energimarkedet (NEM)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 30. juni 2020 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 4-1, § 4-6, § 4-7 og § 10-6.</dd><dt class="refid">RefID</dt><dd class="refid">forskrift/2020-06-30-1454</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om nettregulering og energimarkedet (NEM)<ul class="tocSubUl"><li>I<ul class="tocSubUl"><li>§ 4-14. Nøytral opptreden</li><li>§ 4-15. Samarbeid om felles driftssentral</li><li>§ 4-16. Salg av egen kapasitet</li><li>§ 4-17. Personer i ledelsen i et nettselskap</li><li>§ 4-18. Markedsføring og kommunikasjon</li><li>§ 4-19. Nettselskap uten inntektsramme</li><li>§ 8-2. Tvangsmulkt</li><li>§ 8-3. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-30-1454" id="dokument"><h1>Forskrift om endring i forskrift om nettregulering og energimarkedet (NEM)</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-30-1454/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. oktober 2019 nr. 1413 om nettregulering og energimarkedet (NEM) gjøres følgende endringer:</article> <article class="defaultP" margin-top="true">§ 4-7 annet ledd skal lyde:</article><article class="legalP" id="kapittel-1-ledd-2">Nettselskaper har taushetsplikt om opplysninger som mottas i forbindelse med virksomheten, og som omfattes av forvaltningsloven § 13 første ledd nr. 2.</article> <article class="defaultP" margin-top="true">Ny § 4-14 skal lyde:</article><article class="futureLegalArticle" data-name="§4-14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-14</span>. <span class="legalArticleTitle">Nøytral opptreden</span></span><article class="legalP" id="kapittel-1-foreslåttparagraf-1-ledd-1">Nettselskap skal opptre nøytralt og ikke-diskriminerende.</article><article class="legalP" id="kapittel-1-foreslåttparagraf-1-ledd-2">Et nettselskap innenfor et integrert foretak skal ikke ta beslutninger eller utføre handlinger som kan gi en særlig fordel til andre foretak innenfor gruppen, herunder gi tilgang til informasjon som andre aktører ikke har, og som kan utnyttes i markedet.</article><article class="legalP" id="kapittel-1-foreslåttparagraf-1-ledd-3">Foretak med omsetningskonsesjon og morselskap eller kontrollerende eier i integrert foretak, skal ikke forsøke å oppnå en særlig fordel fra det integrerte nettselskapet.</article></article> <article class="defaultP" margin-top="true">Ny § 4-15 skal lyde:</article><article class="futureLegalArticle" data-name="§4-15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-15</span>. <span class="legalArticleTitle">Samarbeid om felles driftssentral</span></span><article class="legalP" id="kapittel-1-foreslåttparagraf-2-ledd-1">Nettselskap og foretak som driver produksjon av elektrisk energi eller fjernvarmevirksomhet kan samarbeide om felles driftssentral og øvrig driftskontrollsystem.</article><article class="legalP" id="kapittel-1-foreslåttparagraf-2-ledd-2">Ved slikt samarbeid skal nettselskap ha ansvar for anskaffelse, utvikling og drift av driftskontrollsystemet og andre relevante informasjonssystem, samt tildeling av rettigheter i disse. Bare ansatte i nettselskap skal ha adgang til nettselskapets del av driftssentralen.</article><article class="legalP" id="kapittel-1-foreslåttparagraf-2-ledd-3">Ansatte i foretak som driver produksjon av elektrisk energi eller fjernvarmevirksomhet kan ikke utføre driftssentraltjenester for nettselskap. Ansatte i nettselskap kan utføre driftssentraltjenester for foretak som driver produksjon av elektrisk energi eller fjernvarmevirksomhet innenfor rammene i § 4-16 bokstav d.</article><article class="legalP" id="kapittel-1-foreslåttparagraf-2-ledd-4">I ekstraordinære situasjoner kan ansatte i foretak som driver produksjon av elektrisk energi eller fjernvarmevirksomhet få adgang til nettselskaps del av driftssentralen og utføre driftssentraltjenester.</article></article> <article class="defaultP" margin-top="true">Ny § 4-16 skal lyde:</article><article class="futureLegalArticle" data-name="§4-16" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-16</span>. <span class="legalArticleTitle">Salg av egen kapasitet</span></span><article class="legalP" id="kapittel-1-foreslåttparagraf-3-ledd-1">Nettselskap kan ikke selge eller leie ut egen kapasitet, unntatt i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Salg eller utleie av overskuddskapasitet i et begrenset omfang. Med overskuddskapasitet menes egen kapasitet som er anskaffet og opprettholdes for å dekke behov i foretakets egen nettdrift, men som ikke fullt ut kan benyttes for dette formålet. Nettselskap skal ikke bygge opp eller opprettholde egen kapasitet med formål om å selge eller leie denne ut.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Salg av fiberkapasitet engros. Nettselskap skal ikke bygge opp egen fiberkapasitet med formål å selge eller leie denne ut. Salg av fiberkapasitet skal skje på like og ikke-diskriminerende vilkår.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">I ekstraordinære beredskapssituasjoner kan nettselskap bistå andre foretak. Nettselskapet skal kreve et rimelig vederlag for slike tjenester. Et nettselskap skal ikke bygge opp eller opprettholde egen beredskapskapasitet med formål å bistå andre.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Salg av driftssentraltjenester til kraftprodusenter og foretak som driver fjernvarmevirksomhet. Tillatte driftssentraltjenester etter denne bestemmelsen omfatter overvåking av anlegg, i tillegg til koordinerende og nødvendige tiltak for operativ drift av disse. Nettselskapet skal ikke ta kommersielle beslutninger på vegne av konkurranseutsatt virksomhet. Salg av driftssentraltjenester til kraftprodusenter eller foretak som driver fjernvarmevirksomhet skal skje på like og ikke-diskriminerende vilkår. Nettselskap kan selge driftssentraltjenester til andre nettselskap.</article></article></li></ul></article></article> <article class="defaultP" margin-top="true">Ny § 4-17 skal lyde:</article><article class="futureLegalArticle" data-name="§4-17" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-17</span>. <span class="legalArticleTitle">Personer i ledelsen i et nettselskap</span></span><article class="legalP" id="kapittel-1-foreslåttparagraf-4-ledd-1">Styreleder, styremedlem, daglig leder eller andre ansatte med reell beslutningsmyndighet i et nettselskap som inngår i et integrert foretak, kan ikke delta i ledelsen i et foretak som driver annen virksomhet innenfor det integrerte foretaket. Daglig leder i et nettselskap kan ikke være daglig leder i dets morselskap eller kontrollerende eier.</article><article class="legalP" id="kapittel-1-foreslåttparagraf-4-ledd-2">Denne paragrafen gjelder ikke for nettselskap som har færre nettkunder enn grensen som følger av energiloven § 4-7.</article></article> <article class="defaultP" margin-top="true">Ny § 4-18 skal lyde:</article><article class="futureLegalArticle" data-name="§4-18" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-18</span>. <span class="legalArticleTitle">Markedsføring og kommunikasjon</span></span><article class="legalP" id="kapittel-1-foreslåttparagraf-5-ledd-1">Nettselskap skal i sin markedsføring og kommunikasjon skille seg klart fra enhver kraftleverandør og fra foretak i det integrerte foretaket som nettselskapet er en del av. Blant annet skal nettselskapets foretaksnavn, andre forretningskjennetegn og varemerke utformes slik at nettselskapet skiller seg klart fra kraftleverandører og fra andre foretak i det integrerte foretaket.</article><article class="legalP" id="kapittel-1-foreslåttparagraf-5-ledd-2">Enhver kraftleverandør og andre foretak i det integrerte foretaket skal i sin markedsføring og kommunikasjon skille seg klart fra nettselskap. Blant annet skal foretaksnavn, andre forretningskjennetegn og varemerke utformes slik at foretaket skiller seg klart fra nettselskap.</article><article class="legalP" id="kapittel-1-foreslåttparagraf-5-ledd-3">Dersom et nettselskap og en kraftleverandør utenfor det integrerte foretaket ikke oppfyller kravene som nevnt i første og annet ledd, ligger plikten til å endre markedsføring og kommunikasjon det foretaket som sist har gjort registrering eller bruk av foretaksnavn, forretningskjennetegn, varemerke eller andre former for markedsføring og kommunikasjon.</article><article class="legalP" id="kapittel-1-foreslåttparagraf-5-ledd-4">I vurderingen etter første og annet ledd skal det legges vekt på hvorvidt det foreligger fare for forveksling eller en utnyttelse av nettselskapets anseelse. I tvilstilfeller kan Reguleringsmyndigheten for energi fatte vedtak om hvorvidt vilkårene i første og annet ledd er oppfylt, og hvem som er pliktsubjekt etter tredje ledd.</article><article class="legalP" id="kapittel-1-foreslåttparagraf-5-ledd-5">Reguleringsmyndigheten for energi kan i særlige tilfeller gi dispensasjon fra kravene i denne paragrafen.</article></article> <article class="defaultP" margin-top="true">Ny § 4-19 skal lyde:</article><article class="futureLegalArticle" data-name="§4-19" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-19</span>. <span class="legalArticleTitle">Nettselskap uten inntektsramme</span></span><article class="legalP" id="kapittel-1-foreslåttparagraf-6-ledd-1">Kravene i energiloven § 4-6 og § 4-7, og forskrift om nettregulering og energimarkedet § 4-15, § 4-16, § 4-17 og § 4-18, gjelder ikke for nettselskap uten inntektsramme.</article></article> <article class="defaultP" margin-top="true">§ 8-2 skal lyde:</article><article class="futureLegalArticle" data-name="§8-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-7-ledd-1">Reguleringsmyndigheten for energi kan ilegge tvangsmulkt ved overtredelse av enkeltvedtak etter § 3-1 fjerde ledd, § 3-2 femte ledd, § 3-3 sjette ledd, § 4-4, § 4-5, § 4-6, § 4-7, § 4-8, § 4-9 annet ledd, § 4-10, § 4-11, § 4-14, § 4-15, § 4-16, § 4-17, § 4-18, § 6-2 annet ledd og pålegg som nevnt i § 8-1 første ledd.</article></article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-8-ledd-1">Reguleringsmyndigheten for energi kan ilegge overtredelsesgebyr til den som forsettlig eller uaktsomt overtrer eller medvirker til overtredelse av § 3-1, § 3-2, § 3-3, § 4-2 annet ledd, § 4-4, § 4-6, § 4-7 første, annet og tredje ledd, § 4-8, § 4-9 første ledd første punktum og enkeltvedtak fastsatt etter annet ledd, § 4-10, § 4-11, § 4-14, § 4-15, § 4-16, § 4-17, 4-18, § 5-2 første ledd, § 5-3, § 5-4, § 5-5, enkeltvedtak fastsatt etter § 6-2 annet ledd, § 7-1 første, annet og femte ledd, § 8-1 første og annet ledd, samt pålegg gitt i medhold av disse bestemmelsene når det i pålegget er særskilt bestemt at overtredelse kan medføre overtredelsesgebyr, jf. energiloven § 10-7 annet ledd.</article></article> <article class="defaultP" margin-top="true">§ 8-4 første ledd skal lyde:</article><article class="legalP" id="kapittel-1-ledd-3">Den som overtrer § 3-1, § 3-2, § 3-3, § 4-2 annet ledd, § 4-4, § 4-6, § 4-7 første, annet og tredje ledd, § 4-8, § 4-9 første ledd første punktum og annet ledd, § 4-10, § 4-11, § 4-14 første ledd, § 5-2 første ledd, § 5-3, § 5-4, § 5-5, § 7-1 første, annet og femte ledd, § 8-1 første og annet ledd, straffes med bøter eller fengsel i inntil 1 år eller begge deler.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-30-1454/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2021.</article><article class="legalP" id="kapittel-2-ledd-2">Følgende overgangsregler gjelder:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Plikten til å innrette seg etter kravene i § 4-15 inntrer 1. januar 2022 for nettselskaper som må gjennomføre større endringer i eksisterende driftssentraler for å oppfylle kravene.</article></article></li><li data-li-identifier="2." data-name="2."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">Nettselskaper som før vedtakelsen av denne forskrift har inngått avtaler om salg av egen kapasitet som går ut over begrensningene i § 4-16, må endre disse avtalene senest innen 1. januar 2022.</article></article></li><li data-li-identifier="3." data-name="3."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">Plikten til å innrette seg etter § 4-18 inntrer 1. januar 2022. Nettselskapene kan selv vurdere tidspunktet for utskiftning av navn og merkevare på eksisterende stolper, mindre trafostasjoner, anlegg med perifer beliggenhet, arbeidsklær og mindre synlig utstyr.</article></article></li></ul></article></section></main></body></html>