<!DOCTYPE html><html lang="no"><head><title>Forskrift om import av dyr av hestefamilien og sæd, egg og embryo fra dyr av hestefamilien fra tredjestater (hesteimportforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-15-1573</dd><dt class="dokid">DokumentID</dt><dd class="dokid">LTI/forskrift/2020-07-15-1573</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avd.</li></ul></dd><dt class="dateInForce">I kraft fra</dt><dd class="dateInForce">2020-07-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§11</li><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li><li>lov/2009-06-19-97/§11</li><li>lov/2009-06-19-97/§17</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2020-07-20 15:00</dd><dt class="journalNumber">Journalnummer</dt><dd class="journalNumber">2020-1148</dd><dt class="titleShort">Korttittel</dt><dd class="titleShort">Hesteimportforskriften</dd><dt class="title">Tittel</dt><dd class="title">Forskrift om import av dyr av hestefamilien og sæd, egg og embryo fra dyr av hestefamilien fra tredjestater (hesteimportforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 15. juli 2020 med hjemmel i lov 19. desember 2003 nr. 124 om matproduksjon og mattrygghet mv. (matloven) § 11, § 12, § 15 og § 19, jf. delegeringsvedtak 19. desember 2003 nr. 1790, og lov 19. juni 2009 nr. 97 om dyrevelferd § 11 og § 17, jf. delegeringsvedtak 11. juni 2010 nr. 814. <br /> <strong>EØS-henvisninger:</strong> EØS-avtalen vedlegg I kap. I innledende del nr. 7 (beslutning 2008/698/EF), del 8.1 nr. 2 (direktiv 2009/156/EF som endret ved direktiv 2013/20/EU og beslutning (EU) 2016/1840) og nr. 15 (direktiv 92/65/EØF som endret ved direktiv 2008/73/EF (som endret ved vedtak 2009/436/EF), forordning (EU) nr. 176/2010 og forordning (EU) nr. 846/2014) og del 4.1 nr. 3a (forordning (EU) 2018/659 som endret ved forordning (EU) 2018/1301 og forordning (EU) 2019/2147).</dd><dt class="refid">RefID</dt><dd class="refid">forskrift/2020-07-15-1573</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om import av dyr av hestefamilien og sæd, egg og embryo fra dyr av hestefamilien fra tredjestater (hesteimportforskriften)<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Vilkår for import av levende dyr</li><li>§ 4. Transport og slakting av importerte slaktedyr</li><li>§ 5. Vilkår for import av sæd, egg og embryo</li><li>§ 6. Listeførte tredjestater og deler av tredjestater og krav til dyrehelse og sertifikater mv.</li><li>§ 7. Tilsyn og vedtak</li><li>§ 8. Straff</li><li>§ 9. Dispensasjon</li><li>§ 10. Ikrafttredelse</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-15-1573" id="dokument"><h1>Forskrift om import av dyr av hestefamilien og sæd, egg og embryo fra dyr av hestefamilien fra tredjestater (hesteimportforskriften)</h1><article class="legalArticle" data-lovdata-URL="LTI/forskrift/2020-07-15-1573/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften fastsetter dyrehelsemessige betingelser for import av levende dyr av hestefamilien fra tredjestater.</article><article class="legalP" id="paragraf-1-ledd-2">Forskriften fastsetter dyrehelsemessige betingelser for import av sæd, egg og embryo fra dyr av hestefamilien fra tredjestater.</article></article><article class="legalArticle" data-lovdata-URL="LTI/forskrift/2020-07-15-1573/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Tredjestat:</i> Land som verken er medlem av Den Europeiske Union (EU) eller som gjennom EØS-avtalen har inngått avtale med EU om handel med levende dyr av hestefamilien eller sæd, egg og embryo fra dyr av hestefamilien.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>Driftsenhet:</i> Landbruks- eller treningsvirksomhet, stall eller i sin alminnelighet lokaler eller anlegg der det til vanlig holdes eller oppdrettes dyr av hestefamilien, uansett anvendelse.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>Dyr av hestefamilien:</i> Viltlevende dyr eller husdyr av hesteslekten (herunder sebraer) eller esler eller avkom framkommet ved kryssing av disse.</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>Registrerte dyr av hestefamilien:</i> Dyr av hestefamilien som er registrert som fastsatt i forordning (EU) 2016/1012, som er gjennomført i forskrift 31. januar 2018 nr. 145 om avl av storfe, svin, sau, geit og hest, og identifisert ved hjelp av et identifikasjonsdokument utstedt av: <ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-4-ledd-1-punkt-1"><article class="legalP" id="paragraf-2-ledd-1-punkt-4-ledd-1-punkt-1-ledd-1">avlsmyndigheten eller annen vedkommende myndighet som i dyrets opprinnelsesstat fører stamboken eller registeret for den aktuelle dyrerasen, eller</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-4-ledd-1-punkt-2"><article class="legalP" id="paragraf-2-ledd-1-punkt-4-ledd-1-punkt-2-ledd-1">enhver annen internasjonal sammenslutning eller organisasjon som administrerer konkurranse- eller løpshester.</article></article></li></ul></article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>Slaktedyr av hestefamilien:</i> Dyr av hestefamilien som enten direkte eller etter transitt via et godkjent oppsamlingssted skal føres til et slakteri for å slaktes der.</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>Avlsdyr og produksjonsdyr av hestefamilien:</i> Andre dyr av hestefamilien enn dem som er nevnt i nr. 3 og 4.</article></article></li><li data-li-identifier="7." data-name="7."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>Tredjestat fri for afrikansk hestepest:</i> Tredjestat hvor det ikke er gjort kliniske, serologiske (hos uvaksinerte dyr av hestefamilien) eller epidemiologiske funn av afrikansk hestepest på territoriet i løpet av de siste to årene, og hvor det ikke er foretatt vaksinasjon mot sykdommen i løpet av de siste tolv månedene.</article></article></li><li data-li-identifier="8." data-name="8."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>Offentlig veterinær:</i> Veterinær utpekt av vedkommende sentralmyndighet i EØS-staten eller i en tredjestat.</article></article></li></ul></article></article><article class="legalArticle" data-lovdata-URL="LTI/forskrift/2020-07-15-1573/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for import av levende dyr</span></h2><article class="legalP" id="paragraf-3-ledd-1">Dyr av hestefamilien skal oppfylle følgende vilkår:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Dyrene skal komme fra tredjestater eller deler av tredjestater som er oppført på listen i forordning (EU) 2018/659 vedlegg I, som er gjennomført i § 6 i denne forskriften.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Dyrene skal komme fra tredjestater eller deler av tredjestater: <ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">som er fri for afrikansk hestepest,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">som har vært fri for venezuelansk encefalomyelitt hos hest (VEE) i to år, og</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-2-ledd-1-punkt-3"><article class="legalP" id="paragraf-3-ledd-1-punkt-2-ledd-1-punkt-3-ledd-1">som har vært fri for ondartet beskjelersjuke og snive i seks måneder.</article></article></li></ul></article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Før den dagen dyrene lastes inn for transport til EØS-bestemmelsesstaten, skal de ha oppholdt seg uten avbrudd i en tredjestat eller del av en tredjestat nevnt i nr. 1 i det tidsrommet som er fastsatt forordning (EU) 2018/659, som er gjennomført i § 6.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Dyrene skal komme fra en driftsenhet som står under veterinærtilsyn.</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Dyrene skal oppfylle kravene til dyrehelse som er fastsatt i forordning (EU) 2018/659, som er gjennomført i § 6, for innførsel fra vedkommende tredjestat eller del av tredjestat, alt etter hvilken art og kategori de tilhører.</article></article></li><li data-li-identifier="6." data-name="6."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Dyrene skal være identifisert i samsvar med forordning (EU) 2015/262, som er gjennomført i forskrift 28. april 2010 nr. 631 om identifikasjon av dyr av hestefamilien, eller som fastsatt i forordning (EU) 2018/659, som er gjennomført i § 6.</article></article></li><li data-li-identifier="7." data-name="7."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Dyrene skal følges av et helsesertifikat som er utarbeidet av en offentlig veterinær i den eksporterende tredjestaten. Helsesertifikatet skal: <ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-7-ledd-1-punkt-1"><article class="legalP" id="paragraf-3-ledd-1-punkt-7-ledd-1-punkt-1-ledd-1">være utstedt den dagen dyrene lastes inn for sending til EØS-bestemmelsesstaten eller, dersom det dreier seg om registrerte hester, siste virkedag før innlasting,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-7-ledd-1-punkt-2"><article class="legalP" id="paragraf-3-ledd-1-punkt-7-ledd-1-punkt-2-ledd-1">være utarbeidet på minst ett av EØS-bestemmelsesstatens offisielle språk og på minst ett av de offisielle språkene i den EØS-staten hvor det blir foretatt importkontroll,</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-7-ledd-1-punkt-3"><article class="legalP" id="paragraf-3-ledd-1-punkt-7-ledd-1-punkt-3-ledd-1">følge dyrene i original,</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-7-ledd-1-punkt-4"><article class="legalP" id="paragraf-3-ledd-1-punkt-7-ledd-1-punkt-4-ledd-1">bekrefte at dyrene oppfyller kravene i denne forskriften,</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-7-ledd-1-punkt-5"><article class="legalP" id="paragraf-3-ledd-1-punkt-7-ledd-1-punkt-5-ledd-1">bestå av ett enkelt ark,</article></article></li><li data-li-identifier="f." data-name="f."><article class="listArticle" id="paragraf-3-ledd-1-punkt-7-ledd-1-punkt-6"><article class="legalP" id="paragraf-3-ledd-1-punkt-7-ledd-1-punkt-6-ledd-1">være utstedt til en enkelt mottaker eller, dersom det dreier seg om slaktedyr, for en sending, forutsatt at dyrene er riktig merket og identifisert,</article></article></li><li data-li-identifier="g." data-name="g."><article class="listArticle" id="paragraf-3-ledd-1-punkt-7-ledd-1-punkt-7"><article class="legalP" id="paragraf-3-ledd-1-punkt-7-ledd-1-punkt-7-ledd-1">være utferdiget på et skjema som er i samsvar med den respektive modellen fastsatt i forordning (EU) 2018/659, som er gjennomført i § 6.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2020-07-15-1573/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Transport og slakting av importerte slaktedyr</span></h2><article class="legalP" id="paragraf-4-ledd-1">Importerte slaktedyr skal omgående føres til et slakteri, enten direkte eller etter transitt via et godkjent oppsamlingssted, og slaktes i samsvar med kravene til dyrehelse innen tidsrommet som er fastsatt i forordning (EU) 2018/659 artikkel 21, som er gjennomført i § 6 i denne forskriften.</article><article class="legalP" id="paragraf-4-ledd-2">Mattilsynet kan bestemme hvilket slakteri dyrene skal føres til dersom det er dyrehelsemessige grunner til det.</article></article><article class="legalArticle" data-lovdata-URL="LTI/forskrift/2020-07-15-1573/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vilkår for import av sæd, egg og embryo</span></h2><article class="legalP" id="paragraf-5-ledd-1">Sæd, egg og embryo fra dyr av hestefamilien skal oppfylle følgende vilkår:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">De skal komme fra tredjestater eller deler av tredjestater som er oppført på listen i forordning (EU) 2018/659 vedlegg I, som er gjennomført i § 6 i denne forskriften.</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">De skal komme fra sædstasjoner, sædlagre, embryoinnsamlingsgrupper eller embryoproduksjonsgrupper som er godkjent av vedkommende myndighet i den eksporterende tredjestaten på grunnlag av at de minst oppfyller vilkårene i direktiv 92/65/EØF vedlegg D kapittel I, som er gjennomført i forskrift 31. desember 1998 nr. 1477 om dyrehelsemessige betingelser for import og eksport av sæd, egg og embryoer fra visse dyrearter vedlegg Q. Stasjonene, lagrene og gruppene skal være oppført på en liste som er offentliggjort av Europakommisjonen og publisert på Mattilsynets internettside.</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">De skal oppfylle kravene til dyrehelse som er fastsatt i forordning (EU) 2018/659, som er gjennomført i § 6.</article></article></li><li data-li-identifier="4." data-name="4."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">De skal følges av et helsesertifikat som er utarbeidet av en offentlig veterinær i den eksporterende tredjestaten. Helsesertifikatet skal være utferdiget på et skjema som er i samsvar med den respektive modellen fastsatt i forordning (EU) 2018/659, som er gjennomført i § 6.</article></article></li></ul></article></article><article class="legalArticle" data-lovdata-URL="LTI/forskrift/2020-07-15-1573/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Listeførte tredjestater og deler av tredjestater og krav til dyrehelse og sertifikater mv.</span></h2><article class="legalP" id="paragraf-6-ledd-1">EØS-avtalens vedlegg I kapittel I del 4.1 nr. 3a (forordning (EU) 2018/659 som endret ved forordning (EU) 2018/1301 og forordning (EU) 2019/2147) om vilkårene for innførsel til Unionen av levende dyr av hestefamilien og sæd, egg og embryoer fra dyr av hestefamilien gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2020-07-15-1573/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilsyn og vedtak</span></h2><article class="legalP" id="paragraf-7-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23 og dyrevelferdsloven § 30, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26 og dyrevelferdsloven § 32 til § 35.</article></article><article class="legalArticle" data-lovdata-URL="LTI/forskrift/2020-07-15-1573/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28 og dyrevelferdsloven § 37.</article></article><article class="legalArticle" data-lovdata-URL="LTI/forskrift/2020-07-15-1573/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2020-07-15-1573/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 15. juli 2020.</article></article><section class="section" id="kapittel-1" data-lovdata-URL="LTI/forskrift/2020-07-15-1573/KAPITTEL_1"><h2>Forordninger</h2><article class="defaultP">For å gjøre det lett å finne fram til ordlyden i forordningene som som blir gjennomført, gjengir vi dem i dette avsnittet. Teksten nedenfor er kun til informasjon, og er ikke en del av forskriften.</article> <article class="defaultP" margin-top="true">Forordning (EU) 2018/659</article> <article class="defaultP" margin-top="true">Nedenfor gjengis til informasjon dansk oversettelse av forordning (EU) 2018/659. Dette er grunnrettsakten. Grunnrettsakten er endret ved forordning (EU) 2018/1301 og forordning (EU) 2019/2147. Alle endringer av grunnrettsakten er innarbeidet nedenfor.</article> <article class="defaultP" margin-top="true">► <strong>B</strong> Forordning (EU) 2018/659</article> <article class="defaultP" margin-top="true">som endret ved</article> <article class="defaultP" margin-top="true">► <strong>M1</strong> Forordning (EU) 2018/1301<p class="leddfortsettelse">► <strong>M2</strong> Forordning (EU) 2019/2147</p></article> <article class="defaultP" margin-top="true">Trykk her for å lese forordningsteksten: (pdf)</article></section></main></body></html>