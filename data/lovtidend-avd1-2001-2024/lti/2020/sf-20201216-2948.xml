<!DOCTYPE html><html lang="no"><head><title>Forskrift om endring i forskrift om ressursforvaltning i petroleumsvirksomheten (ressursforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-16-2948</dd><dt class="dokid">DokumentID</dt><dd class="dokid">LTI/forskrift/2020-12-16-2948</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Oljedirektoratet</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-13-2004</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/1997-06-27-653/§6</li><li>forskrift/1997-06-27-653/§46</li><li>forskrift/1997-06-27-653/§47</li><li>forskrift/1997-06-27-653/§48</li><li>forskrift/1997-06-27-653/§53</li><li>forskrift/1997-06-27-653/§79</li><li>forskrift/1997-06-27-653/§86</li><li>forskrift/2009-05-15-512</li><li>forskrift/1991-10-04-1016</li></ul></dd><dt class="dateOfPublication">Kunngjort</dt><dd class="dateOfPublication">2020-12-23 15:50</dd><dt class="journalNumber">Journalnummer</dt><dd class="journalNumber">2020-1890</dd><dt class="titleShort">Korttittel</dt><dd class="titleShort">Endr. i ressursforskriften</dd><dt class="title">Tittel</dt><dd class="title">Forskrift om endring i forskrift om ressursforvaltning i petroleumsvirksomheten (ressursforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Oljedirektoratet 16. desember 2020 med hjemmel i lov 29. november 1996 nr. 72 om petroleumsvirksomhet § 10-18, jf. forskrift 27. juni 1997 nr. 653 til lov om petroleumsvirksomhet § 6 niende ledd, § 46, § 47, § 48, § 53, § 79 og § 86, jf. delegeringsvedtak 15. mai 2009 nr. 512 og delegeringsvedtak 4. oktober 1991 nr. 1016.</dd><dt class="refid">RefID</dt><dd class="refid">forskrift/2020-12-16-2948</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om ressursforvaltning i petroleumsvirksomheten (ressursforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-16-2948" id="dokument"><h1>Forskrift om endring i forskrift om ressursforvaltning i petroleumsvirksomheten (ressursforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-16-2948/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. desember 2017 nr. 2004 om ressursforvaltning i petroleumsvirksomheten (ressursforskriften) gjøres følgende endringer:</article> <article class="defaultP" margin-top="true">§ 1 skal lyde:</article><article class="defaultP"><i>Formål</i></article><article class="legalP" id="kapittel-1-ledd-2">Denne forskrift skal gi utfyllende bestemmelser om datainnsamling og dokumentasjon innenfor de områdene under lov 29. november 1996 nr. 72 om petroleumsvirksomhet (petroleumsloven) og forskrift 27. juni 1997 nr. 653 til lov om petroleumsvirksomhet (petroleumsforskriften) som er delegert til Oljedirektoratet. Forskriften skal også ivareta hensyn til tredjepart i forbindelse med geofysisk datainnsamling.</article> <article class="defaultP" margin-top="true">§ 3 skal lyde:</article><article class="defaultP"><i>Definisjoner</i></article><article class="legalP" id="kapittel-1-ledd-3">I denne forskrift forstås med:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>Avgrensningsbrønn:</i> brønn som bores for å bestemme utstrekning og størrelse av en petroleumsforekomst som allerede er påvist av en undersøkelsesbrønn</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>Borekaks:</i> bergartsfragmenter fra boreprosessen</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1"><i>Boreprogram:</i> beskrivelse som inneholder brønn-/brønnbanespesifikke opplysninger om planlagt bore- og brønnaktivitet</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Brønn: hull som bores for å finne eller avgrense en petroleumsforekomst eller for å produsere petroleum eller vann, injisere gass, vann eller annet medium, eller for å undersøke reservoarforhold, overvåke brønnparametere, undersøke bergartenes karakteristika eller utføre geotekniske undersøkelser for plassering av innretninger. En brønn kan bestå av en eller flere brønnbaner og kan ha ett eller flere endepunkt</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1"><i>Brønnaktivitet:</i> tilrettelegging og gjennomføring av operasjoner i tilknytning til komplettering, datainnsamling, overvåking, kontroll, overhaling, modifisering og tilbakeplugging av eksisterende brønner</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1"><i>Brønnbane:</i> brønnens beliggenhet fra ett endepunkt til brønnhodet</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1"><i>Brønnmål:</i> den eller de geologiske enhet(er) brønnen skal bores inn i (geologisk brønnmål), og brønnbanens endepunkt, inkluderer geografiske koordinater og dyp i meter (boreteknisk brønnmål)</article></article></li><li data-li-identifier="h." data-name="h."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1"><i>Båt-km:</i> et seismikkfartøys seilingsdistanse</article></article></li><li data-li-identifier="i." data-name="i."><article class="listArticle" id="kapittel-1-ledd-3-punkt-9"><article class="legalP" id="kapittel-1-ledd-3-punkt-9-ledd-1"><i>Felt:</i> en petroleumsforekomst, eller flere petroleumsforekomster samlet, som omfattes av godkjent plan for utbygging og drift (PUD) eller innvilget fritak fra PUD</article></article></li><li data-li-identifier="j." data-name="j."><article class="listArticle" id="kapittel-1-ledd-3-punkt-10"><article class="legalP" id="kapittel-1-ledd-3-punkt-10-ledd-1"><i>Formasjonstest:</i> test av en enkelt brønns produksjons- eller injeksjonsegenskaper i maksimalt 10 strømningsdøgn</article></article></li><li data-li-identifier="k." data-name="k."><article class="listArticle" id="kapittel-1-ledd-3-punkt-11"><article class="legalP" id="kapittel-1-ledd-3-punkt-11-ledd-1"><i>Formasjonstestlogging:</i> repetert trykk-/testmåling i en brønn (RFT)</article></article></li><li data-li-identifier="l." data-name="l."><article class="listArticle" id="kapittel-1-ledd-3-punkt-12"><article class="legalP" id="kapittel-1-ledd-3-punkt-12-ledd-1"><i>Funn:</i> en petroleumsforekomst, eller flere petroleumsforekomster samlet, som er oppdaget i samme brønnbane, og som gjennom testing, prøvetaking eller logging er sannsynliggjort å ha bevegelig petroleum</article></article></li><li data-li-identifier="m." data-name="m."><article class="listArticle" id="kapittel-1-ledd-3-punkt-13"><article class="legalP" id="kapittel-1-ledd-3-punkt-13-ledd-1"><i>Injeksjonsbrønn:</i> utvinningsbrønn eller prøveutvinningsbrønn som benyttes til injeksjon av gass, vann eller annet medium</article></article></li><li data-li-identifier="n." data-name="n."><article class="listArticle" id="kapittel-1-ledd-3-punkt-14"><article class="legalP" id="kapittel-1-ledd-3-punkt-14-ledd-1"><i>Kompletteringsaktivitet:</i> enhver installering av produksjonsrør, pakninger og annet utstyr, samt perforering av, stimulering og opprensking i og dreping av utvinningsbrønner. Avstengning av reservoarsoner eller tidligere perforerte intervaller, samt tilleggsperforeringer betraktes også som kompletteringsaktivitet</article></article></li><li data-li-identifier="o." data-name="o."><article class="listArticle" id="kapittel-1-ledd-3-punkt-15"><article class="legalP" id="kapittel-1-ledd-3-punkt-15-ledd-1"><i>Letebrønn:</i> brønn som bores for å påvise mulig forekomst av petroleum eller skaffe informasjon for å avgrense en påvist forekomst. Letebrønn er en fellesbetegnelse for undersøkelses- og avgrensningsbrønner</article></article></li><li data-li-identifier="p." data-name="p."><article class="listArticle" id="kapittel-1-ledd-3-punkt-16"><article class="legalP" id="kapittel-1-ledd-3-punkt-16-ledd-1"><i>Letemål:</i> den eller de geologiske enhet(er) brønnen skal bores inn i for å påvise en mulig petroleumsforekomst som ikke er omfattet av godkjent plan for utbygging og drift (PUD) eller fritak fra PUD og dermed ikke er inkludert i ressursgrunnlaget for et felt</article></article></li><li data-li-identifier="q." data-name="q."><article class="listArticle" id="kapittel-1-ledd-3-punkt-17"><article class="legalP" id="kapittel-1-ledd-3-punkt-17-ledd-1"><i>Observasjonsbrønn:</i> utvinningsbrønn eller prøveutvinningsbrønn som benyttes til å måle spesifikke brønnparametere eller undersøke reservoarforhold</article></article></li><li data-li-identifier="r." data-name="r."><article class="listArticle" id="kapittel-1-ledd-3-punkt-18"><article class="legalP" id="kapittel-1-ledd-3-punkt-18-ledd-1"><i>Produksjonsbrønn:</i> utvinningsbrønn eller prøveutvinningsbrønn som benyttes til produksjon av petroleum eller av vann</article></article></li><li data-li-identifier="s." data-name="s."><article class="listArticle" id="kapittel-1-ledd-3-punkt-19"><article class="legalP" id="kapittel-1-ledd-3-punkt-19-ledd-1"><i>Prospekt:</i> en mulig petroleumsfelle med et kartleggbart, avgrenset bergartsvolum</article></article></li><li data-li-identifier="t." data-name="t."><article class="listArticle" id="kapittel-1-ledd-3-punkt-20"><article class="legalP" id="kapittel-1-ledd-3-punkt-20-ledd-1"><i>Prospektmulighet:</i> en mulig petroleumsfelle der tilgjengelig datadekning og kvalitet ikke er tilstrekkelig for å kartlegge eller avgrense bergartsvolumet</article></article></li><li data-li-identifier="u." data-name="u."><article class="listArticle" id="kapittel-1-ledd-3-punkt-21"><article class="legalP" id="kapittel-1-ledd-3-punkt-21-ledd-1"><i>Undersøkelsesbrønn:</i> letebrønn som bores for å undersøke om det finnes petroleum i en mulig forekomst</article></article></li><li data-li-identifier="v." data-name="v."><article class="listArticle" id="kapittel-1-ledd-3-punkt-22"><article class="legalP" id="kapittel-1-ledd-3-punkt-22-ledd-1"><i>Utvinningsbrønn:</i> fellesbetegnelse for brønner som benyttes til utvinning av petroleum: produksjonsbrønner, injeksjonsbrønner og observasjonsbrønner og mulige kombinasjoner av disse</article></article></li><li data-li-identifier="w." data-name="w."><article class="listArticle" id="kapittel-1-ledd-3-punkt-23"><article class="legalP" id="kapittel-1-ledd-3-punkt-23-ledd-1"><i>Utvinningsbrønn med letemål:</i> utvinningsbrønn som har et letemål som definert i bokstav q.</article></article></li></ul></article><article class="legalP" id="kapittel-1-ledd-4">Definisjoner i petroleumsloven og petroleumsforskriften gjelder for denne forskrift så langt de passer.</article> <article class="defaultP" margin-top="true">§ 4 skal lyde:</article><article class="defaultP"><i>Format og måleenheter</i></article><article class="legalP" id="kapittel-1-ledd-5">Formatkrav til materiale og dokumentasjon kan fastsettes av Oljedirektoratet.</article><article class="legalP" id="kapittel-1-ledd-6">Om ikke annet er angitt, skal geografi oppgis som geografiske koordinater/koordinatpar i Europeisk Datum 1950 (EPSG:4230) DDMMSS format. For geografi som er transformert til Europeisk Datum 1950 (EPSG:4230) skal det oppgis informasjon om originalt datum og benyttede transformasjonsparametre.</article><article class="legalP" id="kapittel-1-ledd-7">Materiale og dokumentasjon som sendes, eller på annen måte gjøres tilgjengelig for Oljedirektoratet, skal ha entydig identifikasjon og nødvendig teknisk informasjon om kvalitet og egenskaper.</article><article class="legalP" id="kapittel-1-ledd-8">I dokumentasjon til myndighetene skal det fortrinnsvis brukes metriske enheter i henhold til SI-systemet.</article> <article class="defaultP" margin-top="true">§ 6 skal lyde:</article><article class="defaultP"><i>Melding i forbindelse med undersøkelser</i></article><article class="legalP" id="kapittel-1-ledd-9">Rettighetshaver skal melde undersøkelser i henhold til undersøkelsestillatelse og utvinningstillatelse til Oljedirektoratet, Fiskeridirektoratet, Havforskningsinstituttet og Forsvarets Operative Hovedkvarter i Oljedirektoratets meldesystem for undersøkelser. Dette gjelder også for trasé- og andre grunnundersøkelser.</article><article class="legalP" id="kapittel-1-ledd-10">Følgende opplysninger skal meldes inn senest fem uker før undersøkelsesaktiviteten starter:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">betegnelse på undersøkelsen</article></article></li><li data-li-identifier="b." data-name="b."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">hvilke(n) undersøkelses- og utvinningstillatelse(r) som undersøkelsen skal foretas i medhold av</article></article></li><li data-li-identifier="c." data-name="c."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">navn på rettighetshaver</article></article></li><li data-li-identifier="d." data-name="d."><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">hvilke undersøkelsesaktiviteter som skal utføres</article></article></li><li data-li-identifier="e." data-name="e."><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">navn på den som skal utføre undersøkelsen</article></article></li><li data-li-identifier="f." data-name="f."><article class="listArticle" id="kapittel-1-ledd-10-punkt-6"><article class="legalP" id="kapittel-1-ledd-10-punkt-6-ledd-1">tidspunkt for planlagt oppstart og avslutning</article></article></li><li data-li-identifier="g." data-name="g."><article class="listArticle" id="kapittel-1-ledd-10-punkt-7"><article class="legalP" id="kapittel-1-ledd-10-punkt-7-ledd-1">undersøkelsens planlagte omfang, både båt-km og kvadratkilometer</article></article></li><li data-li-identifier="h." data-name="h."><article class="listArticle" id="kapittel-1-ledd-10-punkt-8"><article class="legalP" id="kapittel-1-ledd-10-punkt-8-ledd-1">undersøkelsesområde som inkluderer areal for nødvendig kalibrering og testing av utstyr i forbindelse med undersøkelsesaktiviteten samt området som kreves for å snu fartøyet</article></article></li><li data-li-identifier="i." data-name="i."><article class="listArticle" id="kapittel-1-ledd-10-punkt-9"><article class="legalP" id="kapittel-1-ledd-10-punkt-9-ledd-1">antall og type signalkilder og samlet volum i den grad det er relevant</article></article></li><li data-li-identifier="j." data-name="j."><article class="listArticle" id="kapittel-1-ledd-10-punkt-10"><article class="legalP" id="kapittel-1-ledd-10-punkt-10-ledd-1">beskrivelse av hvordan de geofysiske sensorer er geometrisk plassert under datainnsamlingen samt slepets lengde</article></article></li><li data-li-identifier="k." data-name="k."><article class="listArticle" id="kapittel-1-ledd-10-punkt-11"><article class="legalP" id="kapittel-1-ledd-10-punkt-11-ledd-1">navn på fartøy</article></article></li><li data-li-identifier="l." data-name="l."><article class="listArticle" id="kapittel-1-ledd-10-punkt-12"><article class="legalP" id="kapittel-1-ledd-10-punkt-12-ledd-1">fartøyenes kallesignal, IMO-nummer (International Maritime Organization sitt identifikasjonssystem for skip) og nasjonalitet</article></article></li><li data-li-identifier="m." data-name="m."><article class="listArticle" id="kapittel-1-ledd-10-punkt-13"><article class="legalP" id="kapittel-1-ledd-10-punkt-13-ledd-1">eventuelt anløp av indre norske farvann</article></article></li><li data-li-identifier="n." data-name="n."><article class="listArticle" id="kapittel-1-ledd-10-punkt-14"><article class="legalP" id="kapittel-1-ledd-10-punkt-14-ledd-1">navn på og kontaktinformasjon til fiskerikyndig person</article></article></li><li data-li-identifier="o." data-name="o."><article class="listArticle" id="kapittel-1-ledd-10-punkt-15"><article class="legalP" id="kapittel-1-ledd-10-punkt-15-ledd-1">eierforhold til data som skal samles inn</article></article></li><li data-li-identifier="p." data-name="p."><article class="listArticle" id="kapittel-1-ledd-10-punkt-16"><article class="legalP" id="kapittel-1-ledd-10-punkt-16-ledd-1">estimat for datavolum i antall terabyte</article></article></li><li data-li-identifier="q." data-name="q."><article class="listArticle" id="kapittel-1-ledd-10-punkt-17"><article class="legalP" id="kapittel-1-ledd-10-punkt-17-ledd-1">vurdering av om undersøkelsesaktiviteten kan skade særlig sårbare miljøressurser.</article></article></li></ul></article><article class="legalP" id="kapittel-1-ledd-11">Undersøkelsesaktiviteten kan ikke starte opp tidligere enn fem uker etter at den er meldt inn etter annet ledd bokstav f. Rettighetshaver skal når undersøkelsen starter sende opplysninger om oppstart til de ovennevnte myndighetene.</article><article class="legalP" id="kapittel-1-ledd-12">Dersom undersøkelsesaktiviteten starter opp etter det tidspunkt som er innmeldt etter annet ledd bokstav f, skal rettighetshaver så snart som mulig melde endret oppstartstidspunkt til de ovennevnte myndighetene.</article><article class="legalP" id="kapittel-1-ledd-13">Dersom undersøkelsesaktiviteten skal starte opp tidligere enn det tidspunkt som er innmeldt etter annet ledd bokstav f må ny oppstartsdato meldes senest fem virkedager før ny planlagt oppstartsdato.</article><article class="legalP" id="kapittel-1-ledd-14">Dersom undersøkelsesaktiviteten avlyses eller stanses midlertidig, skal rettighetshaver snarest sende melding om dette til de ovennevnte myndigheter.</article><article class="legalP" id="kapittel-1-ledd-15">Dersom undersøkelsesaktiviteten ønskes gjennomført ut over innmeldt tidspunkt for avslutning, må rettighetshaver sende ny melding om undersøkelsen som angitt i annet ledd. Frist for ny melding vil i slike tilfeller være fem virkedager før opprinnelig innmeldt tidspunkt for avslutning. Tilsvarende gjelder ved ønske om endring av innmeldt undersøkelsesområde etter annet ledd bokstav h.</article><article class="legalP" id="kapittel-1-ledd-16">Følgende opplysninger skal meldes inn ukentlig mens undersøkelsesaktiviteten pågår:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">betegnelse på undersøkelsen</article></article></li><li data-li-identifier="b." data-name="b."><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">hvilken undersøkelses- eller utvinningstillatelse undersøkelsen skal foretas i medhold av</article></article></li><li data-li-identifier="c." data-name="c."><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">navn på rettighetshaver</article></article></li><li data-li-identifier="d." data-name="d."><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">status for aktiviteten, herunder antall kilometer innsamlet totalt og i løpet av siste uke, både båt-km og kvadratkilometer</article></article></li><li data-li-identifier="e." data-name="e."><article class="listArticle" id="kapittel-1-ledd-16-punkt-5"><article class="legalP" id="kapittel-1-ledd-16-punkt-5-ledd-1">informasjon om planlagt aktivitet i kommende uke, herunder informasjon om innsamlingsområde</article></article></li><li data-li-identifier="f." data-name="f."><article class="listArticle" id="kapittel-1-ledd-16-punkt-6"><article class="legalP" id="kapittel-1-ledd-16-punkt-6-ledd-1">navn på fartøy, kallesignal og navn på fiskerikyndig person</article></article></li><li data-li-identifier="g." data-name="g."><article class="listArticle" id="kapittel-1-ledd-16-punkt-7"><article class="legalP" id="kapittel-1-ledd-16-punkt-7-ledd-1">eventuelt anløp av indre norske farvann.</article></article></li></ul></article><article class="legalP" id="kapittel-1-ledd-17">Rettighetshaver skal sende sluttmelding til de ovennevnte myndigheter så snart undersøkelsen er avsluttet.</article><article class="legalP" id="kapittel-1-ledd-18">Oljedirektoratet kan gjøre unntak fra fristene angitt ovenfor.</article> <article class="defaultP" margin-top="true">§ 8 skal lyde:</article><article class="defaultP"><i>Krav ved gjennomføring av seismisk undersøkelse</i></article><article class="legalP" id="kapittel-1-ledd-19">Ved oppstart av seismisk undersøkelse skal det gjøres en gradvis oppstart av lydkilden for å gi fisk og marine pattedyr mulighet til å forlate nærområdet for undersøkelsen. Kravet til gradvis oppstart kan kun fravikes ved bruk av mindre kildevolum og begrensede undersøkelser med en lydkilde, der det ikke er teknisk mulig å regulere lydvolum.</article><article class="legalP" id="kapittel-1-ledd-20">Fartøy som foretar seismisk undersøkelse, skal holde forsvarlig avstand til fartøy som driver fiske og til faststående og flytende fiskeredskap. Særlig aktsomhet skal utvises når større ansamlinger av fiskefartøy observeres.</article><article class="legalP" id="kapittel-1-ledd-21">Dersom fartøy som foretar undersøkelse bistås av et følgefartøy, skal dette ha en passiv rolle i forhold til andre brukere av havet.</article> <article class="defaultP" margin-top="true">§ 9 skal lyde:</article><article class="defaultP"><i>Krav om fiskerikyndig person om bord i fartøy som foretar geofysisk undersøkelse</i></article><article class="legalP" id="kapittel-1-ledd-22">Fartøy som foretar geofysisk undersøkelse, skal ha fiskerikyndig person om bord når det er nødvendig av hensyn til fiskerivirksomheten i området. I tvilstilfeller har Oljedirektoratet avgjørende myndighet.</article><article class="legalP" id="kapittel-1-ledd-23">Rettighetshaver skal sende navn på fiskerikyndig person for undersøkelsen senest fem virkedager før undersøkelsen planlegges startet. Oljedirektoratet kan gjøre unntak fra denne fristen.</article><article class="legalP" id="kapittel-1-ledd-24">Den fiskerikyndige bør være til stede på oppstartsmøtet for undersøkelsen for å kunne informere om forventet fiskeriaktivitet i det området undersøkelsen skal gjennomføres.</article><article class="legalP" id="kapittel-1-ledd-25">Den fiskerikyndige skal ha en rådgivende funksjon for undersøkelsen innenfor sitt fagområde og skal sikres en fri og uavhengig stilling. Oppdraget som fiskerikyndig skal gjennomføres objektivt og upartisk i forholdet mellom oppdragsgiver og fiskeriinteresser.</article><article class="legalP" id="kapittel-1-ledd-26">Rettighetshaver og den som står for driften av fartøyet skal gjøre relevant regelverk, dokumenter og data tilgjengelig for den fiskerikyndige. Regelverk og dokumenter skal foreligge på både norsk og engelsk. Det skal også legges til rette for at den fiskerikyndige har tilgang til internett og andre nødvendige hjelpemidler.</article> <article class="defaultP" margin-top="true">§ 10 skal lyde:</article><article class="defaultP"><i>Posisjonsrapportering i forbindelse med geofysisk undersøkelse</i></article><article class="legalP" id="kapittel-1-ledd-27">Fartøy som utfører geofysisk undersøkelse skal ha om bord og bruke utstyr som overvåker og rapporterer fartøyets posisjon og bevegelser så lenge undersøkelsesaktiviteten pågår.</article><article class="legalP" id="kapittel-1-ledd-28">Posisjonsrapporteringsutstyr etter første ledd skal til enhver tid være funksjonelt og tilfredsstille kravene i forskrift 24. mars 2010 nr. 454 om krav til utstyr og installasjon av posisjonsrapporteringsutstyr. Forskriftens § 3 om krav til tjenesteleverandør som videreformidler sporingsopplysninger gjelder tilsvarende.</article><article class="legalP" id="kapittel-1-ledd-29">For fartøy som skal påbegynne geofysisk undersøkelse skal rettighetshaver sende melding elektronisk til Fiskeridirektoratets døgnbemannede sentral (FMC), som er utpekt av Oljedirektoratet som systemoperatør, for aktivering av mottak av signaler. Kravet til overvåkning og registrering starter når lydkildene aktiveres og varer så lenge undersøkelsen pågår.</article><article class="legalP" id="kapittel-1-ledd-30">Fartøy som utfører undersøkelse skal to ganger per time, og så lenge aktiviteten pågår, automatisk rapportere fartøyets posisjon til Fiskeridirektoratet. Fiskeridirektoratet kan innhente posisjonen for det enkelte fartøy oftere enn to ganger per time etter Oljedirektoratets nærmere anvisning.</article><article class="legalP" id="kapittel-1-ledd-31">Rapportering om posisjon skal inneholde følgende opplysninger:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-31-punkt-1"><article class="legalP" id="kapittel-1-ledd-31-punkt-1-ledd-1">entydig identifikasjon av fartøyet</article></article></li><li data-li-identifier="b." data-name="b."><article class="listArticle" id="kapittel-1-ledd-31-punkt-2"><article class="legalP" id="kapittel-1-ledd-31-punkt-2-ledd-1">fartøyets geografiske posisjon i rapporteringsøyeblikket med en posisjonsfeil på under 500 meter med et konfidensintervall på 99&#xa0;%</article></article></li><li data-li-identifier="c." data-name="c."><article class="listArticle" id="kapittel-1-ledd-31-punkt-3"><article class="legalP" id="kapittel-1-ledd-31-punkt-3-ledd-1">dato og tidspunkt for fartøyets posisjon</article></article></li><li data-li-identifier="d." data-name="d."><article class="listArticle" id="kapittel-1-ledd-31-punkt-4"><article class="legalP" id="kapittel-1-ledd-31-punkt-4-ledd-1">fart og kurs i rapporteringsøyeblikket</article></article></li><li data-li-identifier="e." data-name="e."><article class="listArticle" id="kapittel-1-ledd-31-punkt-5"><article class="legalP" id="kapittel-1-ledd-31-punkt-5-ledd-1">identifikasjon av hvilken rapporttype som sendes.</article></article></li></ul></article> <article class="defaultP" margin-top="true">§ 11 skal lyde:</article><article class="defaultP"><i>Krav til fiskerikyndig person om bord i fartøy som foretar geofysisk undersøkelse</i></article><article class="legalP" id="kapittel-1-ledd-32">Den som skal praktisere som fiskerikyndig skal ha gjennomført og bestått prøve for godkjent kurs. Oljedirektoratet fastsetter det faglige innholdet, tid og sted for slikt kurs og utsteder kursbevis. Det kan kreves egenandel for deltakelse på kurset.</article><article class="legalP" id="kapittel-1-ledd-33">Den som skal delta på kurset må beherske norsk og engelsk og dokumentere at vedkommende i løpet av de siste fem årene har vært aktiv fisker i minst tolv måneder til sammen. Vedkommende må også dokumentere kunnskap om fiskeriaktiviteten i de farvann hvor det fartøyet som foretar geofysisk undersøkelse skal operere, differensiert etter sør for 62 grader nord, mellom 62–67 grader nord og nord for 67 grader nord. Vedkommende skal minst ha navigasjonssertifikat for fiskeskipper klasse B eller D 5 uten begrensninger. I tillegg kreves det 1 års erfaring som skipper eller styrmann.</article><article class="legalP" id="kapittel-1-ledd-34">Den fiskerikyndige må hvert femte år etter bestått kurs dokumentere at han i løpet av de siste fem årene har vært aktiv fisker eller fiskerikyndig person i minst tolv måneder til sammen.</article><article class="legalP" id="kapittel-1-ledd-35">Oljedirektoratet har oversikt over personer som har bestått kurs og utsteder bekreftelse på retten til å praktisere som fiskerikyndig. Bekreftelsen har en gyldighetstid på fem år og må deretter fornyes. Oljedirektoratet kan bestemme at den som ikke oppfyller aktivitetsplikten som aktiv fisker eller fiskerikyndig, eller på annen måte ikke oppfyller sine plikter som fiskerikyndig, kan miste retten til å praktisere som fiskerikyndig person.</article><article class="legalP" id="kapittel-1-ledd-36">Den fiskerikyndige skal føre separat logg etter fastsatt mal for hver undersøkelse for den perioden vedkommende er om bord i fartøyet. Loggen skal etter endt undersøkelse oppbevares hos rettighetshaver i to år. Loggen skal innen to uker etter endt undersøkelse sendes til Oljedirektoratet, Fiskeridirektoratet og Fiskeridirektoratets regionskontor i det aktuelle området.</article><article class="legalP" id="kapittel-1-ledd-37">Den fiskerikyndige har plikt til å gjøre seg kjent med innholdet i undersøkelses- eller utvinningstillatelsen og melding om undersøkelsen etter § 6 i denne forskrift. Manual med informasjon for den fiskerikyndige fastsettes av Oljedirektoratet og skal medbringes under hvert oppdrag.</article> <article class="defaultP" margin-top="true">§ 12 skal lyde:</article><article class="defaultP"><i>Traséundersøkelser og andre grunnundersøkelser</i></article><article class="legalP" id="kapittel-1-ledd-38">Traséundersøkelser og andre grunnundersøkelser skal gjennomføres i henhold til petroleumsforskriften § 30 og meldes i Oljedirektoratets meldesystem for undersøkelser.</article><article class="legalP" id="kapittel-1-ledd-39">Meldeplikten gjelder ikke for kartlegging med skrogmontert eller ROV-montert utstyr, som for eksempel kamera, videokamera, multistråle ekkolodd, penetrerende ekkolodd, sonar, sidesøkende sonar og akustisk eller elektromagnetisk rørdetektor.</article><article class="legalP" id="kapittel-1-ledd-40">Før traséundersøkelser påbegynnes, skal rettighetshaver sende kart til Oljedirektoratet med den planlagte traséen og eventuelle prospektive områder. Målestokk og geografiske koordinater skal angis.</article><article class="legalP" id="kapittel-1-ledd-41">Bestemmelsene i § 6 gjelder også når det foretas seismisk datainnsamling i forbindelse med trasé- og andre grunnundersøkelser.</article> <article class="defaultP" margin-top="true">§ 13 skal lyde:</article><article class="defaultP"><i>Registrering av brønner, tillatelse til leteboring og boreprogram</i></article><article class="legalP" id="kapittel-1-ledd-42">Oljedirektoratet fastsetter betegnelse, klassifisering og registreringsnummer for brønner med planlagt dyp mer enn 25 meter under havbunnen.</article><article class="legalP" id="kapittel-1-ledd-43">Søknad om betegnelse og klassifisering for hver brønn skal sendes Oljedirektoratet senest to uker før planlagt borestart.</article><article class="legalP" id="kapittel-1-ledd-44">Ved behov for reklassifisering skal rettighetshaver sende opplysninger til Oljedirektoratet som fastsetter ny klassifisering.</article><article class="legalP" id="kapittel-1-ledd-45">Leteboring krever tillatelse fra Oljedirektoratet. For letebrønner og utvinningsbrønner med letemål skal søknad om tillatelse til leteboring og boreprogram sendes til Oljedirektoratet senest to uker før planlagt borestart.</article><article class="legalP" id="kapittel-1-ledd-46">For utvinningsbrønner og andre brønner skal boreprogram sendes Oljedirektoratet senest to virkedager før planlagt borestart.</article> <article class="defaultP" margin-top="true">§ 14 oppheves.</article> <article class="defaultP" margin-top="true">§ 15 oppheves.</article> <article class="defaultP" margin-top="true">§ 16 skal lyde:</article><article class="defaultP"><i>Geologisk og reservoarteknisk datainnsamling i forbindelse med bore- og brønnaktivitet</i></article><article class="legalP" id="kapittel-1-ledd-47">Rettighetshaver skal sikre at nødvendige borekaksprøver, konvensjonelle kjerner, sideveggskjerner, væske- og gassprøver, logger og testdata blir samlet inn. Oljedirektoratet kan fastsette krav til datainnsamling, bearbeidelse og analyser i det enkelte tilfellet.</article><article class="legalP" id="kapittel-1-ledd-48">Dersom ikke annet blir angitt, er standardkravene fra Oljedirektoratet følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-48-punkt-1"><article class="legalP" id="kapittel-1-ledd-48-punkt-1-ledd-1">I letebrønner skal det tas borekaksprøver av alle bergartstyper fra alle geologiske formasjoner som blir boret. Prøvetakingen skal begynne straks det er etablert retur av borevæske.</article></article></li><li data-li-identifier="b." data-name="b."><article class="listArticle" id="kapittel-1-ledd-48-punkt-2"><article class="legalP" id="kapittel-1-ledd-48-punkt-2-ledd-1">I et representativt utvalg av utvinningsbrønner skal det tas borekaksprøver av alle bergartstyper fra alle geologiske formasjoner i reservoarintervallet.</article></article></li><li data-li-identifier="c." data-name="c."><article class="listArticle" id="kapittel-1-ledd-48-punkt-3"><article class="legalP" id="kapittel-1-ledd-48-punkt-3-ledd-1">Mellomrommet mellom borekaksprøvene bør ikke overstige 10 meter.</article></article></li><li data-li-identifier="d." data-name="d."><article class="listArticle" id="kapittel-1-ledd-48-punkt-4"><article class="legalP" id="kapittel-1-ledd-48-punkt-4-ledd-1">Mellomrommet mellom borekaksprøvene i mulige petroleumsførende lag i letebrønner bør ikke overstige 3 meter dersom det ikke tas konvensjonelle kjerner.</article></article></li><li data-li-identifier="e." data-name="e."><article class="listArticle" id="kapittel-1-ledd-48-punkt-5"><article class="legalP" id="kapittel-1-ledd-48-punkt-5-ledd-1">I undersøkelsesbrønner skal det tas minst en konvensjonell kjerne i alle petroleumsførende soner. Videre bør det tas nødvendige kjerner av potensielle kildebergarter og reservoarbergarter.</article></article></li><li data-li-identifier="f." data-name="f."><article class="listArticle" id="kapittel-1-ledd-48-punkt-6"><article class="legalP" id="kapittel-1-ledd-48-punkt-6-ledd-1">I utvalgte avgrensningsbrønner og utvinningsbrønner bør det tas konvensjonelle kjerner fra hele reservoarintervallet.</article></article></li><li data-li-identifier="g." data-name="g."><article class="listArticle" id="kapittel-1-ledd-48-punkt-7"><article class="legalP" id="kapittel-1-ledd-48-punkt-7-ledd-1">Sideveggskjerner tas i den utstrekning det er nødvendig.</article></article></li><li data-li-identifier="h." data-name="h."><article class="listArticle" id="kapittel-1-ledd-48-punkt-8"><article class="legalP" id="kapittel-1-ledd-48-punkt-8-ledd-1">I forbindelse med formasjonstesting og formasjonstestlogging skal det tas væskeprøver.</article></article></li><li data-li-identifier="i." data-name="i."><article class="listArticle" id="kapittel-1-ledd-48-punkt-9"><article class="legalP" id="kapittel-1-ledd-48-punkt-9-ledd-1">I alle brønner/brønnbaner skal det tas nødvendige brønnlogger.</article></article></li><li data-li-identifier="j." data-name="j."><article class="listArticle" id="kapittel-1-ledd-48-punkt-10"><article class="legalP" id="kapittel-1-ledd-48-punkt-10-ledd-1">I letebrønner bør det tas formasjonstestlogger som fastslår trykkgradient og type væsker i en formasjon samt formasjonens evne til å produsere.</article></article></li></ul></article> <article class="defaultP" margin-top="true">§ 18 skal lyde:</article><article class="defaultP"><i>Rapportering under bore- og brønnaktivitet</i></article><article class="legalP" id="kapittel-1-ledd-49">Rettighetshaver skal daglig rapportere bore- og brønnaktiviteter til Oljedirektoratet. Aktivitet skal rapporteres i hele brønnens levetid.</article> <article class="defaultP" margin-top="true">§ 20 oppheves.</article> <article class="defaultP" margin-top="true">§ 21 skal lyde:</article><article class="defaultP"><i>Betegnelse på funn</i></article><article class="legalP" id="kapittel-1-ledd-50">Oljedirektoratet fastsetter betegnelse på funn.</article><article class="legalP" id="kapittel-1-ledd-51">Dersom et funn har fått et egennavn i medhold av petroleumsforskriften § 79, skal brønnidentifikasjonen for funnbrønnen til petroleumsforekomsten eller til en av flere petroleumsforekomster som funnet består av, beholdes foran navnet.</article> <article class="defaultP" margin-top="true">§ 22 skal lyde:</article><article class="defaultP"><i>Betegnelse på permanent plassert innretning</i></article><article class="legalP" id="kapittel-1-ledd-52">Oljedirektoratet fastsetter betegnelse på permanent plassert innretning.</article><article class="legalP" id="kapittel-1-ledd-53">Permanent plassert innretning som kan ha brønnhoder, skal betegnes med kvadrant og blokknummeret og bokstaver fra A til Z, med unntak av U og T, for hvert felt eller blokk. Ved behov kan AA, AB mv. benyttes.</article> <article class="defaultP" margin-top="true">§ 23 skal lyde:</article><article class="defaultP"><i>Plugging av brønn og brønnbane</i></article><article class="legalP" id="kapittel-1-ledd-54">Rettighetshaver skal sende Oljedirektoratet aktivitetsprogram for pluggeoperasjonen senest ett døgn før planlagt oppstart.</article> <article class="defaultP" margin-top="true">§ 24 skal lyde:</article><article class="defaultP"><i>Informasjon om vesentlige endringer</i></article><article class="legalP" id="kapittel-1-ledd-55">Rettighetshaver skal så snart som mulig informere Oljedirektoratet om vesentlige endringer som har oppstått etter innsendelse av dokumentasjon etter kapittelet her.</article> <article class="defaultP" margin-top="true">§ 25 skal lyde:</article><article class="defaultP"><i>Geofysiske data</i></article><article class="legalP" id="kapittel-1-ledd-56">Rettighetshaver skal vederlagsfritt, så snart som mulig, og senest innen 3 måneder etter at den enkelte undersøkelsesaktiviteten er fullført, sende følgende materiale og dokumentasjon fra aktiviteten til Oljedirektoratet eller den direktoratet peker ut til å forvalte data:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-56-punkt-1"><article class="legalP" id="kapittel-1-ledd-56-punkt-1-ledd-1">seismiske feltdata med nødvendige navigasjonsdata</article></article></li><li data-li-identifier="b." data-name="b."><article class="listArticle" id="kapittel-1-ledd-56-punkt-2"><article class="legalP" id="kapittel-1-ledd-56-punkt-2-ledd-1">prosesserte seismiske data, hastighetsdata og navigasjonsdata</article></article></li><li data-li-identifier="c." data-name="c."><article class="listArticle" id="kapittel-1-ledd-56-punkt-3"><article class="legalP" id="kapittel-1-ledd-56-punkt-3-ledd-1">prosesserte gravimetriske, magnetiske og elektromagnetiske data, med tilhørende navigasjonsdata</article></article></li><li data-li-identifier="d." data-name="d."><article class="listArticle" id="kapittel-1-ledd-56-punkt-4"><article class="legalP" id="kapittel-1-ledd-56-punkt-4-ledd-1">analyseresultater, kart og profiler som fremstiller resultatene fra andre geofysiske eller geologiske undersøkelser som varmestrømmålinger, radiometriske målinger, prøvetakinger mv.</article></article></li></ul></article><article class="legalP" id="kapittel-1-ledd-57">Plikten til å sende materiale og dokumentasjon etter første ledd omfatter alle data som er en naturlig del av prosesseringssekvensen og som blir lagret og distribuert til rettighetshaver. Dersom dataene etter rutinemessig prosessering blir videre bearbeidet, f.eks. ved spesialprosessering, reprosessering eller sammenstilling med andre data, skal resultatet fra dette arbeidet sendes til Oljedirektoratet samtidig som det er tilgjengelig for rettighetshaver, uavhengig av om dette deles med de øvrige rettighetshaverne.</article><article class="legalP" id="kapittel-1-ledd-58">I tillegg til de dataene som er nevnt ovenfor, kan Oljedirektoratet kreve å få tilsendt andre data og resultater på det format Oljedirektoratet bestemmer.</article> <article class="defaultP" margin-top="true">§ 26 skal lyde:</article><article class="defaultP"><i>Tolkede geofysiske data</i></article><article class="legalP" id="kapittel-1-ledd-59">Oljedirektoratet kan kreve å få tilsendt tolkede geofysiske data på et bestemt format.</article> <article class="defaultP" margin-top="true">§ 27 skal lyde:</article><article class="defaultP"><i>Geofaglig materiale og dokumentasjon fra utvinningstillatelser ved tilbakelevering, oppgivelse, bortfall og utløp</i></article><article class="legalP" id="kapittel-1-ledd-60">Rettighetshaver skal sende Oljedirektoratet en statusrapport innen 3 måneder etter at en utvinningstillatelse oppgis, bortfaller eller utløper. Rapporten skal gi opplysninger om eventuelle innsamlede data, utførte studier og resultater av disse samt gi en oversikt over mulige prospekter i utvinningstillatelsen. I tillegg skal det gis en oversikt over alt geofaglig materiale og hvor dette er oppbevart, sammen med informasjon om lagringsformat.</article><article class="legalP" id="kapittel-1-ledd-61">Rettighetshaver skal i tillegg, og vederlagsfritt, sende alt vesentlig geofaglig materiale og dokumentasjon fra det området som tilbakeføres ved oppgivelse, bortfall eller utløp av en utvinningstillatelse dersom dette ikke er oversendt myndighetene tidligere. Tilsvarende gjelder ved tilbakelevering av deler av området for en utvinningstillatelse.</article> <article class="defaultP" margin-top="true">§ 28 skal lyde:</article><article class="defaultP"><i>Opplysninger om endringer i rettigheter til innrapporterte data</i></article><article class="legalP" id="kapittel-1-ledd-62">Rettighetshaver skal fortløpende sende Oljedirektoratet opplysninger om endringer i rettigheter til innrapporterte data.</article> <article class="defaultP" margin-top="true">§ 29 skal lyde:</article><article class="defaultP"><i>Innsendelse av prøver og preparater fra brønner</i></article><article class="legalP" id="kapittel-1-ledd-63">Rettighetshaver skal vederlagsfritt sende prøver, preparater og annet materiale fra den enkelte brønn/brønnbane til Oljedirektoratet. Innsamlet materiale skal sendes Oljedirektoratet så snart som mulig og senest innen seks måneder etter at brønnen er ferdig boret. Dersom ikke annet blir angitt, er standardmengden som angitt nedenfor:</article><article class="legalP" id="kapittel-1-ledd-64">For borekaks gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-64-punkt-1"><article class="legalP" id="kapittel-1-ledd-64-punkt-1-ledd-1">Fra letebrønner skal det sendes borekaksprøver av alle bergartstyper i alle geologiske formasjoner der prøver er samlet inn.</article></article></li><li data-li-identifier="b." data-name="b."><article class="listArticle" id="kapittel-1-ledd-64-punkt-2"><article class="legalP" id="kapittel-1-ledd-64-punkt-2-ledd-1">Fra den første utvinningsbrønnen på feltet skal det sendes borekaksprøver fra hele reservoarintervallet. Dersom det senere bores i formasjoner som ikke er omfattet av den første utvinningsbrønnen, sendes det borekaksprøver fra hele reservoarintervallet i disse brønnene.</article></article></li><li data-li-identifier="c." data-name="c."><article class="listArticle" id="kapittel-1-ledd-64-punkt-3"><article class="legalP" id="kapittel-1-ledd-64-punkt-3-ledd-1">Uvaskede borekaksprøver skal sendes inn med minst 1 kg tørket materiale fra hvert prøveintervall. Uvaskede borekaksprøver tørkes ved 40 °C eller lavere. Dersom mengden av borekaksprøver er begrenset, skal minst halvparten av innsamlede borekaksprøver sendes, begrenset oppad til 1 kg.</article></article></li><li data-li-identifier="d." data-name="d."><article class="listArticle" id="kapittel-1-ledd-64-punkt-4"><article class="legalP" id="kapittel-1-ledd-64-punkt-4-ledd-1">Vaskede borekaksprøver skal sendes med ett riggsett.</article></article></li><li data-li-identifier="e." data-name="e."><article class="listArticle" id="kapittel-1-ledd-64-punkt-5"><article class="legalP" id="kapittel-1-ledd-64-punkt-5-ledd-1">Fra letebrønner skal det sendes inn digitale fargefotografier av alle borekaksprøver som samles inn. Fotografiene skal tas etter vasking og tørking av prøvene, og vise brønnbanebetegnelse, dyp og målestokk.</article></article></li><li data-li-identifier="f." data-name="f."><article class="listArticle" id="kapittel-1-ledd-64-punkt-6"><article class="legalP" id="kapittel-1-ledd-64-punkt-6-ledd-1">Fra letebrønner skal det sendes inn måleresultat fra røntgenfluorescens-spektrometri (XRF) av alle borekaksprøver som samles inn. Dersom andre analyser blir foretatt, skal resultatet fra disse sendes Oljedirektoratet.</article></article></li></ul></article><article class="legalP" id="kapittel-1-ledd-65">For kjerner gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-65-punkt-1"><article class="legalP" id="kapittel-1-ledd-65-punkt-1-ledd-1">Fra letebrønner skal et fullstendig lengdesnitt av innsamlede konvensjonelle kjerner med en fjerdedel av kjernen sendes Oljedirektoratet. Dersom kjernediameteren er mindre enn 7,6 cm (3 tommer), skal det sendes minst en halvdel av kjernen.</article></article></li><li data-li-identifier="b." data-name="b."><article class="listArticle" id="kapittel-1-ledd-65-punkt-2"><article class="legalP" id="kapittel-1-ledd-65-punkt-2-ledd-1">Fra den første utvinningsbrønnen som kjernetas på et felt, skal Oljedirektoratet motta et fullstendig lengdesnitt av innsamlede konvensjonelle kjerner med en fjerdedel av kjernen. Dersom det senere tas kjerner i formasjoner som ikke er kjernetatt tidligere, skal Oljedirektoratet motta kjerner også fra disse brønnene.</article></article></li><li data-li-identifier="c." data-name="c."><article class="listArticle" id="kapittel-1-ledd-65-punkt-3"><article class="legalP" id="kapittel-1-ledd-65-punkt-3-ledd-1">Ved behov for spesielle kjerneanalyser kan rettighetshaver søke om at enkelte kjerneintervaller beholdes som full diameter kjerne. Når slike analyser er foretatt, skal resultatet sendes Oljedirektoratet. Halvparten av restmaterialet skal sendes Oljedirektoratet.</article></article></li><li data-li-identifier="d." data-name="d."><article class="listArticle" id="kapittel-1-ledd-65-punkt-4"><article class="legalP" id="kapittel-1-ledd-65-punkt-4-ledd-1">Digitale fargefotografier av kjernene sendes samtidig med konvensjonelle kjerner. Fotografiene skal tas like etter oppdeling, og vise brønnbanebetegnelse, kjernenummer, dyp, orientering og målestokk.</article></article></li></ul></article><article class="legalP" id="kapittel-1-ledd-66">For væskeprøver fra formasjonstesting og formasjonstestlogging gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-66-punkt-1"><article class="legalP" id="kapittel-1-ledd-66-punkt-1-ledd-1">Det skal sendes inn 2 x 0,5 liter av hver enkelt væske (olje/kondensat/formasjonsvann) fra hvert intervall eller sett av intervaller som testes. Dersom en test gir mindre enn 2 x 0,5 liter kan det innsendes mindre mengder.</article></article></li><li data-li-identifier="b." data-name="b."><article class="listArticle" id="kapittel-1-ledd-66-punkt-2"><article class="legalP" id="kapittel-1-ledd-66-punkt-2-ledd-1">For alle testtyper skal væsken prøvetas ved vanlige omgivelsesbetingelser på overflaten, dvs. ca. 101,3 kPa (1 Atm) og 20 °C. Dette innebærer at de letteste komponentene damper av, men for øvrig skal prøvetakingen utføres på en måte som sikrer at prøven er mest mulig representativ for formasjonsvæsken.</article></article></li><li data-li-identifier="c." data-name="c."><article class="listArticle" id="kapittel-1-ledd-66-punkt-3"><article class="legalP" id="kapittel-1-ledd-66-punkt-3-ledd-1">Standard prøveflasker skal anvendes og fylles opp til maksimalt ca. 85&#xa0;% av flaskens totale volum.</article></article></li></ul></article><article class="legalP" id="kapittel-1-ledd-67">For palynologiske preparater gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-67-punkt-1"><article class="legalP" id="kapittel-1-ledd-67-punkt-1-ledd-1">Det skal sendes et ekstra sett av palynologiske preparater fra borekaks, sideveggskjerner og konvensjonelle kjerner.</article></article></li><li data-li-identifier="b." data-name="b."><article class="listArticle" id="kapittel-1-ledd-67-punkt-2"><article class="legalP" id="kapittel-1-ledd-67-punkt-2-ledd-1">Innholdet i preparatene skal være representativt for prøven.</article></article></li><li data-li-identifier="c." data-name="c."><article class="listArticle" id="kapittel-1-ledd-67-punkt-3"><article class="legalP" id="kapittel-1-ledd-67-punkt-3-ledd-1">Preparatene lages med et permanent monteringsmedium.</article></article></li></ul></article><article class="legalP" id="kapittel-1-ledd-68">For petrografiske tynnslip skal det sendes et ekstra sett av petrografiske tynnslip fra samme prøve.</article><article class="legalP" id="kapittel-1-ledd-69">For format, emballasje og merking av prøver som sendes gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-69-punkt-1"><article class="legalP" id="kapittel-1-ledd-69-punkt-1-ledd-1">Samtlige prøver merkes tydelig og vannbestandig med navn på rettighetshaver (operatør), dato for prøvetaking, navn på prøvetakeren, brønnens betegnelse og det dyp, eventuelt det dypintervall, de er tatt fra.</article></article></li><li data-li-identifier="b." data-name="b."><article class="listArticle" id="kapittel-1-ledd-69-punkt-2"><article class="legalP" id="kapittel-1-ledd-69-punkt-2-ledd-1">Prøver fra formasjonstester og formasjonstestlogging merkes i tillegg med testnummer, testtype, strømningsperiode og væsketype.</article></article></li><li data-li-identifier="c." data-name="c."><article class="listArticle" id="kapittel-1-ledd-69-punkt-3"><article class="legalP" id="kapittel-1-ledd-69-punkt-3-ledd-1">Væskeprøver leveres i 0,6–0,7 liter aluminiumsflasker med skrukork og pakning av en type som gir lavest mulig tap av væske (standard prøveflaske).</article></article></li><li data-li-identifier="d." data-name="d."><article class="listArticle" id="kapittel-1-ledd-69-punkt-4"><article class="legalP" id="kapittel-1-ledd-69-punkt-4-ledd-1">Borekaksprøver pakkes i tette poser av god kvalitet, eller i høytetthets polyetylen-beholdere (HDPE-beholdere). Hver enkelt prøve skal merkes godt. HDPE-beholdere skal benyttes til uvaskede prøver fra intervaller med oljebasert borevæske. De pakkede prøvene leveres i kasser med følgende utvendige mål: høyde 14 cm, bredde 27 cm, lengde 90–110 cm.</article></article></li><li data-li-identifier="e." data-name="e."><article class="listArticle" id="kapittel-1-ledd-69-punkt-5"><article class="legalP" id="kapittel-1-ledd-69-punkt-5-ledd-1">Konvensjonelle kjerner leveres i solide, formstabile kasser med utvendige mål høyde 10 cm, bredde 40 cm og lengde 90 til 110 cm.</article></article></li></ul></article> <article class="defaultP" margin-top="true">§ 30 skal lyde:</article><article class="defaultP"><i>Brønndata</i></article><article class="legalP" id="kapittel-1-ledd-70">Rettighetshaver skal sende Oljedirektoratet alle innsamlede data i form av beskrivelser, målinger, sammenstillinger og beregningsresultater så snart de foreligger. Data som er innsamlet i forbindelse med gjennomføring av boreoperasjonen skal sendes Oljedirektoratet senest 6 måneder etter boring.</article> <article class="defaultP" margin-top="true">§ 31 skal lyde:</article><article class="defaultP"><i>Tolkede brønndata</i></article><article class="legalP" id="kapittel-1-ledd-71">Rettighetshaver skal sende Oljedirektoratet tolkede brønndata så snart de foreligger.</article><article class="legalP" id="kapittel-1-ledd-72">Innen seks måneder etter boring skal rettighetshaver sende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-72-punkt-1"><article class="legalP" id="kapittel-1-ledd-72-punkt-1-ledd-1">geofaglig og reservoarteknisk sluttrapport for hver brønn/brønnbane</article></article></li><li data-li-identifier="b." data-name="b."><article class="listArticle" id="kapittel-1-ledd-72-punkt-2"><article class="legalP" id="kapittel-1-ledd-72-punkt-2-ledd-1">prognose og resultat for undersøkelsesbrønner og utvinningsbrønnbaner med funn</article></article></li><li data-li-identifier="c." data-name="c."><article class="listArticle" id="kapittel-1-ledd-72-punkt-3"><article class="legalP" id="kapittel-1-ledd-72-punkt-3-ledd-1">funnevalueringsrapport.</article></article></li></ul></article> <article class="defaultP" margin-top="true">§ 32 skal lyde:</article><article class="defaultP">Statusrapport før oppstart av produksjon</article><article class="legalP" id="kapittel-1-ledd-73">Rettighetshaver skal, innen seks uker før planlagt produksjonsstart på feltet, sende en statusrapport til Oljedirektoratet. Statusrapporten skal beskrive endringer etter at plan for utbygging og drift er godkjent eller etter at det er gitt fritak for slik plan. Dette omfatter tiltak, datagrunnlag, tolkninger mv. som er av betydning for utvinningen fra feltet.</article> <article class="defaultP" margin-top="true">§ 33 skal lyde:</article><article class="defaultP"><i>Daglige opplysninger om produksjon</i></article><article class="legalP" id="kapittel-1-ledd-74">Rettighetshaver skal daglig gjøre opplysninger om de viktigste produksjonsparametere tilgjengelig for Oljedirektoratet.</article> <article class="defaultP" margin-top="true">§ 34 skal lyde:</article><article class="defaultP"><i>Månedlige opplysninger om produksjon</i></article><article class="legalP" id="kapittel-1-ledd-75">Rettighetshaver skal sende Oljedirektoratet opplysninger om produksjon per kalendermåned</article> <article class="defaultP" margin-top="true">§ 35 skal lyde:</article><article class="defaultP"><i>Innhold i årlig statusrapport for felt i produksjon</i></article><article class="legalP" id="kapittel-1-ledd-76">Årlig statusrapport for felt i produksjon skal gi informasjon om utvinnings- og driftsmessige forhold på feltet, herunder tiltak som er utført i foregående periode, og tiltak som planlegges gjennomført det kommende året.</article> <article class="defaultP" margin-top="true">§ 36 skal lyde:</article><article class="defaultP"><i>Varsling og rapportering</i></article><article class="legalP" id="kapittel-1-ledd-77">Ved varsling og rapportering til Oljedirektoratet i henhold til petroleumsforskriften § 79a kan Oljedirektoratet kreve ytterligere opplysninger når dette anses nødvendig.</article> <article class="defaultP" margin-top="true">§ 37 skal lyde:</article><article class="defaultP"><i>Innsendelse av materiale og dokumentasjon ved uttak fra Oljedirektoratets geologiske prøvemateriale</i></article><article class="legalP" id="kapittel-1-ledd-78">Ved uttak fra Oljedirektoratets geologiske prøvemateriale skal rettighetshaver innen seks måneder etter uttak, sende Oljedirektoratet fullstendig sluttrapport, analyseresultater, tynnslip, mikropalentologiske og palynologiske preparater fra alle studier.</article> <article class="defaultP" margin-top="true">§ 38 skal lyde:</article><article class="defaultP"><i>Tilsynsmyndighet og enkeltvedtak</i></article><article class="legalP" id="kapittel-1-ledd-79">Oljedirektoratet fører tilsyn med at bestemmelsene som er gitt i denne forskrift eller vedtak som er fattet i medhold av den, blir overholdt.</article><article class="legalP" id="kapittel-1-ledd-80">Oljedirektoratet kan fatte nødvendige enkeltvedtak for å gjennomføre bestemmelsene i denne forskriften.</article> <article class="defaultP" margin-top="true">§ 39 skal lyde:</article><article class="defaultP"><i>Dispensasjon</i></article><article class="legalP" id="kapittel-1-ledd-81">Oljedirektoratet kan i særlige tilfeller dispensere fra bestemmelsene i denne forskriften.</article> <article class="defaultP" margin-top="true">§ 40 skal lyde:</article><article class="defaultP"><i>Ikrafttredelse mv.</i></article><article class="legalP" id="kapittel-1-ledd-82">Denne forskrift trer i kraft 1. januar 2018. Fra samme tid oppheves forskrift 18. juni 2001 nr. 749 for ressursforvaltning i petroleumsvirksomheten.</article> <article class="defaultP" margin-top="true">Merknader til forskrift om ressursforvaltning i petroleumsvirksomheten skal oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-16-2948/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Forskriften trer i kraft 1. januar 2021.</article></section></main></body></html>