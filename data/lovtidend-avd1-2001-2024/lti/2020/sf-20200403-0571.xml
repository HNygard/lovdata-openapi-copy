<!DOCTYPE html><html lang="no"><head><title>Midlertidig forskrift om billettering på ferje i anledning utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-03-571</dd><dt class="dokid">DokumentID</dt><dd class="dokid">LTI/forskrift/2020-04-03-571</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2020-04-03 16:40</dd><dt class="journalNumber">Journalnummer</dt><dd class="journalNumber">2020-0487</dd><dt class="titleShort">Korttittel</dt><dd class="titleShort">Midl. forskrift om billettering på ferje i anledning utbrudd av Covid-19</dd><dt class="title">Tittel</dt><dd class="title">Midlertidig forskrift om billettering på ferje i anledning utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. april 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2, jf. lov 21. juni 2002 nr. 45 om yrkestransport med motorvogn og fartøy (yrkestransportlova) § 35. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2020-04-03-571</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om billettering på ferje i anledning utbrudd av Covid-19<ul class="tocSubUl"><li>§ 1. Formål</li><li>§ 2. Billettering</li><li>§ 3. Takst</li><li>§ 4. Betalingsansvar</li><li>§ 5. Behandling av personopplysninger</li><li>§ 6. Behandlingsansvarlig mv.</li><li>§ 7. Utlevering av personopplysninger</li><li>§ 8. Ikraftredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-03-571" id="dokument"><h1>Midlertidig forskrift om billettering på ferje i anledning utbrudd av Covid-19</h1><article class="legalArticle" data-lovdata-URL="LTI/forskrift/2020-04-03-571/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å regulere billettering på ferjer som har løyve til å drive persontransport med fartøy i rute etter yrkestransportlova § 7 under utbruddet og spredningen av Covid-19, slik at dette kan gjøres på en måte som ikke bidrar til fare for spredning av smitte, og slik at tap av inntekter fra ferjebilletter kan begrenses.</article></article><article class="legalArticle" data-lovdata-URL="LTI/forskrift/2020-04-03-571/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Billettering</span></h2><article class="legalP" id="paragraf-2-ledd-1">Billettering etter denne forskrift kan gjennomføres ved identifikasjon av kjøretøyet gjennom registrering av kjennemerke eller AutoPASS-brikke.</article><article class="legalP" id="paragraf-2-ledd-2">For kjøretøy som er registrert med avtale som gir rabatt på ferje eller annen avtale som gir grunnlag for oppgjør eller betaling, foretas oppgjøret av billetteringen i samsvar med avtalevilkårene. For kjøretøy som ikke er registrert med avtale, faktureres den betalingsansvarlige etter at ferjereisen er gjennomført, av løyvemyndigheten eller selskap som etter avtale med løyvemyndigheten håndterer billettering på ferje.</article><article class="legalP" id="paragraf-2-ledd-3">På ferjer der billettering gjennomføres etter forskriften, kan ferjetaksten ikke gjøres opp om bord på ferja.</article></article><article class="legalArticle" data-lovdata-URL="LTI/forskrift/2020-04-03-571/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Takst</span></h2><article class="legalP" id="paragraf-3-ledd-1">Ved taksering legges gjeldende takstregulativ og sone til grunn for det aktuelle ferjesambandet. Kjøretøyet takseres i den takstgruppe kjøretøyet måles til å tilhøre, inklusive last. Trafikanter som har avtale som gir rabatt på ferje, skal tilgodeses denne ved billettering.</article><article class="legalP" id="paragraf-3-ledd-2">Det er ikke anledning til å ta betalt for personer med hjemmel i denne forskrift.</article></article><article class="legalArticle" data-lovdata-URL="LTI/forskrift/2020-04-03-571/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Betalingsansvar</span></h2><article class="legalP" id="paragraf-4-ledd-1">For kjøretøy som er registrert med avtale som gir rabatt på ferje eller annen avtale som gir grunnlag for oppgjør eller fakturering av ferjetaksten, er avtaleparten ansvarlig for at ferjetaksten kan gjøres opp eller blir betalt, i samsvar med de nærmere vilkårene i avtalen.</article><article class="legalP" id="paragraf-4-ledd-2">For kjøretøy som ikke er registrert med avtale i henhold til første ledd, er eieren av kjøretøyet ansvarlig for at riktig takst blir betalt. Er kjøretøyet utstyrt med prøvekjennemerke, er den som har anskaffet prøvekjennemerket, ansvarlig for betalingen.</article></article><article class="legalArticle" data-lovdata-URL="LTI/forskrift/2020-04-03-571/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av personopplysninger</span></h2><article class="legalP" id="paragraf-5-ledd-1">Behandlingsansvarlige etter § 6 kan behandle personopplysninger som er nødvendige for billettering, etterfølgende oppgjør og fakturering i samsvar med denne forskriften. For trafikanter med avtale om rabatt på ferje eller annen avtale som gir grunnlag for oppgjør eller betaling, skal personopplysninger behandles i samsvar med avtalen. For trafikanter uten slik avtale kan det behandles opplysninger om kjøretøyets kjennemerke, reist strekning, reisetidspunkt og takstgruppe kjøretøyet tilhører.</article><article class="legalP" id="paragraf-5-ledd-2">Det kan ikke behandles personopplysninger som nevnt i personvernforordningen artikkel 9 nr. 1 etter denne forskriften.</article><article class="legalP" id="paragraf-5-ledd-3">Personopplysninger skal ikke lagres lenger enn nødvendig for formålene nevnt i første ledd, med mindre annet er bestemt i eller i medhold av lov.</article></article><article class="legalArticle" data-lovdata-URL="LTI/forskrift/2020-04-03-571/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Behandlingsansvarlig mv.</span></h2><article class="legalP" id="paragraf-6-ledd-1">Statens vegvesen, fylkeskommunene og selskap som har løyve til å drive transport med fartøy og billettering fra passasjerer etter yrkestransportlova kan behandle personopplysninger etter denne forskriften. Dette gjelder også selskap eller andre juridiske personer som etter avtale med nevnte myndigheter eller aktører utfører tjenester innen ferjeområdet som er nødvendige for å gjennomføre billettering på ferjene.</article></article><article class="legalArticle" data-lovdata-URL="LTI/forskrift/2020-04-03-571/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utlevering av personopplysninger</span></h2><article class="legalP" id="paragraf-7-ledd-1">Personopplysninger kan kun utleveres til den registrerte selv, til offentlig myndighet med hjemmel til å kreve slike opplysninger og til selskap eller juridisk person som utfører tjenester på ferjeområdet når det er nødvendig for å gjennomføre billetteringen.</article></article><article class="legalArticle" data-lovdata-URL="LTI/forskrift/2020-04-03-571/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikraftredelse</span></h2><article class="legalP" id="paragraf-8-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></main></body></html>