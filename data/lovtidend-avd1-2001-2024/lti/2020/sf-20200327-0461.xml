<!DOCTYPE html><html lang="no"><head><title>Midlertidig forskrift om straffegjennomføring for å avhjelpe konsekvenser av utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-461</dd><dt class="dokid">DokumentID</dt><dd class="dokid">LTI/forskrift/2020-03-27-461</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for kriminalitetsforebygging</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="journalNumber">Journalnummer</dt><dd class="journalNumber">2020-0408</dd><dt class="titleShort">Korttittel</dt><dd class="titleShort">Midl. forskrift om straffegjennomføring for å avhjelpe konsekvenser av utbrudd av Covid-19</dd><dt class="title">Tittel</dt><dd class="title">Midlertidig forskrift om straffegjennomføring for å avhjelpe konsekvenser av utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2020-03-27-461</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om straffegjennomføring for å avhjelpe konsekvenser av utbrudd av Covid-19<ul class="tocSubUl"><li>§ 1. Besøk i fengsel</li><li>§ 2. Gjennomføring av straff med elektronisk kontroll utenfor fengsel</li><li>§ 3. Elektroniske kontrolltiltak som vilkår ved prøveløslatelse fra fengselsstraff</li><li>§ 4. Straffavbrudd</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-461" id="dokument"><h1>Midlertidig forskrift om straffegjennomføring for å avhjelpe konsekvenser av utbrudd av Covid-19</h1><article class="legalArticle" data-lovdata-URL="LTI/forskrift/2020-03-27-461/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Besøk i fengsel</span></h2><article class="legalP" id="paragraf-1-ledd-1">Dersom sykefravær i kriminalomsorgen gjør det nødvendig, eller besøk ikke kan gjennomføres på en helsemessig forsvarlig måte, kan kriminalomsorgen nekte besøk. Kriminalomsorgen skal legge til rette for at innsatte kan ha kontakt med familie ved bruk av fjernkommunikasjon.</article><article class="legalP" id="paragraf-1-ledd-2">Besøk fra advokat og offentlig myndighetsrepresentant, herunder diplomatisk eller konsulær representant, kan bare nektes dersom besøket ikke kan gjennomføres på en helsemessig forsvarlig måte. Ved nektelse av besøk etter dette ledd skal kriminalomsorgen legge til rette for kontakt ved bruk av fjernkommunikasjon. Kriminalomsorgen gir retningslinjer for praktiseringen av besøk fra advokat. Forskrift 12. desember 2005 nr. 1442 om salær fra det offentlige til advokater m.fl. etter faste satser (stykkprissatser) § 9 fjerde ledd om godtgjøring til forsvarers bistand i fengselsbesøk vil gjelde for fjernkommunikasjonen mellom advokat og klient.</article><article class="legalP" id="paragraf-1-ledd-3">Innsattes tilgang til helsetjenester kan ikke begrenses på grunnlag av denne bestemmelsen.</article></article><article class="legalArticle" data-lovdata-URL="LTI/forskrift/2020-03-27-461/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av straff med elektronisk kontroll utenfor fengsel</span></h2><article class="legalP" id="paragraf-2-ledd-1">Dersom den idømte ubetingede fengselsstraffen eller resterende tid frem til forventet løslatelse er inntil 6 måneder, og øvrige vilkår etter straffegjennomføringsloven § 16 tredje til åttende ledd og forskrift av 22. februar 2002 nr. 183 kapittel 7 er oppfylt, kan straffen gjennomføres utenfor fengsel når det settes vilkår om at domfelte skal være undergitt elektronisk kontroll.</article></article><article class="legalArticle" data-lovdata-URL="LTI/forskrift/2020-03-27-461/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Elektroniske kontrolltiltak som vilkår ved prøveløslatelse fra fengselsstraff</span></h2><article class="legalP" id="paragraf-3-ledd-1">Dersom det fremstår som nødvendig for en sikkerhetsmessig forsvarlig prøveløslatelse, kan kriminalomsorgen fastsette at den som prøveløslates fra fengselsstraff skal være underlagt elektroniske kontrolltiltak. Straffegjennomføringsloven § 43 og § 44 gjelder tilsvarende. Prøveløslatelse med elektroniske kontrolltiltak er bare aktuelt dersom domfelte godtar de krav og vilkår som kriminalomsorgen fastsetter for prøveløslatelsen, og domfelte har en bolig som er egnet for kontrolltiltak. For kontrolltiltak i domfeltes bolig er det også en forutsetning at alle samboende over 18 år samtykker til kontrolltiltakene. Kriminalomsorgsdirektoratet gir nærmere retningslinjer for prøveløslatelse etter bestemmelsen her.</article></article><article class="legalArticle" data-lovdata-URL="LTI/forskrift/2020-03-27-461/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straffavbrudd</span></h2><article class="legalP" id="paragraf-4-ledd-1">Kriminalomsorgen kan beslutte at straffen skal avbrytes inntil én måned dersom hensynet til kapasiteten i kriminalomsorgen krever det, og hverken sikkerhetsmessige hensyn eller særskilte hensyn til den domfeltes rehabilitering taler imot. Dersom kapasiteten i kriminalomsorgen krever det, kan beslutningen fornyes. Det skal ikke besluttes straffavbrytelse etter bestemmelsen her dersom den domfelte ikke har egen bolig.</article></article><article class="legalArticle" data-lovdata-URL="LTI/forskrift/2020-03-27-461/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" id="paragraf-5-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></main></body></html>