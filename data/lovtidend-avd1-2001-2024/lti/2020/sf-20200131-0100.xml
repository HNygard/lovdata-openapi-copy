<!DOCTYPE html><html lang="no"><head><title>Forskrift om jakt på reinsdyr som eies</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-31-100</dd><dt class="dokid">DokumentID</dt><dd class="dokid">LTI/forskrift/2020-01-31-100</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="dateInForce">I kraft fra</dt><dd class="dateInForce">2020-01-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-06-19-97/§20</li><li>lov/2009-06-19-97/§30</li></ul></dd><dt class="dateOfPublication">Kunngjort</dt><dd class="dateOfPublication">2020-02-04 14:55</dd><dt class="journalNumber">Journalnummer</dt><dd class="journalNumber">2020-0117</dd><dt class="titleShort">Korttittel</dt><dd class="titleShort">Forskrift om jakt på reinsdyr som eies</dd><dt class="title">Tittel</dt><dd class="title">Forskrift om jakt på reinsdyr som eies</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 31. januar 2020 med hjemmel i lov 19. juni 2009 nr. 97 om dyrevelferd § 20 og § 30. Fremmet av Landbruks- og matdepartementet.</dd><dt class="refid">RefID</dt><dd class="refid">forskrift/2020-01-31-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jakt på reinsdyr som eies<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Vilkår</li><li>§ 4. Tilsyn og vedtak</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-31-100" id="dokument"><h1>Forskrift om jakt på reinsdyr som eies</h1><article class="legalArticle" data-lovdata-URL="LTI/forskrift/2020-01-31-100/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal fremme forsvarlig dyrevelferd ved jakt på reinsdyr som eies.</article></article><article class="legalArticle" data-lovdata-URL="LTI/forskrift/2020-01-31-100/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder ved jakt på reinsdyr som er eiet av virksomheter som driver i tråd med konsesjon gitt av Landbruks- og matdepartementet, og som i konsesjonen er gitt fritak fra merkeplikten etter reindriftsloven.</article></article><article class="legalArticle" data-lovdata-URL="LTI/forskrift/2020-01-31-100/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Jakt på dyr omfattet av virkeområdet i § 2, skal utøves på en dyrevelferdsmessig forsvarlig måte i tråd med dyrevelferdslovens § 20 første ledd.</article><article class="legalP" id="paragraf-3-ledd-2">Jakt skal utøves på slik måte at dyr ikke utsettes for unødige lidelser. Herunder må følgende vilkår være oppfylt:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Utøver av jakt må ha fylt 18 år, ha bestått jegerprøve og skyteprøve for storviltjakt i henhold til forskrift om utøvelse av jakt, felling og fangst § 5, § 8 og § 18,</article></article></li><li data-li-identifier="2)" data-name="2)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Dersom konsesjonshaver ønsker å tillate opplæringsjakt, må vilkårene i § 6 i den samme forskriften oppfylles, og</article></article></li><li data-li-identifier="3)" data-name="3)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Bruk av våpen og ammunisjon må skje i henhold til forskrift om utøvelse av jakt, felling og fangst § 15 og § 16.</article></article></li></ul></article><article class="legalP" id="paragraf-3-ledd-3">Under jakten skal følgende dokumentasjon medbringes: Gyldig våpenkort og dokumentasjon for bestått jegerprøve og skyteprøve for storvilt.</article><article class="legalP" id="paragraf-3-ledd-4">Jegere har plikt til å la seg kontrollere av politi, Statens naturoppsyn, Mattilsynet og representanter for konsesjonshaver.</article><article class="legalP" id="paragraf-3-ledd-5">Ved skadeskyting av rein gjelder bestemmelsene i forskrift om utøvelse av jakt, felling og fangst § 27 og § 28 så langt de passer.</article></article><article class="legalArticle" data-lovdata-URL="LTI/forskrift/2020-01-31-100/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak, jf. dyrevelferdsloven § 30, for å gjennomføre bestemmelser som er fastsatt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2020-01-31-100/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Overtredelse av bestemmelser som er gitt i eller i medhold av forskriften, er straffbart i medhold av dyrevelferdsloven § 37.</article></article><article class="legalArticle" data-lovdata-URL="LTI/forskrift/2020-01-31-100/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>