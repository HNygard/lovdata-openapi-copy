<!DOCTYPE html><html lang="no"><head><title>Forskrift om krav til fullført utdanning ved autorisasjon og lisens til helsepersonell</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-22-1046</dd><dt class="dokid">DokumentID</dt><dd class="dokid">LTI/forskrift/2020-05-22-1046</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-05-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§48a</li><li>lov/1999-07-02-64/§49</li></ul></dd><dt class="dateOfPublication">Kunngjort</dt><dd class="dateOfPublication">2020-05-25 15:40</dd><dt class="journalNumber">Journalnummer</dt><dd class="journalNumber">2020-0751</dd><dt class="titleShort">Korttittel</dt><dd class="titleShort">Forskrift om krav til fullført utdanning ved autorisasjon og lisens til helsepersonell</dd><dt class="title">Tittel</dt><dd class="title">Forskrift om krav til fullført utdanning ved autorisasjon og lisens til helsepersonell</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 22. mai 2020 med hjemmel i lov 2. juli 1999 nr. 64 om helsepersonell m.v. (helsepersonelloven) § 48a andre ledd og § 49 fjerde ledd.</dd><dt class="refid">RefID</dt><dd class="refid">forskrift/2020-05-22-1046</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til fullført utdanning ved autorisasjon og lisens til helsepersonell<ul class="tocSubUl"><li>§ 1. Krav om fullført utdanning for utenlandsutdannede</li><li>§ 2. Unntak for studentlisens</li><li>§ 3. Unntak i særlige tilfeller</li><li>§ 4. Overgangsbestemmelse</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-22-1046" id="dokument"><h1>Forskrift om krav til fullført utdanning ved autorisasjon og lisens til helsepersonell</h1><article class="legalArticle" data-lovdata-URL="LTI/forskrift/2020-05-22-1046/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Krav om fullført utdanning for utenlandsutdannede</span></h2><article class="legalP" id="paragraf-1-ledd-1">Dersom en person er utdannet i et annet land må søkeren ha fullført utdanning før det kan gis autorisasjon etter helsepersonelloven § 48a eller lisens etter helsepersonelloven § 49. Med fullført utdanning menes at søkeren er formelt kvalifisert og har adgang etter utdanningsstatens regler til å utøve alle sider av yrket som det søkes godkjenning om.</article></article><article class="legalArticle" data-lovdata-URL="LTI/forskrift/2020-05-22-1046/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for studentlisens</span></h2><article class="legalP" id="paragraf-2-ledd-1">Kravet i § 1 gjelder ikke lisens til medisinske kandidater etter § 1a-1 i forskrift 21. desember 2000 nr. 1379 om lisens til helsepersonell eller lisens som helsefaglig student etter § 17a i forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften).</article></article><article class="legalArticle" data-lovdata-URL="LTI/forskrift/2020-05-22-1046/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak i særlige tilfeller</span></h2><article class="legalP" id="paragraf-3-ledd-1">Helsedirektoratet kan i særlige tilfeller gi autorisasjon eller lisens selv om kravet i § 1 ikke er oppfylt.</article></article><article class="legalArticle" data-lovdata-URL="LTI/forskrift/2020-05-22-1046/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsbestemmelse</span></h2><article class="legalP" id="paragraf-4-ledd-1">Kravet i § 1 gjelder også for personer som har sendt søknad om autorisasjon eller lisens før forskriften trådte i kraft.</article></article><article class="legalArticle" data-lovdata-URL="LTI/forskrift/2020-05-22-1046/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft straks.</article></article></main></body></html>