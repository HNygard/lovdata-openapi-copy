<!DOCTYPE html><html lang="no"><head><title>Midlertidig forskrift om endringer i helselovgivningen for å avhjelpe konsekvenser under utbruddet av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-462</dd><dt class="dokid">DokumentID</dt><dd class="dokid">LTI/forskrift/2020-03-27-462</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/1999-07-02-63/§2-1b</li><li>lov/1999-07-02-63/§2-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="lastupdated">Rettet</dt><dd class="lastupdated">2020-03-30 (flytting av fotnotetekst); 22.04.2020 (se nederst).</dd><dt class="journalNumber">Journalnummer</dt><dd class="journalNumber">2020-0409</dd><dt class="titleShort">Korttittel</dt><dd class="titleShort">Midl. forskrift om endr. i helselovgivningen for å avhjelpe konsekvenser under utbruddet av Covid-19</dd><dt class="title">Tittel</dt><dd class="title">Midlertidig forskrift om endringer i helselovgivningen for å avhjelpe konsekvenser under utbruddet av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2 og lov 2. juli 1999 nr. 63 om pasient- og brukerrettigheter (pasient- og brukerrettighetsloven) § 2-1b femte ledd og § 2-2 sjette ledd. Fremmet av Helse- og omsorgsdepartementet med samtykke fra Justis- og beredskapsdepartementet.</dd><dt class="refid">RefID</dt><dd class="refid">forskrift/2020-03-27-462</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om endringer i helselovgivningen for å avhjelpe konsekvenser under utbruddet av Covid-19<ul class="tocSubUl"><li>§ 1. Formål</li><li>§ 2. Forholdet til annet regelverk</li><li>§ 3. Rett til nødvendig helsehjelp fra spesialisthelsetjenesten</li><li>§ 4. Rett til vurdering</li><li>§ 5. Informasjonsplikten</li><li>§ 6. Andre unntak fra pasient- og brukerrettighetsloven</li><li>§ 7. Unntak fra spesialisthelsetjenesteloven</li><li>§ 8. Unntak fra helse- og omsorgstjenesteloven</li><li>§ 9. Unntak fra prioriteringsforskriften</li><li>§ 10. Varighet</li><li>§ 11. Ikrafttredelse</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-462" id="dokument"><h1>Midlertidig forskrift om endringer i helselovgivningen for å avhjelpe konsekvenser under utbruddet av Covid-19</h1><article class="legalArticle" data-lovdata-URL="LTI/forskrift/2020-03-27-462/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å bidra til en likeverdig tilgang til helse- og omsorgstjenester og en effektiv utnyttelse av tilgjengelige ressurser under utbruddet av Covid-19.</article></article><article class="legalArticle" data-lovdata-URL="LTI/forskrift/2020-03-27-462/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til annet regelverk</span></h2><article class="legalP" id="paragraf-2-ledd-1">Forskriften § 3 og § 4 erstatter pasient- og brukerrettighetsloven § 2-1b (rett til nødvendig helsehjelp fra spesialisthelsetjenesten) med unntak av femte ledd og § 2-2 (rett til vurdering). Forskriften § 5 erstatter forskrift 1. desember 2000 nr. 1208 om prioritering av helsetjenester, rett til nødvendig helsehjelp fra spesialisthelsetjenesten, rett til behandling i utlandet og om klagenemnd (prioriteringsforskriften) § 5.</article></article><article class="legalArticle" data-lovdata-URL="LTI/forskrift/2020-03-27-462/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rett til nødvendig helsehjelp fra spesialisthelsetjenesten</span></h2><article class="legalP" id="paragraf-3-ledd-1">Pasienten har rett til øyeblikkelig hjelp fra spesialisthelsetjenesten, jf. spesialisthelsetjenesteloven § 3-1.</article><article class="legalP" id="paragraf-3-ledd-2">Pasienten har rett til nødvendig helsehjelp fra spesialisthelsetjenesten innen forsvarlig tid. Retten til nødvendig helsehjelp gjelder de tjenestene som spesialisthelsetjenesten har ansvaret for å yte og finansiere, jf. spesialisthelsetjenesteloven § 2-1a og § 4-4.</article><article class="legalP" id="paragraf-3-ledd-3">Spesialisthelsetjenesten skal gi den som søker eller trenger helsehjelp, de helse- og behandlingsmessige opplysninger vedkommende trenger for å ivareta sin rett.</article></article><article class="legalArticle" data-lovdata-URL="LTI/forskrift/2020-03-27-462/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til vurdering</span></h2><article class="legalP" id="paragraf-4-ledd-1">Pasient som henvises til spesialisthelsetjenesten, skal innen 30 virkedager etter at henvisningen er mottatt av spesialisthelsetjenesten, få informasjon om han eller hun har rett til nødvendig helsehjelp, jf. § 2-1b andre ledd. Vurderingen skal skje på grunnlag av henvisningen. Ved mistanke om alvorlig eller livstruende sykdom har pasienten rett til raskere vurdering.</article><article class="legalP" id="paragraf-4-ledd-2">Dersom pasienten vurderes til å ha rett til nødvendig helsehjelp, skal pasienten så langt mulig informeres om tidspunkt for når utredning eller behandling skal settes i gang. Tidspunktet for oppstart av utredning eller behandling skal settes i samsvar med det faglig forsvarlighet krever.</article><article class="legalP" id="paragraf-4-ledd-3">Pasienten skal opplyses om klageadgang, klagefrist og den nærmere fremgangsmåten ved klage.</article><article class="legalP" id="paragraf-4-ledd-4">Henvisende instans skal gis samme informasjon som pasienten får etter første og andre ledd.</article><article class="legalP" id="paragraf-4-ledd-5">Spesialisthelsetjenesten kan uten hinder av taushetsplikten gi nødvendige helseopplysninger til HELFO dersom det er nødvendig for å sikre at pasienten får nødvendig helsehjelp innen forsvarlig tid.</article></article><article class="legalArticle" data-lovdata-URL="LTI/forskrift/2020-03-27-462/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Informasjonsplikten</span></h2><article class="legalP" id="paragraf-5-ledd-1">Den som har foretatt vurderingen av om pasienten har rett til nødvendig helsehjelp fra spesialisthelsetjenesten, jf. § 2, eventuelt om pasienten har rett til helsehjelp i utlandet jf. prioriteringsforskriften § 3, skal skriftlig informere pasienten om resultatet av vurderingene.</article><article class="legalP" id="paragraf-5-ledd-2">Henvisende instans skal få samme informasjon som pasienten.</article></article><article class="legalArticle" data-lovdata-URL="LTI/forskrift/2020-03-27-462/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Andre unntak fra pasient- og brukerrettighetsloven</span></h2><article class="legalP" id="paragraf-6-ledd-1">Følgende bestemmelser i pasient- og brukerrettighetsloven gjelder ikke:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">§ 2-3 om rett til fornyet vurdering</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">§ 2-5 om rett til individuell plan</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">§ 2-5a om rett til kontaktlege.</article></article></li></ul></article><article class="legalP" id="paragraf-6-ledd-2">§ 2-4 om rett til fritt behandlingsvalg gjelder kun for psykisk helsevern, tverrfaglig spesialisert rusbehandling og intensiv habilitering av barn i virksomhet godkjent etter spesialisthelsetjenesteloven § 4-3, og for pasienter som ved forskriftens ikrafttredelse er tatt inn til utredning eller behandling i slik virksomhet.</article></article><article class="legalArticle" data-lovdata-URL="LTI/forskrift/2020-03-27-462/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra spesialisthelsetjenesteloven</span></h2><article class="legalP" id="paragraf-7-ledd-1">Følgende bestemmelser i spesialisthelsetjenesteloven gjelder ikke:<ul class="defaultList"><li data-li-identifier="1." data-name="1."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">§ 2-5 om individuell plan</article></article></li><li data-li-identifier="2." data-name="2."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">§ 2-5c om kontaktlege.</article></article></li></ul></article><article class="legalP" id="paragraf-7-ledd-2">§ 4-3 første ledd om fritt behandlingsvalg gjelder kun for psykisk helsevern, tverrfaglig spesialisert rusbehandling og intensiv habilitering av barn, og for pasienter som ved forskriftens ikrafttredelse er tatt inn til utredning eller behandling.</article></article><article class="legalArticle" data-lovdata-URL="LTI/forskrift/2020-03-27-462/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak fra helse- og omsorgstjenesteloven</span></h2><article class="legalP" id="paragraf-8-ledd-1">Følgende bestemmelse i helse- og omsorgstjenesteloven gjelder ikke:<ul class="defaultList"><li data-li-identifier="1." data-name="1."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">§ 7-1 om individuell plan.</article></article></li></ul></article></article><article class="legalArticle" data-lovdata-URL="LTI/forskrift/2020-03-27-462/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra prioriteringsforskriften</span></h2><article class="legalP" id="paragraf-9-ledd-1">Følgende bestemmelser i prioriteringsforskriften gjelder ikke:<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">§ 4 om vurdering av og fastsettelse av frist for nødvendig helsehjelp</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">§ 4a om særskilt fristregel for barn og unge under 23 år med psykiske lidelser eller rusmiddelavhengighet</article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">§ 6 om fristbrudd.</article></article></li></ul></article></article><article class="legalArticle" data-lovdata-URL="LTI/forskrift/2020-03-27-462/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Varighet</span></h2><article class="legalP" id="paragraf-10-ledd-1">Forskriften gjelder så lenge midlertidig lov 24. mars 2020<sup class="footnotereference" data-footnotereferencevalue="1" data-unique-footnote-counter="1">1</sup> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være midlertidig lov 27. mars 2020 nr. 17, Lovtidend-redaksjonens anm.</article></footer></article><article class="legalArticle" data-lovdata-URL="LTI/forskrift/2020-03-27-462/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften oppheves.</article></article><section class="section" id="kapittel-1" data-lovdata-URL="LTI/forskrift/2020-03-27-462/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-04-22" data-gazette-note-type="rettelse"><article class="defaultP">§ 10 første ledd skal lyde:</article><article class="legalP" id="kapittel-1-ledd-1">Forskriften gjelder så lenge midlertidig lov <i>27.</i> mars 2020 <i>nr. 17</i> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article></article></section></main></body></html>