<!DOCTYPE html><html lang="no"><head><title>Midlertidig forskrift om forskudd på dagpenger for å avhjelpe konsekvensene av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-20-1029</dd><dt class="dokid">DokumentID</dt><dd class="dokid">LTI/forskrift/2020-05-20-1029</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-05-20 – 2020-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-530</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li><li>lov/2009-12-18-131/§51a</li><li>lov/1967-02-10/§24</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2020-05-20 15:15</dd><dt class="journalNumber">Journalnummer</dt><dd class="journalNumber">2020-0740</dd><dt class="titleShort">Korttittel</dt><dd class="titleShort">Midl. forskrift om forskudd på dagpenger for å avhjelpe konsekvensene av covid-19</dd><dt class="title">Tittel</dt><dd class="title">Midlertidig forskrift om forskudd på dagpenger for å avhjelpe konsekvensene av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. mai 2020 med hjemmel i lov 28. februar 1997 nr. 19 om folketrygd (folketrygdloven) § 25-16 første ledd, lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven) § 51a tredje ledd og lov 10. februar 1967 om behandlingsmåten i forvaltningssaker (forvaltningsloven) § 24 fjerde ledd og § 28 fjerde ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2020-05-20-1029</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forskudd på dagpenger for å avhjelpe konsekvensene av covid-19<ul class="tocSubUl"><li>§ 1. Formål</li><li>§ 2. Adgangen til å søke om forskudd på dagpenger</li><li>§ 3. Når en søknad om forskudd kan avslås</li><li>§ 4. Beregningen av forskuddet</li><li>§ 5. Utbetalingen og stans av forskudd</li><li>§ 6. Avregningen av forskuddet mot dagpengene og tilbakebetalingsplikt</li><li>§ 7. Saksbehandlingen</li><li>§ 9. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-20-1029" id="dokument"><h1>Midlertidig forskrift om forskudd på dagpenger for å avhjelpe konsekvensene av covid-19</h1><article class="legalArticle" data-lovdata-URL="LTI/forskrift/2020-05-20-1029/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre arbeidsledige og permitterte inntekt mens en søknad om dagpenger etter folketrygdloven kapittel 4 behandles, fordi Arbeids- og velferdsetaten sin saksbehandlingstid er uvanlig lang som følge av covid-19-pandemien.</article></article><article class="legalArticle" data-lovdata-URL="LTI/forskrift/2020-05-20-1029/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgangen til å søke om forskudd på dagpenger</span></h2><article class="legalP" id="paragraf-2-ledd-1">Den som har søkt om dagpenger etter folketrygdloven kapittel 4, og som ønsker inntektssikring mens søknaden behandles av Arbeids- og velferdsetaten, kan søke om forskudd. Arbeidsledige og permitterte må ha fylt 18 år for å søke om forskudd på dagpenger.</article></article><article class="legalArticle" data-lovdata-URL="LTI/forskrift/2020-05-20-1029/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Når en søknad om forskudd kan avslås</span></h2><article class="legalP" id="paragraf-3-ledd-1">Arbeids- og velferdsetaten kan avslå en søknad om forskudd på dagpenger når<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">det framstår som rimelig klart at søker ikke har krav på dagpenger, eller</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">søknaden om dagpenger forventes ferdig behandlet innen kort tid.</article></article></li></ul></article></article><article class="legalArticle" data-lovdata-URL="LTI/forskrift/2020-05-20-1029/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregningen av forskuddet</span></h2><article class="legalP" id="paragraf-4-ledd-1">Forskuddet skal tilsvare 60 prosent av dagpengegrunnlaget som beregnes etter reglene i folketrygdloven § 4-11. Arbeids- og velferdsetaten skal holde tilbake 25 prosent av beløpet til forskuddstrekk for skatt som deretter blir beregnet etter skattekortet når dagpengesøknaden er ferdig behandlet.</article><article class="legalP" id="paragraf-4-ledd-2">Ved delvis arbeidsledighet eller permittering reduseres forskuddet i tråd med oppgitt ledighets- eller permitteringsgrad.</article><article class="legalP" id="paragraf-4-ledd-3">Forskudd gis for fem dager per uke og dagsatsen er den årlige ytelsen delt på 260.</article></article><article class="legalArticle" data-lovdata-URL="LTI/forskrift/2020-05-20-1029/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utbetalingen og stans av forskudd</span></h2><article class="legalP" id="paragraf-5-ledd-1">Forskudd utbetales for én måned av gangen fra den datoen det er søkt om forskudd.</article><article class="legalP" id="paragraf-5-ledd-2">Dersom en søknad om dagpenger avslås, skal utbetalingen av forskudd stanses.</article></article><article class="legalArticle" data-lovdata-URL="LTI/forskrift/2020-05-20-1029/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avregningen av forskuddet mot dagpengene og tilbakebetalingsplikt</span></h2><article class="legalP" id="paragraf-6-ledd-1">Når en søknad om dagpenger er innvilget, trekkes en bestemt prosentsats fra fremtidige dagpengeutbetalinger inntil hele forskuddet er avregnet.</article><article class="legalP" id="paragraf-6-ledd-2">Dersom søkeren mottar en annen ytelse etter folketrygdloven og derfor mister retten til dagpenger helt eller midlertidig, kan utbetalt forskudd avregnes mot den andre ytelsen.</article><article class="legalP" id="paragraf-6-ledd-3">Dersom søkeren ikke hadde krav på hele eller deler av forskuddet, kan Arbeids- og velferdsetaten etter reglene i folketrygdloven § 22-15 kreve at søkeren tilbakebetaler for mye utbetalt forskudd.</article><article class="legalP" id="paragraf-6-ledd-4">Det kan ikke kreves refusjon etter sosialtjenesteloven § 26 i forskuddet.</article></article><article class="legalArticle" data-lovdata-URL="LTI/forskrift/2020-05-20-1029/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandlingen</span></h2><article class="legalP" id="paragraf-7-ledd-1">Arbeids- og velferdsetaten kan unnlate å begrunne et forskuddsvedtak, og vedtaket trenger ikke å være skriftlig, jf. forvaltningsloven § 23 og 24 fjerde ledd første punktum. Søkeren kan underrettes om vedtaket gjennom informasjon i den digitale søknadsløsningen eller gjennom utbetalingen av forskudd, jf. forvaltningsloven § 27 første ledd tredje punktum.</article><article class="legalP" id="paragraf-7-ledd-2">Vedtak om forskudd kan ikke påklages, jf. forvaltningsloven § 28 fjerde ledd.</article><article class="legalP" id="paragraf-7-ledd-3">Saksbehandlingsreglene i folketrygdloven kapittel 21 gjelder, med unntak av reglene i § 21-10 og § 21-12.</article></article><article class="legalArticle" data-lovdata-URL="LTI/forskrift/2020-05-20-1029/§9" data-name="§9" id="paragraf-8"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-8-ledd-1">Forskriften trer i kraft straks. Fra samme tidspunkt oppheves forskrift 27. mars 2020 nr. 530 om Arbeids- og velferdsetatens rett til å forskuttere dagpenger etter folketrygdloven kapittel 4.</article><article class="legalP" id="paragraf-8-ledd-2">Forskriften gjelder til og med 31. desember 2020, med mindre Kongen treffer vedtak om opphevelse tidligere.</article></article></main></body></html>