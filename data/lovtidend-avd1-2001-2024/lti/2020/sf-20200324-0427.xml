<!DOCTYPE html><html lang="no"><head><title>Midlertidig forskrift om tillegg til forskrift 7. desember 2016 nr. 1957 om studier og eksamen ved Politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-24-427</dd><dt class="dokid">DokumentID</dt><dd class="dokid">LTI/forskrift/2020-03-24-427</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Politihøgskolen</li></ul></dd><dt class="dateInForce">I kraft fra</dt><dd class="dateInForce">2020-03-24 – 2020-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-07-1957</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/1995-08-04-53/§24a</li><li>lov/1995-08-04-53/§24b</li><li>lov/1995-08-04-53/§24c</li><li>lov/1995-08-04-53/§24d</li><li>forskrift/2005-12-16-1576</li></ul></dd><dt class="dateOfPublication">Kunngjort</dt><dd class="dateOfPublication">2020-03-25 16:40</dd><dt class="journalNumber">Journalnummer</dt><dd class="journalNumber">2020-0380</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om studier og eksamen ved Politihøgskolen</dd><dt class="title">Tittel</dt><dd class="title">Midlertidig forskrift om tillegg til forskrift 7. desember 2016 nr. 1957 om studier og eksamen ved Politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Politihøgskolen 24. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, jf. lov 4. august 1995 nr. 53 om politiet (politiloven) kapittel IVa og forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2020-03-24-427</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 7. desember 2016 nr. 1957 om studier og eksamen ved Politihøgskolen<ul class="tocSubUl"><li>§ 1. Formål</li><li>§ 2. Obligatoriske aktiviteter</li><li>§ 3. Endring av vurderingsform</li><li>§ 4. Fravær fra eksamen</li><li>§ 5. Sensur</li><li>§ 6. Gjennomføring av andre studieår</li><li>§ 7. Forlenget studierett for studenter som er forsinket i studiet</li><li>§ 8. Fullmakt</li><li>§ 9. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-24-427" id="dokument"><h1>Midlertidig forskrift om tillegg til forskrift 7. desember 2016 nr. 1957 om studier og eksamen ved Politihøgskolen</h1><article class="legalArticle" data-lovdata-URL="LTI/forskrift/2020-03-24-427/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at studenter skal fullføre emner og utdanninger uten unødvendige forsinkelser som følge av forhold som skyldes koronavirus. Alle endringer med hjemmel i denne forskriften skal ivareta de faglige kravene i utdanningene og være forsvarlige og nødvendige.</article></article><article class="legalArticle" data-lovdata-URL="LTI/forskrift/2020-03-24-427/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Obligatoriske aktiviteter</span></h2><article class="legalP" id="paragraf-2-ledd-1">Dersom studenter som følge av koronavirus blir forhindret fra å gjennomføre og få godkjent obligatoriske aktiviteter i et emne, kan de likevel gis anledning til å avlegge eksamen i emnet.</article><article class="legalP" id="paragraf-2-ledd-2">Studentene må gjennomføre og få godkjent obligatoriske aktiviteter innen en fastsatt frist før eksamensresultat i emnet er endelig fastsatt og gyldig. Studenter som ikke har fullført obligatoriske aktiviteter og dermed har ett eller flere ikke gyldige resultater skal ikke få utstedt fullstendig karakterutskrift eller vitnemål før alle resultater er gjort gyldig.</article></article><article class="legalArticle" data-lovdata-URL="LTI/forskrift/2020-03-24-427/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endring av vurderingsform</span></h2><article class="legalP" id="paragraf-3-ledd-1">Rektor kan endre vurderingsformen i et emne og tidspunkt for gjennomføringen av vurderingen, som følge av forhold som skyldes koronavirus. Studentene skal sikres en vurdering som er upartisk og faglig betryggende selv om vurderingsformen ikke er den samme som angitt i emnebeskrivelsen i fag-/programplan.</article><article class="legalP" id="paragraf-3-ledd-2">Endring av vurderingsform innebærer ikke at vurdering i emnet kan utgå.</article><article class="legalP" id="paragraf-3-ledd-3">I særlige tilfeller kan vurderingsuttrykket endres.</article><article class="legalP" id="paragraf-3-ledd-4">Eksamensordninger kan endres på kort varsel dersom det anses som nødvendig på grunn av forhold relatert til koronavirus.</article></article><article class="legalArticle" data-lovdata-URL="LTI/forskrift/2020-03-24-427/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fravær fra eksamen</span></h2><article class="legalP" id="paragraf-4-ledd-1">Egenmelding relatert til sykdom eller annet fravær relatert til utbruddet av koronaviruset kan tillates som dokumentasjon på gyldig fravær.</article></article><article class="legalArticle" data-lovdata-URL="LTI/forskrift/2020-03-24-427/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sensur</span></h2><article class="legalP" id="paragraf-5-ledd-1">Rektor kan utvide sensurfristen for en eller flere eksamener som følge av koronavirus. En utvidelse av sensurfristen for en eksamen skal ikke overstige fire uker utover ordinær sensurfrist for eksamenen.</article></article><article class="legalArticle" data-lovdata-URL="LTI/forskrift/2020-03-24-427/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Gjennomføring av andre studieår</span></h2><article class="legalP" id="paragraf-6-ledd-1">Det obligatoriske oppmøtekravet i andre studieår gjelder ikke dersom studenten likevel har oppfylt de faglige kravene for emnet og fått godkjent og bestått egnethetsvurdering.</article></article><article class="legalArticle" data-lovdata-URL="LTI/forskrift/2020-03-24-427/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forlenget studierett for studenter som er forsinket i studiet</span></h2><article class="legalP" id="paragraf-7-ledd-1">Studenter, som på grunn av forhold relatert til utbruddet av koronavirus ikke får gjennomført planlagt eksamen for å bestå studiet, skal gis anledning til å avlegge eksamen de allerede er oppmeldt til selv om studieretten er utløpt.</article><article class="legalP" id="paragraf-7-ledd-2">Det samme gjelder for studenter som ikke får gjennomført eksamen for å forbedre karakteren.</article></article><article class="legalArticle" data-lovdata-URL="LTI/forskrift/2020-03-24-427/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fullmakt</span></h2><article class="legalP" id="paragraf-8-ledd-1">Rektor har i særlige tilfeller fullmakt til å vedta andre endringer og tillegg i tråd med § 1. Styret skal orienteres om slike endringer.</article></article><article class="legalArticle" data-lovdata-URL="LTI/forskrift/2020-03-24-427/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-9-ledd-1">Denne forskrift trer i kraft straks. Forskriften gjelder frem til 31. desember 2020.</article></article></main></body></html>