<!DOCTYPE html><html lang="no"><head><title>Forskrift om endring i forskrift om målenheter og måling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-08-26-1681</dd><dt class="dokid">DokumentID</dt><dd class="dokid">LTI/forskrift/2020-08-26-1681</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avd.</li></ul></dd><dt class="dateInForce">I kraft fra</dt><dd class="dateInForce">2020-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-20-1723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§4</li><li>lov/2007-01-26-4/§7</li><li>lov/2007-01-26-4/§17</li><li>lov/2007-01-26-4/§31</li></ul></dd><dt class="dateOfPublication">Kunngjort</dt><dd class="dateOfPublication">2020-08-28 15:30</dd><dt class="lastupdated">Rettet</dt><dd class="lastupdated">2020-09-03 (se nederst)</dd><dt class="journalNumber">Journalnummer</dt><dd class="journalNumber">2020-1230</dd><dt class="titleShort">Korttittel</dt><dd class="titleShort">Endr. i forskrift om målenheter og måling</dd><dt class="title">Tittel</dt><dd class="title">Forskrift om endring i forskrift om målenheter og måling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 26. august 2020 med hjemmel i lov 26. januar 2007 nr. 4 om målenheter, måling og normaltid § 4 første ledd, § 7 første ledd bokstav c, § 17 tredje ledd bokstav b og § 31 første ledd.</dd><dt class="refid">RefID</dt><dd class="refid">forskrift/2020-08-26-1681</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om målenheter og måling<ul class="tocSubUl"><li>I<ul class="tocSubUl"><li>§ 2-4. Definisjoner av SI-grunnenhetene</li><li>§ 4-5a. Rapporteringsplikt ved salg av måleredskaper</li><li>§ 6-6. Gebyr ved funn av brudd på regelverket (avviksgebyr)</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-08-26-1681" id="dokument"><h1>Forskrift om endring i forskrift om målenheter og måling</h1><section class="section" data-name="kapI" id="kapittel-1" data-lovdata-URL="LTI/forskrift/2020-08-26-1681/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2007 nr. 1723 om målenheter og måling gjøres følgende endringer:</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Definisjoner av SI-grunnenhetene</span></span><article class="legalP" id="kapittel-1-foreslåttparagraf-1-ledd-1">SI-grunnenhetene har følgende definisjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Enhet for tid:</i> Sekund, symbol s, er SI-enheten for tid. Den er definert ved å la den faste numeriske verdien av cesiumfrekvensen Δv<sub>Cs</sub>, som hyperfin-overgangsfrekvensen i den uperturberte grunntilstanden i cesium 133 atomet, være 9&#xa0;192&#xa0;631&#xa0;770 når den er uttrykt i enheten Hz, som er lik s<sup>-1</sup>.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Enhet for lengde:</i> Meter, symbol m, er SI-enheten for lengde. Den er definert ved å la den faste numeriske verdien av lyshastigheten i vakuum c være 299&#xa0;792&#xa0;458 når den er uttrykt i enheten m/s, der sekund er definert ut fra Δv<sub>Cs</sub>.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>Enhet for masse:</i> Kilogram, symbol kg, er SI-enheten for masse. Det er definert ved å la den faste numeriske verdien av Plancks konstant h være 6,626&#xa0;070&#xa0;15 x 10<sup>-34</sup> når den er uttrykt i enheten J s, som er lik kg m<sup>2</sup> s<sup>-1</sup>, der meter og sekund er definert ut fra c og Δv<sub>Cs</sub>.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>Enhet for elektrisk strøm:</i> Ampere, symbol A, er SI-enheten for elektrisk strøm. Den er definert ved å la den faste numeriske verdien av elementærladningen e være 1,602&#xa0;176&#xa0;634 x 10<sup>-19</sup> når den er uttrykt i enheten C, som er lik A s, der sekund er definert ut fra Δv<sub>Cs</sub>.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>Enhet for termodynamisk temperatur:</i> Kelvin, symbol K, er SI-enheten for termodynamisk temperatur. Den er definert ved å la den faste numeriske verdien av Boltzmanns konstant k være 1,380&#xa0;649 x 10<sup>-23</sup> når den er uttrykt i enheten J K<sup>-1</sup>, som er lik kg m<sup>2</sup> s<sup>-2</sup> K<sup>-1</sup>, der kilogram, meter og sekund er definert ut fra h, c og Δv<sub>Cs</sub>.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>Enhet for stoffmengde:</i> Mol, symbol mol, er SI-enheten for stoffmengde. Et mol inneholder eksakt 6,022&#xa0;140&#xa0;76 x 1023 elementære enheter. Dette tallet er den faste numeriske verdien av Avogadros konstant, NA, når den er uttrykt i enheten mol<sup>-1</sup> og kalles Avogadros tall.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Stoffmengde, symbol n, av et system er et mål på antallet spesifiserte elementære enheter. En elementær enhet kan være et atom, et molekyl, et ion, et elektron, andre partikler eller spesifiserte grupper av partikler.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>Enhet for lysstyrke:</i> Candela, symbol cd, er SI-enheten for lysstyrke i en gitt retning. Den er definert ved å la den faste numeriske verdien av lysstyrken til monokromatisk stråling med frekvens 540 x 1<sup>012</sup> Hz, <sub>Kcd</sub>, til å være 683 når den er uttrykt i enheten lm W<sup>-1</sup>, som er lik cd sr W<sup>-1</sup>, eller cd sr kg<sup>-1</sup> m<sup>-2</sup> s<sup>3</sup>, der kilogram, meter og sekund er definert ut fra h, c og Δv<sub>Cs</sub>. <table><caption data-caption-placement="before"><i>Tabell 2. Særlig navn og symbol for den avledede SI-enheten for temperatur ved angivelse av celsius-temperatur.</i></caption><thead><tr><th data-text-align="left" data-vertical-align="top"><i>Størrelse</i></th><th colspan="2" data-text-align="left" data-vertical-align="top"><i>Enhet</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top"><i>Navn</i></th><th data-text-align="left" data-vertical-align="top"><i>Symbol</i></th></tr></thead><tbody><tr><td data-text-align="left" data-vertical-align="top">Celsiustemperatur</td><td data-text-align="left" data-vertical-align="top">Grad celsius</td><td data-text-align="left" data-vertical-align="top">°C</td></tr></tbody></table></article><article class="legalP" id="kapittel-1-foreslåttparagraf-1-ledd-1-punkt-8-ledd-2">Celsiustemperatur t er definert som differansen t = T – T<sub>0</sub> mellom de to termodynamiske temperaturene T og T<sub>0</sub>, der T<sub>0</sub> = 273,15 K. Et intervall eller en differanse i temperatur kan uttrykkes enten i kelvin eller i grader gelsius. Enheten «grader gelsius» er lik enheten «kelvin».</article></article></li></ul></article></article> <article class="defaultP" margin-top="true">§ 3-1 bokstav l oppheves. Nåværende bokstav m blir ny bokstav l, nåværende bokstav n blir ny bokstav m, osv.</article> <article class="defaultP" margin-top="true">§ 3-4 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">Automatiske jernbanevekter, jf. forskrift 21. desember 2007 nr. 1741 om krav til automatiske jernbanevekter</article></article></li></ul></article> <article class="defaultP" margin-top="true">§ 4-5 første ledd skal lyde:</article><article class="legalP" id="kapittel-1-ledd-2">Informasjon om tillatte feilgrenser (toleranser), maksimums- og minimumsbelastning ved bruk og hvilke krav måleredskapet for øvrig skal tilfredsstille, skal følge måleredskapet sammen med beslutning om samsvar. Beslutning om samsvar trenger ikke å følge med ikke-automatiske vekter.</article> <article class="defaultP" margin-top="true">Ny § 4-5a skal lyde:</article><article class="futureLegalArticle" data-name="§4-5a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-5a</span>. <span class="legalArticleTitle">Rapporteringsplikt ved salg av måleredskaper</span></span><article class="legalP" id="kapittel-1-foreslåttparagraf-2-ledd-1">Justervesenet kan gi forskrift om pålegg om at den som selger eller på annen måte overdrar måleredskaper, skal rapportere dette til Justervesenet.</article></article> <article class="defaultP" margin-top="true">§ 4-15 andre ledd skal lyde:</article><article class="numberedLegalP" data-numerator="2" id="kapittel-1-nummer-1">2. Autorisert representant skal utføre de oppgaver som er spesifisert i fullmakten som er mottatt fra produsenten. Fullmakten skal pålegge den autoriserte representanten å gjøre minst følgende oppgaver:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">oppbevare den tekniske dokumentasjonen og EU-samsvarserklæringen i 10 år etter at måleredskapet første gang ble gjort tilgjengelig på markedet, til rådighet for de nasjonale markedstilsynsmyndighetene,</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">ved forespørsel, å samarbeide med de relevante nasjonale myndigheter om ethvert tiltak som treffes for å redusere risiko fra de måleredskaper som er omfattet av representantens fullmakt,</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">ved forespørsel gi nasjonale myndigheter alle opplysninger og nødvendig dokumentasjon for å vise at måleinstrumentet er i samsvar med kravene.</article></article></li></ul></article> <article class="defaultP" margin-top="true">§ 5-2 første og andre ledd oppheves. Nåværende tredje til åttende ledd blir første til sjette ledd.</article> <article class="defaultP" margin-top="true">§ 6-6 skal lyde:</article><article class="futureLegalArticle" data-name="§6-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Gebyr ved funn av brudd på regelverket (avviksgebyr)</span></span><article class="legalP" id="kapittel-1-foreslåttparagraf-3-ledd-1">Avdekker et tilsyn brudd på kravene i eller med hjemmel i lov 26. januar 2007 nr. 4 om målenheter, måling og normaltid som brukeren kan lastes for, skal brukeren betale gebyr for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">målinger i forbindelse med fremstilling av ferdigpakninger i fiskemottak og vekter i fiskemottak med kr 6&#xa0;040 per pakkelinje og per måleredskap</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">taksametre, vekter i dagligvarebutikker, vekter i post i butikk, mellomstore vekter og tungvekter, målesystem for kontinuerlig og dynamisk måling av flytende gass (LPG), små og mellomstore målesystem for kontinuerlig og dynamisk måling av andre væsker enn vann på bensinstasjoner, store målesystem for kontinuerlig og dynamisk måling av andre væsker enn vann og andre måleredskaper og målinger med kr 3&#xa0;180 per måleredskap.</article></article></li></ul></article></article> <article class="defaultP" margin-top="true">§ 7-2 første ledd skal lyde:</article><article class="legalP" id="kapittel-1-ledd-3">Justervesenet kan pålegge et overtredelsesgebyr på inntil 10 prosent av virksomhetens omsetning, men uansett ikke mindre enn 10 ganger timegebyret fastsatt i § 6-1 andre punktum ved forsettlig eller uaktsom overtredelse av lov om målenheter, måling og normaltid<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">§ 7, § 8 og § 9</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">§ 10, § 11, § 12, § 13, § 14</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">§ 15 og § 16</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">§ 17 første og annet ledd</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">§ 19.</article></article></li></ul></article> <article class="defaultP" margin-top="true">Vedlegg nr. 1 modul D1 punkt 7.2. siste avsnitt skal lyde:</article><article class="legalP" id="kapittel-1-ledd-4">Et eksemplar av EU-samsvarserklæringen skal følge med hvert måleredskap som gjøres tilgjengelig på markedet første gang. Dette kravet kan imidlertid tolkes som gjeldende for et parti eller en sending snarere enn for det enkelte måleredskap i tilfeller der et stort antall måleredskaper leveres til én enkelt bruker. Dette avsnittet gjelder ikke for ikke-automatiske vekter.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-08-26-1681/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2020-08-26-1681/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-09-03" data-gazette-note-type="rettelse"><article class="defaultP">§ 2-4 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1"><i>Enhet for stoffmengde:</i> Mol, symbol mol, er SI-enheten for stoffmengde. Et mol inneholder eksakt 6,022 140 76 x <i>10<sup>23</sup></i> elementære enheter. Dette tallet er den faste numeriske verdien av Avogadros konstant, N<sub>A</sub>, når den er uttrykt i enheten mol<sup>-1</sup> og kalles Avogadros tall.</article></article></li></ul></article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">§ 2-4 bokstav f skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1"><i>Enhet for stoffmengde:</i> Mol, symbol mol, er SI-enheten for stoffmengde. Et mol inneholder eksakt 6,022&#xa0;140&#xa0;76 x 10<sup>23</sup> elementære enheter. Dette tallet er den faste numeriske verdien av Avogadros konstant, <i>N<sub>A</sub></i>, når den er uttrykt i enheten mol<sup>-1</sup> og kalles Avogadros tall.</article></article></li></ul></article> <article class="defaultP" margin-top="true">§ 2-4 bokstav h siste ledd skal lyde:<ul class="defaultList"><li class="consolidationElement"><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Celsiustemperatur t er definert som differansen t = T – T<sub>0</sub> mellom de to termodynamiske temperaturene T og T<sub>0</sub>, der T<sub>0</sub> = 273,15 K. Et intervall eller en differanse i temperatur kan uttrykkes enten i kelvin eller i grader <i>celsius</i>. Enheten «grader <i>celsius</i>» er lik enheten «kelvin».</article></article></li></ul></article></article></section></main></body></html>