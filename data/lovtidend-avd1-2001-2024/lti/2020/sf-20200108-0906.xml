<!DOCTYPE html><html lang="no"><head><title>Forskrift for opptak, studier og eksamen ved Høyskolen for yrkesfag AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-08-906</dd><dt class="dokid">DokumentID</dt><dd class="dokid">LTI/forskrift/2020-01-08-906</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høyskolen for yrkesfag AS</li></ul></dd><dt class="dateInForce">I kraft fra</dt><dd class="dateInForce">2020-01-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-04-10-603</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-10</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2017-01-06-13/§1-1</li><li>forskrift/2017-01-06-13/§3-1</li><li>forskrift/2017-01-06-13/§3-2</li></ul></dd><dt class="dateOfPublication">Kunngjort</dt><dd class="dateOfPublication">2020-05-04 15:35</dd><dt class="journalNumber">Journalnummer</dt><dd class="journalNumber">2020-0629</dd><dt class="titleShort">Korttittel</dt><dd class="titleShort">Forskrift for opptak, studier og eksamen ved HØFY</dd><dt class="title">Tittel</dt><dd class="title">Forskrift for opptak, studier og eksamen ved Høyskolen for yrkesfag AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høyskolen for yrkesfag AS (HØFY) 8. januar 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-6, § 3-7, § 3-8, § 3-9, § 3-10, § 3-11, § 4-7, § 4-8, § 4-10, § 5-2 og § 5-3 og forskrift 6. januar 2017 nr. 13 om opptak til høgre utdanning § 1-1, § 3-1 og § 3-2.</dd><dt class="refid">RefID</dt><dd class="refid">forskrift/2020-01-08-906</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift for opptak, studier og eksamen ved Høyskolen for yrkesfag AS<ul class="tocSubUl"><li>Kapittel 1. Allmenne regler<ul class="tocSubUl"><li>§ 1. Virkeområde</li><li>§ 2. Sentrale begreper</li><li>§ 3. Studieåret</li><li>§ 4. Andre forhold</li></ul></li><li>Kapittel 2. Opptak og rangering til grunnutdanning<ul class="tocSubUl"><li>§ 5. Opptak og rangering til grunnutdanning</li><li>§ 6. Generelt grunnlag for opptak</li><li>§ 7. Realkompetanse</li><li>§ 8. Frister</li><li>§ 9. Studiestart</li><li>§ 10. Reservasjon av studieplass</li><li>§ 11. Betinget opptak</li><li>§ 12. Trekk av studium</li><li>§ 13. Enkeltemner</li><li>§ 14. Poengberegning og rangering</li><li>§ 15. Klage på opptak</li></ul></li><li>Kapittel 3. Studierett, utdanningsplan, permisjon og utenlandsopphold<ul class="tocSubUl"><li>§ 16. Studierett</li><li>§ 17. Utdanningsplan</li><li>§ 18. Fravær og permisjon</li><li>§ 19. Utenlandsopphold</li></ul></li><li>Kapittel 4. Grader<ul class="tocSubUl"><li>§ 20. Bachelorgrad</li><li>§ 21. Reduksjon i studiepoeng for bachelorgraden</li></ul></li><li>Kapittel 5. Studieportefølje og studieplaner<ul class="tocSubUl"><li>§ 22. Strategisk planlegging og fastsetting av studieportefølje</li><li>§ 23. Fastsetting av studieplan</li></ul></li><li>Kapittel 6. Eksamen – allmenne regler, gjennomføring og klage<ul class="tocSubUl"><li>§ 24. Eksamen</li><li>§ 25. Rett til eksamens-/vurderingsmelding</li><li>§ 26. Oppmelding til eksamen</li><li>§ 27. Tidspunkt og omfang for eksamen</li><li>§ 28. Individuell tilrettelegging av eksamen</li><li>§ 29. Bruk av hjelpemidler ved eksamen med tilsyn</li><li>§ 30. Fusk og forsøk på fusk, annullering av eksamen eller prøve. Utestenging og bortvisning</li><li>§ 31. Karaktersystem</li><li>§ 32. Sensur</li><li>§ 33. Begrunnelse for, og klage over karakterfastsetting</li><li>§ 34. Klage over formelle feil</li><li>§ 35. Godskriving/godkjenning av grad, yrkesutdanning, emne eller tema</li><li>§ 36. Søknad om fritak. Innpassing av andre utdanninger</li></ul></li><li>Kapittel 7. Vitnemål og karakterutskrifter<ul class="tocSubUl"><li>§ 37. Vitnemål</li><li>§ 38. Angivelse av alternativ vurderingsform</li><li>§ 39. Angivelse av fritak for eksamen</li><li>§ 40. Utstedelse av vitnemål</li><li>§ 41. Tilknytningskrav for utstedelse av vitnemål</li></ul></li><li>Kapittel 8. Dispensasjoner, utfyllende bestemmelser, klager og ikrafttreden<ul class="tocSubUl"><li>§ 42. Dispensasjon</li><li>§ 43. Utfyllende bestemmelser</li><li>§ 44. Klager</li><li>§ 45. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-08-906" id="dokument"><h1>Forskrift for opptak, studier og eksamen ved Høyskolen for yrkesfag AS</h1><section class="section" data-name="kap1" id="kapittel-1" data-lovdata-URL="LTI/forskrift/2020-01-08-906/KAPITTEL_1"><h2>Kapittel 1. Allmenne regler</h2><article class="legalArticle" data-lovdata-URL="LTI/forskrift/2020-01-08-906/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder grunnutdanning og videreutdanning, og alle typer eksamen ved Høyskolen for yrkesfag AS (forkortet HØFY).</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften forutsetter at studentene følger studieprogrammets fastsatte studieprogresjon. For studenter som har søkt om og fått innvilget unntak, skal anvendelsen av reglene ta hensyn til dette, med mindre noe annet er særskilt angitt.</article><article class="numberedLegalP" data-numerator="3" id="kapittel-1-paragraf-1-nummer-3">(3) Når det i det følgende er fastsatt at en tidsfrist går ut på en bestemt dato og denne datoen ikke er virkedag, blir fristen forskjøvet til nærmest etterfølgende virkedag.</article></article><article class="legalArticle" data-lovdata-URL="LTI/forskrift/2020-01-08-906/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Sentrale begreper</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Bacheloroppgave:</i> Et selvstendig arbeid som har et omfang på minimum 10 studiepoeng og som inngår i et bachelorgradsstudium.</article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Eksamen:</i> Er en betegnelse på en avsluttende vurdering av kandidatens sluttkompetanse i de enkelte emner.</article><article class="numberedLegalP" data-numerator="3" id="kapittel-1-paragraf-2-nummer-3">(3) <i>Emne:</i> Er den minste studiepoenggivende enhet med avsluttende vurdering. Et emne skal normalt ha en størrelse på minst 10 studiepoeng og for øvrig være delelig med 5. Emnebeskrivelsen skal beskrive forventet læringsutbytte, innhold, undervisnings- og arbeidsformer, arbeidskrav, omfang og vurderingsformer.</article><article class="numberedLegalP" data-numerator="4" id="kapittel-1-paragraf-2-nummer-4">(4) <i>Emnegruppe:</i> Kombinasjon av emner fra ett eller flere fag/fagområder som gjennom studieplan er definert til å utgjøre en samlet enhet.</article><article class="numberedLegalP" data-numerator="5" id="kapittel-1-paragraf-2-nummer-5">(5) <i>Enkeltemne-student:</i> Benyttes om en student som ikke er tatt opp til et studieprogram, men som er gitt studierett til ett eller flere emner. Rettigheter er som for ordinære studenter (jf. denne forskrift § 13) i de aktuelle emnene.</article><article class="numberedLegalP" data-numerator="6" id="kapittel-1-paragraf-2-nummer-6">(6) <i>Grunnutdanning:</i> Med grunnutdanninger menes studier der opptakskravet er generell studiekompetanse eller realkompetanse, eventuelt i kombinasjon med spesielle opptakskrav.</article><article class="numberedLegalP" data-numerator="7" id="kapittel-1-paragraf-2-nummer-7">(7) <i>Obligatorisk arbeidskrav:</i> Krav som må være oppfylt for å ha eksamensrett. Arbeidskrav består av obligatoriske øvinger, innleveringer eller lignende, som ikke utgjør en del av eksamen.</article><article class="numberedLegalP" data-numerator="8" id="kapittel-1-paragraf-2-nummer-8">(8) <i>Privatist:</i> Den som etter reglene i lov om universiteter og høyskoler § 3-10 fremstiller seg til eksamen/vurdering, uten å være tatt opp og registrert som student.</article><article class="numberedLegalP" data-numerator="9" id="kapittel-1-paragraf-2-nummer-9">(9) <i>Studieplan:</i> Plan for det faglige innholdet i studieprogram som ikke er regulert av nasjonal rammeplan.</article><article class="numberedLegalP" data-numerator="10" id="kapittel-1-paragraf-2-nummer-10">(10) <i>Studiepoeng:</i> Mål på omfang av et studieprogram, der et heltids studieår er normert til 60 studiepoeng.</article><article class="numberedLegalP" data-numerator="11" id="kapittel-1-paragraf-2-nummer-11">(11) <i>Studieprogram:</i> Begrepet anvendes om et ett- eller flerårig studieløp som det er særskilt opptak til, som har et definert innhold i henhold til studieplan, og som fører fram til en avsluttet eksamen eller grad. Et studieprogram er som regel sammensatt av flere emner.</article><article class="numberedLegalP" data-numerator="12" id="kapittel-1-paragraf-2-nummer-12">(12) <i>Studierett:</i> Rettighet knyttet til det å være tatt opp som student til et studieprogram eller emne.</article><article class="numberedLegalP" data-numerator="13" id="kapittel-1-paragraf-2-nummer-13">(13) <i>Utdanningsplan:</i> Plan for gjennomføring av et studieprogram inngått mellom skolen og den enkelte student. Planen inneholder også bestemmelser om skolens forpliktelser overfor studenten, og studentens forpliktelser overfor skolen og medstudenter.</article><article class="numberedLegalP" data-numerator="14" id="kapittel-1-paragraf-2-nummer-14">(14) <i>Videreutdanning:</i> Utdanning som forutsetter annen høyere utdanning som opptaksgrunnlag.</article><article class="numberedLegalP" data-numerator="15" id="kapittel-1-paragraf-2-nummer-15">(15) <i>Vurdering:</i> Brukes om det arbeidet som utføres for å bedømme studentens kunnskaper, ferdigheter og generelle kompetanse. Vurderingen resulterer i en karakter.</article></article><article class="legalArticle" data-lovdata-URL="LTI/forskrift/2020-01-08-906/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Studieåret</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Studieåret begynner medio august og avsluttes ultimo juni eller medio januar og avsluttes ultimo desember.</article><article class="numberedLegalP" data-numerator="2" id="kapittel-1-paragraf-3-nummer-2">(2) Rektor fastsetter årshjul for påfølgende studieår.</article><article class="numberedLegalP" data-numerator="3" id="kapittel-1-paragraf-3-nummer-3">(3) Rektor fastsetter søknadsfrister for lokale opptak.</article></article><article class="legalArticle" data-lovdata-URL="LTI/forskrift/2020-01-08-906/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Andre forhold</span></h3><article class="legalP" id="kapittel-1-paragraf-4-ledd-1">Studentenes taushetsplikt. En student som i studiesammenheng får kjennskap til noens personlige forhold, har taushetsplikt etter de regler som gjelder for yrkesutøvere på vedkommende livsområde. HØFY har taushetsplikterklæring som må underskrives av de studenter dette er aktuelt for.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-01-08-906/KAPITTEL_2"><h2>Kapittel 2. Opptak og rangering til grunnutdanning</h2><article class="legalArticle" data-lovdata-URL="LTI/forskrift/2020-01-08-906/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptak og rangering til grunnutdanning</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) For opptak og rangering til grunnutdanninger, gjelder de regler som departementet har fastsatt i forskrift om opptak til høyere utdanning.</article><article class="numberedLegalP" data-numerator="2" id="kapittel-2-paragraf-1-nummer-2">(2) Styret selv fastsetter antall studieplasser i medhold av lov om universiteter og høyskoler § 3-7.</article><article class="numberedLegalP" data-numerator="3" id="kapittel-2-paragraf-1-nummer-3">(3) Tildelt studieplass kan reserveres til året etter når rektor finner at det foreligger tungtveiende grunner. Grunnlag for reservering av studieplass må dokumenteres, og søknad med dokumentasjon må framstilles innen 3 uker etter at studieplassen er tildelt.</article><article class="numberedLegalP" data-numerator="4" id="kapittel-2-paragraf-1-nummer-4">(4) Kvalifikasjoner fra tidligere utdanning og opplæring, studieperioder og realkompetanse skal godskrives ved opptak til studier ved HØFY.</article></article><article class="legalArticle" data-lovdata-URL="LTI/forskrift/2020-01-08-906/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Generelt grunnlag for opptak</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Til utdanningen i byggeplassledelse må søker ha generell studiekompetanse, jf. § 2-1 i forskrift om opptak til høgre utdanning.</article><article class="numberedLegalP" data-numerator="2" id="kapittel-2-paragraf-2-nummer-2">(2) Søkere med utenlandsk utdanning fra land utenfor Norden må dokumentere at de oppfyller krav til norsk- og engelskkunnskaper i henhold til krav i forskrift om opptak til høyere utdanning. Krav til norskkunnskaper gjelder ikke dersom både obligatoriske deler av studiet og den aktuelle spesialiseringen i sin helhet foregår på engelsk.</article></article><article class="legalArticle" data-lovdata-URL="LTI/forskrift/2020-01-08-906/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Realkompetanse</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som er 25 år eller eldre i opptaksåret, og som ikke dekker opptakskravet gjennom formell utdanning, har krav på å få vurdert om de er kvalifiserte for et bestemt studium på grunnlag av realkompetanse. Realkompetanse kan tilkjennes på grunnlag av kunnskaper søker har fått gjennom lønnet og ulønnet arbeid, organisasjonsarbeid, utdanning eller på annen måte.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere må ha minimum 5 års relevant fulltids yrkespraksis, deltid regnes om til heltid. Inntil 2 av disse 5 årene kan erstattes av relevant ulønnet arbeid, utdanning, organisasjonserfaring eller liknende. Ingen kan få mere enn 100&#xa0;% uttelling for yrkespraksis og utdanning for samme periode.</article><article class="numberedLegalP" data-numerator="3" id="kapittel-2-paragraf-3-nummer-3">(3) Det må i tillegg kunne dokumenteres tilstrekkelig grunnlag i felles allmenne fag tilsvarende læreplanene i Vg1 og Vg2 i yrkesfaglige utdanningsprogram.</article><article class="numberedLegalP" data-numerator="4" id="kapittel-2-paragraf-3-nummer-4">(4) Søkere som får godkjent realkompetanse som en del av sitt opptaksgrunnlag, skal rangeres etter en helhetlig og skjønnsmessig vurdering av om søkeren har likeverdige kvalifikasjoner med søkere som tas opp etter rangering på grunnlag av poengberegning.</article></article><article class="legalArticle" data-lovdata-URL="LTI/forskrift/2020-01-08-906/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Frister</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Ordinær søknadsfrist for opptak til høstsemesteret er 15. april og 15. september for studier med oppstart i vårsemesteret.</article><article class="numberedLegalP" data-numerator="2" id="kapittel-2-paragraf-4-nummer-2">(2) For søkere fra land utenfor EU/EØS-området med utdanning fra land utenfor Norden er søknadsfristen 15. desember for studier med oppstart i høstsemesteret og 1. august for studier med oppstart i vårsemesteret.</article><article class="numberedLegalP" data-numerator="3" id="kapittel-2-paragraf-4-nummer-3">(3) All utdanning, praksis og andre forhold som skal gi grunnlag for opptak, må være dokumentert ved søknadsfristens utløp. Resultater som har betydning for søknadsbehandlingen, men som foreligger først etter søknadsfristen, kan ettersendes.</article><article class="numberedLegalP" data-numerator="4" id="kapittel-2-paragraf-4-nummer-4">(4) Det skal ved søknadsbehandlingen så langt det er praktisk mulig tas hensyn til dokumentasjon av eksamen som avlegges eller praksis som fullføres etter søknadsfristen. Frist for ettersending av dokumentasjon for studier med oppstart i høstsemesteret er normalt 1. juli og 1. desember for studier med oppstart i vårsemesteret.</article></article><article class="legalArticle" data-lovdata-URL="LTI/forskrift/2020-01-08-906/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Studiestart</span></h3><article class="legalP" id="kapittel-2-paragraf-5-ledd-1">Studieåret begynner medio august og avsluttes ultimo juni eller medio januar og avsluttes ultimo desember.</article></article><article class="legalArticle" data-lovdata-URL="LTI/forskrift/2020-01-08-906/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Reservasjon av studieplass</span></h3><article class="legalP" id="kapittel-2-paragraf-6-ledd-1">Tildelt studieplass kan reserveres til neste opptak dersom det foreligger tungtveiende grunner. Ytterligere utsettelse innvilges normalt ikke.</article></article><article class="legalArticle" data-lovdata-URL="LTI/forskrift/2020-01-08-906/§11" data-name="§11" id="kapittel-2-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Betinget opptak</span></h3><article class="legalP" id="kapittel-2-paragraf-7-ledd-1">For opptak til videreutdanninger kan HØFY etter nærmere vurdering gi betinget tilbud der søker mangler del(er) av opptaksgrunnlaget. Forutsetningen er at søker kvalifiserer seg før studiet starter.</article></article><article class="legalArticle" data-lovdata-URL="LTI/forskrift/2020-01-08-906/§12" data-name="§12" id="kapittel-2-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Trekk av studium</span></h3><article class="legalP" id="kapittel-2-paragraf-8-ledd-1">Et studium kan trekkes selv om det er kvalifiserte søkere, dersom det ikke er tilstrekkelig antall søkere eller faglige eller økonomiske ressurser til å gi et fullverdig tilbud.</article></article><article class="legalArticle" data-lovdata-URL="LTI/forskrift/2020-01-08-906/§13" data-name="§13" id="kapittel-2-paragraf-9"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Enkeltemner</span></h3><article class="numberedLegalP" data-numerator="1" id="kapittel-2-paragraf-9-nummer-1">(1) Opptak til enkeltemner kan foretas så fremt det er ledige studieplasser.</article><article class="numberedLegalP" data-numerator="2" id="kapittel-2-paragraf-9-nummer-2">(2) For opptak til enkeltemner gjelder de generelle krav for opptak til den utdanningen emnet tilhører. For emner som ikke tilhører en utdanning, eller emner som har avvikende opptakskrav kan det fastsettes egne krav i emneplanen.</article><article class="numberedLegalP" data-numerator="3" id="kapittel-2-paragraf-9-nummer-3">(3) Rektor kan fastsette utfyllende retningslinjer for vurdering av realkompetanse.</article></article><article class="legalArticle" data-lovdata-URL="LTI/forskrift/2020-01-08-906/§14" data-name="§14" id="kapittel-2-paragraf-10"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Poengberegning og rangering</span></h3><article class="numberedLegalP" data-numerator="1" id="kapittel-2-paragraf-10-nummer-1">(1) Opptak, poengberegning og rangering gjøres av en egen opptaksnemnd, som består av høgskolens studieledere og rektor. Rektor leder opptaksnemnda.</article><article class="numberedLegalP" data-numerator="2" id="kapittel-2-paragraf-10-nummer-2">(2) Ved realkompetansevurdering utvides opptaksnemnda med kvalifisert faglærer fra utdanningen det søkes til.</article><article class="numberedLegalP" data-numerator="3" id="kapittel-2-paragraf-10-nummer-3">(3) Ved lik poengsum skal det kjønn som er underrepresentert i det yrket eller den profesjon opplæringen skal føre fram til, kvoteres.<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-10-nummer-3-punkt-1"><article class="legalP" id="kapittel-2-paragraf-10-nummer-3-punkt-1-ledd-1">Det gis gjennomsnittlig karakterpoeng i alle standpunkt- og eksamenskarakterer fra videregående opplæring multiplisert med 10.</article></article></li><li data-li-identifier="-" data-name="-"><article class="listArticle" id="kapittel-2-paragraf-10-nummer-3-punkt-2"><article class="legalP" id="kapittel-2-paragraf-10-nummer-3-punkt-2-ledd-1">Praksis utover det generelle grunnlag for opptak; ½ poeng pr. måned.</article></article></li><li data-li-identifier="-" data-name="-"><article class="listArticle" id="kapittel-2-paragraf-10-nummer-3-punkt-3"><article class="legalP" id="kapittel-2-paragraf-10-nummer-3-punkt-3-ledd-1">Fagprøve i annet fag utover det generelle opptakskrav, inklusive praksistid; 10 poeng.</article></article></li></ul></article><article class="numberedLegalP" data-numerator="4" id="kapittel-2-paragraf-10-nummer-4">(4) Hvis flere søkere vurderes å stå helt likt ved innbyrdes rangering etter disse to hovedkriteriene, vil eldre søkere rangeres foran yngre søkere.</article></article><article class="legalArticle" data-lovdata-URL="LTI/forskrift/2020-01-08-906/§15" data-name="§15" id="kapittel-2-paragraf-11"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Klage på opptak</span></h3><article class="legalP" id="kapittel-2-paragraf-11-ledd-1">Søker som har fått avslag på vedtak om opptak kan klage på vedtaket. Klagen skal være skriftlig og gjøre rede for grunnlaget for klagen, herunder om det klages over formelle feil (saksbehandlingen) eller opptakskomiteens vurdering av søknaden (skjønnsutøvelsen). Eventuell klage må være postlagt senest tre uker etter opptaksvedtaket er kunngjort. Klagen vil bli behandlet av HØFYs klagenemnd.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-01-08-906/KAPITTEL_3"><h2>Kapittel 3. Studierett, utdanningsplan, permisjon og utenlandsopphold</h2><article class="legalArticle" data-lovdata-URL="LTI/forskrift/2020-01-08-906/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studieretten gjelder det studieprogrammet eller emnet studenten er tatt opp til. Skolen kan likevel innføre plassbegrensning på valgfrie emner såfremt studentene sikres plass ved alternative emner, slik at de kan fullføre studiet på normert tid.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studenter kan gis rett til å følge undervisningen og fremstille seg for eksamen i emner som ikke er del av studieprogrammet. En slik rett fastsettes i studentens utdanningsplan.</article><article class="numberedLegalP" data-numerator="3" id="kapittel-3-paragraf-1-nummer-3">(3) Studieretten innebærer:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-3-punkt-1"><article class="legalP" id="kapittel-3-paragraf-1-nummer-3-punkt-1-ledd-1">Rett til å få fastsatt utdanningsplan i samsvar med denne forskrift § 8.</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-3-punkt-2"><article class="legalP" id="kapittel-3-paragraf-1-nummer-3-punkt-2-ledd-1">Rett til å delta i undervisning/læringsaktiviteter i samsvar med studieplanen for det enkelte program og i samsvar med utdanningsplanen.</article></article></li><li data-li-identifier="c." data-name="c."><article class="listArticle" id="kapittel-3-paragraf-1-nummer-3-punkt-3"><article class="legalP" id="kapittel-3-paragraf-1-nummer-3-punkt-3-ledd-1">Rett til veiledning og til å bruke andre ressurser i samsvar med studieplanen, utdanningsplanen og eventuelle andre regler gitt av skolen, herunder lesesaler, datamaskiner, bibliotek osv.</article></article></li><li data-li-identifier="d." data-name="d."><article class="listArticle" id="kapittel-3-paragraf-1-nummer-3-punkt-4"><article class="legalP" id="kapittel-3-paragraf-1-nummer-3-punkt-4-ledd-1">Rett til å bli vurdert til eksamen i samsvar med emnebeskrivelsen og reglene i denne forskrift.</article></article></li><li data-li-identifier="e." data-name="e."><article class="listArticle" id="kapittel-3-paragraf-1-nummer-3-punkt-5"><article class="legalP" id="kapittel-3-paragraf-1-nummer-3-punkt-5-ledd-1">Rett til brukerkonto i skolens datasystemer for studenter.</article></article></li></ul></article><article class="numberedLegalP" data-numerator="4" id="kapittel-3-paragraf-1-nummer-4">(4) Skolen kan i tillegg vedta regler om obligatorisk frammøte ved studiestart og undervisning, herunder om registrering, gyldig forfall mv.</article><article class="numberedLegalP" data-numerator="5" id="kapittel-3-paragraf-1-nummer-5">(5) Studieretten kan opphøre dersom studenten:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-5-punkt-1"><article class="legalP" id="kapittel-3-paragraf-1-nummer-5-punkt-1-ledd-1">Unnlater å betale studieavgift innen fastsatt frist</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-5-punkt-2"><article class="legalP" id="kapittel-3-paragraf-1-nummer-5-punkt-2-ledd-1">Unnlater å godkjenne utdanningsplan innen fastsatt frist</article></article></li><li data-li-identifier="c." data-name="c."><article class="listArticle" id="kapittel-3-paragraf-1-nummer-5-punkt-3"><article class="legalP" id="kapittel-3-paragraf-1-nummer-5-punkt-3-ledd-1">Unnlater å søke om permisjon etter reglene i denne forskrift</article></article></li><li data-li-identifier="d." data-name="d."><article class="listArticle" id="kapittel-3-paragraf-1-nummer-5-punkt-4"><article class="legalP" id="kapittel-3-paragraf-1-nummer-5-punkt-4-ledd-1">Ikke holder tilfredsstillende progresjon i studiet, som er mindre enn 50&#xa0;% forsinkelse i forhold til normert studietid. Permisjoner regnes ikke som forsinkelse i denne sammenhengen</article></article></li><li data-li-identifier="e." data-name="e."><article class="listArticle" id="kapittel-3-paragraf-1-nummer-5-punkt-5"><article class="legalP" id="kapittel-3-paragraf-1-nummer-5-punkt-5-ledd-1">Ikke avlegger eksamen på to år, når studenten ikke er innvilget permisjon på forhånd</article></article></li><li data-li-identifier="f." data-name="f."><article class="listArticle" id="kapittel-3-paragraf-1-nummer-5-punkt-6"><article class="legalP" id="kapittel-3-paragraf-1-nummer-5-punkt-6-ledd-1">Har brukt opp sine forsøk til eksamen eller praksisperioder i henhold til denne forskrift</article></article></li><li data-li-identifier="g." data-name="g."><article class="listArticle" id="kapittel-3-paragraf-1-nummer-5-punkt-7"><article class="legalP" id="kapittel-3-paragraf-1-nummer-5-punkt-7-ledd-1">Er utestengt i henhold til lov om universiteter og høyskoler § 4-8, § 4-9, § 4-10.</article></article></li></ul></article><article class="numberedLegalP" data-numerator="6" id="kapittel-3-paragraf-1-nummer-6">(6) Pålegg om framvisning av originaldokumenter:<p class="leddfortsettelse">Studenter må ved forespørsel fra skolen framvise originaldokumenter som er grunnlaget for opptak til studier eller for utstedelse av vitnemål ved HØFY. Studenter som ikke framviser de forespurte originaldokumentene for kontroll, kan miste studieretten. Vitnemål fra HØFY vil kunne bli holdt tilbake til de forespurte originaldokumentene er framvist og kontrollert.</p></article></article><article class="legalArticle" data-lovdata-URL="LTI/forskrift/2020-01-08-906/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Studenter som er tatt opp til utdanninger av minst 60 studiepoengs omfang, skal ha en utdanningsplan.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studenter i studieprogram av minst 60 studiepoengs omfang, skal bekrefte sin utdanningsplan innen 1. oktober i høstsemesteret og 1. mars i vårsemesteret. Bekreftelse av utdanningsplanen er å anse som endelig undervisnings- og eksamensmelding. Bekreftelse av utdanningsplan er en forutsetning for at studenten oppretteholder sin studierett.</article><article class="numberedLegalP" data-numerator="3" id="kapittel-3-paragraf-2-nummer-3">(3) Utdanningsplanen fastsettes av studenten og skolen i fellesskap, innenfor rammen av studieplanen for det programmet studenten er tatt opp til, samt annet relevant regelverk.</article><article class="numberedLegalP" data-numerator="4" id="kapittel-3-paragraf-2-nummer-4">(4) Utdanningsplanen skal inneholde bestemmelser om skolens ansvar og forpliktelser overfor studenten, og om studentens ansvar og forpliktelser overfor skolen og medstudentene.</article><article class="numberedLegalP" data-numerator="5" id="kapittel-3-paragraf-2-nummer-5">(5) Rektor gir nærmere retningslinjer, herunder om utdanningsplanens form, lagring og arkivering, om frist og framgangsmåte for endring.</article></article><article class="legalArticle" data-lovdata-URL="LTI/forskrift/2020-01-08-906/§18" data-name="§18" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Fravær og permisjon</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) En student bør ha gjennomført og bestått minst ett semester eller mer for å få innvilget permisjon. Normalt kan det gis permisjon for inntil ett år.</article><article class="numberedLegalP" data-numerator="2" id="kapittel-3-paragraf-3-nummer-2">(2) Rektor i samråd med aktuelle fagavdeling avgjør søknad om permisjon.</article><article class="numberedLegalP" data-numerator="3" id="kapittel-3-paragraf-3-nummer-3">(3) Rektor i samråd med aktuelle fagavdeling kan innvilge søknad om permisjon ut over ett år ved for eksempel fødsel/adopsjon (jf. lov om universiteter og høyskoler § 4-5), førstegangstjeneste, sykdom og andre særskilte grunner. Dette må dokumenteres av sakkyndig instans.</article><article class="numberedLegalP" data-numerator="4" id="kapittel-3-paragraf-3-nummer-4">(4) Studenten har rett til å gjenoppta sine studier på tilsvarende nivå som før permisjonen, men utdanningsplanen må tilpasses gjeldende studieplan.</article><article class="numberedLegalP" data-numerator="5" id="kapittel-3-paragraf-3-nummer-5">(5) Dersom en student ønsker å ta enkelteksamener i sin permisjonstid, må studenten betale studieavgift for det aktuelle semesteret.</article></article><article class="legalArticle" data-lovdata-URL="LTI/forskrift/2020-01-08-906/§19" data-name="§19" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Utenlandsopphold</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Alle bachelorstudier skal gis mulighet til ett semesters studieopphold/praksis i utlandet.</article><article class="numberedLegalP" data-numerator="2" id="kapittel-3-paragraf-4-nummer-2">(2) Studenten må normalt ha bestått 60 studiepoeng før utreise, og må ellers tilfredsstille de krav skolen stiller for utreisende studenter.</article><article class="numberedLegalP" data-numerator="3" id="kapittel-3-paragraf-4-nummer-3">(3) Studenter som tar emner/praksis ved et lærested i utlandet som integrert del av utdanningen ved HØFY, skal semesterregistrere seg og betale semesteravgift ved HØFY før avreisen for å opprettholde sin studierett.</article><article class="numberedLegalP" data-numerator="4" id="kapittel-3-paragraf-4-nummer-4">(4) Utfyllende retningslinjer for søknadsprosess, forhåndsgodkjenning og lignende fastsettes av rektor. Innpassing av eksamener fra utlandet er regulert særskilt (jf. denne forskrift § 27).</article></article></section><section class="section" data-name="kap4" id="kapittel-4" data-lovdata-URL="LTI/forskrift/2020-01-08-906/KAPITTEL_4"><h2>Kapittel 4. Grader</h2><article class="legalArticle" data-lovdata-URL="LTI/forskrift/2020-01-08-906/§20" data-name="§20" id="kapittel-4-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Bachelorgrad</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Graden bachelor oppnås på grunnlag av eksamener med et samlet omfang av minimum 180 studiepoeng. Av disse må eksamener med et samlet omfang på minimum 90 studiepoeng være avlagt ved HØFY.</article><article class="numberedLegalP" data-numerator="2" id="kapittel-4-paragraf-1-nummer-2">(2) Grunnlaget for graden skal omfatte ett av følgende:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-nummer-2-punkt-1"><article class="legalP" id="kapittel-4-paragraf-1-nummer-2-punkt-1-ledd-1">Fullført 3-årig integrert yrkesrettet høyere utdanning av 180 studiepoengs omfang.</article></article></li><li data-li-identifier="b." data-name="b."><article class="listArticle" id="kapittel-4-paragraf-1-nummer-2-punkt-2"><article class="legalP" id="kapittel-4-paragraf-1-nummer-2-punkt-2-ledd-1">Fullført og bestått toårig teknisk fagskoleutdanning med relevant faglig fordypning med godkjent påbygging med et omfang på 90 studiepoeng, godkjent av styret ved HØFY.</article></article></li><li data-li-identifier="c." data-name="c."><article class="listArticle" id="kapittel-4-paragraf-1-nummer-2-punkt-3"><article class="legalP" id="kapittel-4-paragraf-1-nummer-2-punkt-3-ledd-1">Fullført 2-årig integrert yrkesrettet høyere utdanning (ved norsk eller utenlands institusjon) eller annet studieprogram av 120 studiepoengs omfang, kombinert med godkjent påbygging eller spesialisering innenfor samme eller andre fag/fagområder av minimum 90 studiepoengs omfang.</article></article></li></ul></article></article><article class="legalArticle" data-lovdata-URL="LTI/forskrift/2020-01-08-906/§21" data-name="§21" id="kapittel-4-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Reduksjon i studiepoeng for bachelorgraden</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Overlapping i temainnhold mellom emner som inngår i grunnlaget for bachelorgraden, kan ikke utgjøre mer enn 10 studiepoeng totalt.</article><article class="numberedLegalP" data-numerator="2" id="kapittel-4-paragraf-2-nummer-2">(2) Det vises til eget Bachelorreglement ved Høyskolen for yrkesfag AS for nærmere bestemmelser.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-01-08-906/KAPITTEL_5"><h2>Kapittel 5. Studieportefølje og studieplaner</h2><article class="legalArticle" data-lovdata-URL="LTI/forskrift/2020-01-08-906/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Strategisk planlegging og fastsetting av studieportefølje</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Styret trekker opp strategien for institusjonens utdannings- og forskningsvirksomhet og annen faglig virksomhet, og legger planer om den faglige utviklingen i samsvar med de mål som er gitt av overordnet myndighet for sektoren og institusjonen. Med utgangspunkt i strategiske mål og langsiktige planer om faglig utvikling, gjør styret årlig vedtak om hvilke studieplaner som skal inngå i skolens studieportefølje.</article><article class="numberedLegalP" data-numerator="2" id="kapittel-5-paragraf-1-nummer-2">(2) Når kapasitetshensyn eller ressurshensyn krever det, kan styret selv regulere adgangen til det enkelte studium eller deler av det, innenfor de rammer og mål som gis av departementet.</article><article class="numberedLegalP" data-numerator="3" id="kapittel-5-paragraf-1-nummer-3">(3) Dersom manglende søkning eller andre tvingende grunner gjør det nødvendig å avlyse opptaket til studier eller enkeltemner, har rektor fullmakt til å gjøre vedtak om dette.</article></article><article class="legalArticle" data-lovdata-URL="LTI/forskrift/2020-01-08-906/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Fastsetting av studieplan</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Det skal fastsettes studieplan for alle studier som tilbys ved HØFY som gir uttelling i form av minimum 30 studiepoeng.</article><article class="numberedLegalP" data-numerator="2" id="kapittel-5-paragraf-2-nummer-2">(2) Det vises til egen Studieplan ved Høyskolen for yrkesfag AS for nærmere bestemmelser.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-01-08-906/KAPITTEL_6"><h2>Kapittel 6. Eksamen – allmenne regler, gjennomføring og klage</h2><article class="legalArticle" data-lovdata-URL="LTI/forskrift/2020-01-08-906/§24" data-name="§24" id="kapittel-6-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Eksamen</span></h3><article class="legalP" id="kapittel-6-paragraf-1-ledd-1">Eksamen skal gi grunnlag for å sikre at den enkelte students sluttkompetanse blir vurdert i forhold til forventet læringsutbytte for emnet.</article></article><article class="legalArticle" data-lovdata-URL="LTI/forskrift/2020-01-08-906/§25" data-name="§25" id="kapittel-6-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Rett til eksamens-/vurderingsmelding</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Studenter har adgang til eksamen i emner der de har studierett, har eksamensrett og er meldt opp til eksamen.</article><article class="numberedLegalP" data-numerator="2" id="kapittel-6-paragraf-2-nummer-2">(2) Skolen kan fastsette obligatoriske arbeidskrav, krav om beståtte eksamener eller prøver eller krav om obligatorisk undervisning og praksis som må være godkjent før eksamen i bestemte emner kan avlegges. Opplysninger om dette tas inn i emnebeskrivelsen.</article><article class="numberedLegalP" data-numerator="3" id="kapittel-6-paragraf-2-nummer-3">(3) Studenter som ikke oppfyller obligatoriske arbeidskrav, har ikke adgang til eksamen.</article><article class="numberedLegalP" data-numerator="4" id="kapittel-6-paragraf-2-nummer-4">(4) En student har rett til å framstille seg til eksamen ved skolen i samme emne tre ganger.</article><article class="numberedLegalP" data-numerator="5" id="kapittel-6-paragraf-2-nummer-5">(5) I særlige tilfeller kan rektor gi anledning til flere forsøk etter søknad fra studenten og uttalelse fra fagavdeling. Dersom emnet er vesentlig endret eller utgått gjelder retten til å gå opp til eksamen i inntil ett år etter endring.</article><article class="numberedLegalP" data-numerator="6" id="kapittel-6-paragraf-2-nummer-6">(6) Når en student har avlagt eksamen på nytt, gjelder den beste karakteren.</article><article class="numberedLegalP" data-numerator="7" id="kapittel-6-paragraf-2-nummer-7">(7) En student kan etter søknad gis adgang til å levere ny eller revidert bacheloroppgave kun én gang.</article><article class="numberedLegalP" data-numerator="8" id="kapittel-6-paragraf-2-nummer-8">(8) Rektor avgjør om vilkår for å avlegge eksamen eller ny bacheloroppgave er innfridd.</article></article><article class="legalArticle" data-lovdata-URL="LTI/forskrift/2020-01-08-906/§26" data-name="§26" id="kapittel-6-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Oppmelding til eksamen</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Oppmelding til eksamen skjer gjennom godkjenning av studieplan innen angitte frister. Oppmelding til eksamen skjer ved skolens studentservice.</article><article class="numberedLegalP" data-numerator="2" id="kapittel-6-paragraf-3-nummer-2">(2) Rektor kan vedta at det skal holdes ny eksamen med adgang for studenter som ikke har bestått eksamen eller som hadde gyldig fravær ved ordinær eksamen. Hvis ny eksamen avholdes kan denne også åpnes for studenter som ønsker å forbedre. Rektor avgjør om vurderingsform kan endres i forhold til ordinær eksamen.</article><article class="numberedLegalP" data-numerator="3" id="kapittel-6-paragraf-3-nummer-3">(3) Studenter som vil framstille seg for ny eller utsatt eksamen, er selv ansvarlig for å melde seg opp innen fastsatte frister.</article><article class="numberedLegalP" data-numerator="4" id="kapittel-6-paragraf-3-nummer-4">(4) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="5" id="kapittel-6-paragraf-3-nummer-5">(5) Rektor kan i særlige tilfeller og etter søknad fravike oppmeldingsfristene. Dispensasjon kan gis i de tilfelle der en student har vært syk eller det er andre uforutsette hindringer som har gjort det umulig for studenten å melde seg innen fristen, og dette blir dokumentert.</article><article class="numberedLegalP" data-numerator="6" id="kapittel-6-paragraf-3-nummer-6">(6) En student som er meldt opp til eksamen, har anledning til å trekke seg. Avmelding til eksamen skal gjøres senest 2 uker før eksamensdagen/innleveringsdato. Unntak er for bacheloroppgave, der avmelding skal gjøres senest én måned før innleveringsfrist.</article><article class="numberedLegalP" data-numerator="7" id="kapittel-6-paragraf-3-nummer-7">(7) En student anses for å ha framstilt seg til eksamen dersom studenten uten gyldig grunn trekker seg etter avmeldingsfristens utløp, ikke møter til eksamen, ikke leverer besvarelse, eller møter på eksamen og trekker seg under eksamen. Gyldig grunn er sykdom eller sterke velferdsgrunner og skal være dokumentert. Slik dokumentasjon skal leveres/være poststemplet så raskt som mulig og senest innen tre vanlige arbeidsdager (mandag–fredag) etter eksamen/innleveringsdato.</article></article><article class="legalArticle" data-lovdata-URL="LTI/forskrift/2020-01-08-906/§27" data-name="§27" id="kapittel-6-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Tidspunkt og omfang for eksamen</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Eksamen avholdes normalt i det semesteret undervisningen i emnet avsluttes. Ved eksamen gjelder det som er fastsatt i gjeldende studieplan.</article><article class="numberedLegalP" data-numerator="2" id="kapittel-6-paragraf-4-nummer-2">(2) Ny eksamen (jf. denne forskrift § 18 tredje ledd) skal gjennomføres etter samme studieplan som ved siste ordinære eksamen.</article><article class="numberedLegalP" data-numerator="3" id="kapittel-6-paragraf-4-nummer-3">(3) Studieleder vedtar eventuelle unntak fra dette i forbindelse med vedtak/revisjoner av studieplan.</article></article><article class="legalArticle" data-lovdata-URL="LTI/forskrift/2020-01-08-906/§28" data-name="§28" id="kapittel-6-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Individuell tilrettelegging av eksamen</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Studenter som ved spesialist- eller legeattest dokumenterer funksjonsnedsettelse, skal få sine eksamener tilrettelagt så langt det er praktisk mulig. Har en student spesielle behov for å få eksamen tilrettelagt, kan studenten søke rektor om avvikende ordning for så vel skriftlig som muntlig eksamen. Særordningen skal ha som formål å oppveie de ulemper studenten har, samtidig som man i størst mulig utstrekning skal sørge for at studentene prøves likt.</article><article class="numberedLegalP" data-numerator="2" id="kapittel-6-paragraf-5-nummer-2">(2) Søknaden må fremsettes innen 1. september for høstsemesteret og innen 1. februar for vårsemesteret, og må inneholde dokumentasjon fra sakkyndig instans (for eksempel spesialist, psykolog, logoped), og beskrivelse av behovet for særordning i eksamenssituasjonen. Dokumentasjon skal være av nyere dato, normalt ikke eldre enn to år. Det skal normalt søkes for hver eksamensperiode, men hvis behovet er permanent, kan det søkes om godkjenning av særordningen så lenge studenten studerer ved HØFY.</article><article class="numberedLegalP" data-numerator="3" id="kapittel-6-paragraf-5-nummer-3">(3) Særordninger skal være slik at eksamensprestasjonen kan vurderes på lik linje med den ordinære eksamen.</article><article class="numberedLegalP" data-numerator="4" id="kapittel-6-paragraf-5-nummer-4">(4) Studenter med dysleksi eller andre lese-/skrivevansker, kan etter eget ønske få lagt ved eksamensbesvarelsen en anonymisert attest som stadfester dette. Dette gjelder også studenter med annet morsmål enn norsk.</article><article class="numberedLegalP" data-numerator="5" id="kapittel-6-paragraf-5-nummer-5">(5) Studenter med annet morsmål enn norsk, kan etter søknad innvilges bruk av tospråklig ordbok ved eksamen. Ordboken må leveres til Studentservice minimum 2 dager før eksamen.</article></article><article class="legalArticle" data-lovdata-URL="LTI/forskrift/2020-01-08-906/§29" data-name="§29" id="kapittel-6-paragraf-6"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Bruk av hjelpemidler ved eksamen med tilsyn</span></h3><article class="legalP" id="kapittel-6-paragraf-6-ledd-1">Skolen fastsetter hvilke hjelpemidler som kan benyttes ved eksamen.</article></article><article class="legalArticle" data-lovdata-URL="LTI/forskrift/2020-01-08-906/§30" data-name="§30" id="kapittel-6-paragraf-7"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Fusk og forsøk på fusk, annullering av eksamen eller prøve. Utestenging og bortvisning</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Dersom en student gjør seg skyldig i opptreden som omfattes av bestemmelsene i lov om universiteter og høyskoler § 4-7 eller § 4-8 skal høgskolestyrets klagenemnd fatte vedtak om annullering og utestengelse. Dette inkluderer også medvirkning til fusk. Kandidaten har rett til å la seg bistå av advokat.</article><article class="numberedLegalP" data-numerator="2" id="kapittel-6-paragraf-7-nummer-2">(2) Det anses som fusk når en student har annet enn tillatte hjelpemidler tilgjengelig før og under eksamen, kommuniserer med andre om oppgave eller løsningen av denne, eller på andre måter handler i strid med eksamensregelverket eller regler om kildebruk.</article><article class="numberedLegalP" data-numerator="3" id="kapittel-6-paragraf-7-nummer-3">(3) Dersom det under avleggelse av eksamen med tilsyn oppstår situasjoner som gjør at en student kan mistenkes for fusk, skal studenten straks gjøres oppmerksom på at forholdet vil bli rapportert til administrasjonen for videre forføyning. Studenten gis da mulighet til å velge om den vil avbryte eller fortsette eksamen. Det samme gjelder for studenter som har medvirket til fusk.</article><article class="numberedLegalP" data-numerator="4" id="kapittel-6-paragraf-7-nummer-4">(4) Dersom det under avleggelse av andre typer eksamen oppstår situasjoner som medfører at det endelige resultat for den enkelte kandidats del ikke kan sies å være et individuelt og selvstendig arbeid, skal administrasjonen varsles. Hvis det i etterkant viser seg at to eller flere besvarelser klart bygger på samme originalarbeid eller har samme opphavsmann eller felles disposisjon, regnes det som fusk hos alle de involverte.</article><article class="numberedLegalP" data-numerator="5" id="kapittel-6-paragraf-7-nummer-5">(5) Referanser på anvendte kilder skal være oppgitt. Avskrift eller kopi uten kildehenvisning regnes som fusk, uavhengig av kilden. Eksamensbesvarelser skal alltid være originale, selvstendige og individuelle arbeider, med mindre det tydelig fremgår av oppgaven at den kan avvike fra hovedregelen. Besvarelsen skal ikke tidligere ha vært innlevert som eksamen på egen eller andre institusjoner.</article><article class="numberedLegalP" data-numerator="6" id="kapittel-6-paragraf-7-nummer-6">(6) Kandidater som forsettlig eller grovt uaktsomt medvirker til fusk hos andre, ansees også for å ha fusket, uavhengig av vurderingsform.</article><article class="numberedLegalP" data-numerator="7" id="kapittel-6-paragraf-7-nummer-7">(7) Utestengning eller bortvisning kan begrunnes ut fra straffbare forhold, (jf. lov om universiteter og høyskoler § 4-9).</article><article class="numberedLegalP" data-numerator="8" id="kapittel-6-paragraf-7-nummer-8">(8) Skolen registrerer bortviste eller utestengte studenter i Register for informasjonsutveksling om utestengte studenter (RUST) (jf. lov om universiteter og høyskoler § 4-12).</article></article><article class="legalArticle" data-lovdata-URL="LTI/forskrift/2020-01-08-906/§31" data-name="§31" id="kapittel-6-paragraf-8"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Karaktersystem</span></h3><article class="numberedLegalP" data-numerator="1" id="kapittel-6-paragraf-8-nummer-1">(1) Karaktersystemet ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått som følgende tabell viser: <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="center" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="center" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="center" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="center" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="center" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="center" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="2" id="kapittel-6-paragraf-8-nummer-2">(2) Mer fagspesifikke beskrivelser kan utarbeides i den enkelte fagavdeling med utgangspunkt i hva som er gitt av nasjonale føringer innen hvert fagområde.</article><article class="numberedLegalP" data-numerator="3" id="kapittel-6-paragraf-8-nummer-3">(3) Praksis vurderes til karakteren Bestått/Ikke bestått. For ikke bestått praksis, gis det adgang til å ta praksisperioden én gang til, med mindre annet er bestemt i nasjonal rammeplan.</article></article><article class="legalArticle" data-lovdata-URL="LTI/forskrift/2020-01-08-906/§32" data-name="§32" id="kapittel-6-paragraf-9"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) Studentenes kunnskaper, ferdigheter og generelle kompetanse skal vurderes på en upartisk og faglig betryggende måte.</article><article class="numberedLegalP" data-numerator="2" id="kapittel-6-paragraf-9-nummer-2">(2) HØFY oppnevner eksterne sensorer, normalt for fire år om gangen. Ekstern sensor kan ha gjesteforelesninger for eksempel av svært begrenset omfang, men skal ikke være ansatt ved institusjonen eller knyttet til skolen som timelærer i funksjonsperioden. Krav til ekstern sensor fremkommer i utfyllende retningslinjer (jf. denne forskrift § 33 sjette ledd).</article><article class="numberedLegalP" data-numerator="3" id="kapittel-6-paragraf-9-nummer-3">(3) HØFY fastsetter årlig hvordan ekstern sensor skal brukes i vurderingsarbeidet. Det må sikres en variert anvendelse av de ulike måter en bruker ekstern sensor på.</article><article class="numberedLegalP" data-numerator="4" id="kapittel-6-paragraf-9-nummer-4">(4) Ved muntlig eksamen som eneste vurderingsform skal det alltid være to sensorer. Dersom eksamenen omfatter 30 studiepoeng eller mer skal minst en av sensorene være ekstern.</article><article class="numberedLegalP" data-numerator="5" id="kapittel-6-paragraf-9-nummer-5">(5) Dersom intern og ekstern sensor ikke blir enige om vurderingen av en besvarelse, skal det ved vurderingen trekkes inn en tredje sensor som skal være ekstern, slik at de tre sensorene avgjør karakteren i fellesskap.</article><article class="numberedLegalP" data-numerator="6" id="kapittel-6-paragraf-9-nummer-6">(6) Ved uenighet mellom faglærer og veileder/øvingslærer på praksisstedet ved vurdering av praksisstudier, tiltrer emneansvarlig/studieleder som tredje sensor.</article><article class="numberedLegalP" data-numerator="7" id="kapittel-6-paragraf-9-nummer-7">(7) Sensurfristen er tre uker – 15 vanlige arbeidsdager (mandag–fredag) fra eksamensdagen. Ved ny sensur som følge av klage eller bytte av sensor, regnes ny sensurfrist fra det tidspunkt ny sensor er oppnevnt.</article><article class="numberedLegalP" data-numerator="8" id="kapittel-6-paragraf-9-nummer-8">(8) Styret kan gjøre unntak for enkelteksamener og kan i midlertidig forskrift fastsette lengre sensurfrist når det ikke er mulig å skaffe det antall kvalifiserte sensorer som er nødvendig for å avvikle sensuren på tre uker. Styret kan i forskrift fastsette lengre frist for avhandlinger og tilsvarende større skriftlige arbeider.</article><article class="numberedLegalP" data-numerator="9" id="kapittel-6-paragraf-9-nummer-9">(9) Sensur kunngjøres via skolens elektroniske studentsystem (Canvas). Studentene er selv ansvarlige for å gjøre seg kjent med sensuren. HØFY er ikke ansvarlig for eventuelle feil eller misforståelser som oppstår ved muntlig beskjed om eksamensresultat.</article><article class="numberedLegalP" data-numerator="10" id="kapittel-6-paragraf-9-nummer-10">(10) Studieleder kan gi utfyllende retningslinjer om bruk av sensor til eksamen.</article></article><article class="legalArticle" data-lovdata-URL="LTI/forskrift/2020-01-08-906/§33" data-name="§33" id="kapittel-6-paragraf-10"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Begrunnelse for, og klage over karakterfastsetting</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) En student eller studentgruppe har rett til å få en begrunnelse for karakterfastsettingen av sin prestasjon. Ved muntlig eksamen eller bedømmelse av praktiske ferdigheter, må krav om begrunnelse framsettes umiddelbart etter at karakteren er meddelt.</article><article class="numberedLegalP" data-numerator="2" id="kapittel-6-paragraf-10-nummer-2">(2) Ved annen bedømmelse må krav om begrunnelse framsettes innen en uke fra sensur ble offentliggjort.</article><article class="numberedLegalP" data-numerator="3" id="kapittel-6-paragraf-10-nummer-3">(3) Begrunnelse skal normalt være gitt innen to uker etter at klager har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av klagers prestasjon. Begrunnelse gis muntlig eller skriftlig etter sensors valg. Sensorene avgjør seg imellom hvem som skal gi begrunnelsen.</article><article class="numberedLegalP" data-numerator="4" id="kapittel-6-paragraf-10-nummer-4">(4) Klage over karakterfastsetting må framsettes skriftlig innen tre uker etter at eksamensresultatet er kunngjort. Har klager framsatt krav om begrunnelse for karakterfastsetting eller klaget over formelle feil, løper klagefristen fra klager har mottatt begrunnelse eller avgjørelse på klagen over formelle feil. Den skriftlige klagen skal:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-10-nummer-4-punkt-1"><article class="legalP" id="kapittel-6-paragraf-10-nummer-4-punkt-1-ledd-1">Gi opplysning om hvem som klager med navn, adresse og studentnummer</article></article></li><li data-li-identifier="b." data-name="b."><article class="listArticle" id="kapittel-6-paragraf-10-nummer-4-punkt-2"><article class="legalP" id="kapittel-6-paragraf-10-nummer-4-punkt-2-ledd-1">Vise til det vedtak det klages over (emne, eksamensdato, karakter)</article></article></li><li data-li-identifier="c." data-name="c."><article class="listArticle" id="kapittel-6-paragraf-10-nummer-4-punkt-3"><article class="legalP" id="kapittel-6-paragraf-10-nummer-4-punkt-3-ledd-1">Dato og underskrift. Ved klage knyttet til gruppeeksamen/felles arbeid må hvert gruppemedlem samtykke i og signere klagen.</article></article></li></ul></article><article class="numberedLegalP" data-numerator="5" id="kapittel-6-paragraf-10-nummer-5">(5) Bedømmelse av muntlig prestasjon og praksisopplæring eller annen bedømmelse som på grunn av prøvens art ikke lar seg etterprøve, kan ikke påklages (jf. lov om universiteter og høyskoler § 5-3 (5)).</article><article class="numberedLegalP" data-numerator="6" id="kapittel-6-paragraf-10-nummer-6">(6) Ved ny sensurering etter klage over karakterfastsetting, benyttes minst to nye sensorer, hvorav minst én ekstern. De nye sensorene skal foreta en helt ny sensurering, og skal således ikke ha opplysninger om karakter, begrunnelse for karakter eller klagers begrunnelse for klagen. Endring kan gjøres både til gunst og ugunst for klager. (Jf. lov om universiteter og høyskoler § 5-3.)</article><article class="numberedLegalP" data-numerator="7" id="kapittel-6-paragraf-10-nummer-7">(7) Ved klagesensur skal klagen avgjøres uten ugrunnet opphold (jf. forvaltningsloven § 11a).</article><article class="numberedLegalP" data-numerator="8" id="kapittel-6-paragraf-10-nummer-8">(8) Karakterfastsetting ved ny sensurering kan ikke påklages, (jf. lov om universiteter og høyskoler § 5-3 (6)). Hvis den endelige karakter blir fastsatt på grunnlag av en muntlig eksamen/justering i tilknytning til en skriftlig deleksamen, og klager får medhold i klage på sensuren av den skriftlige delen av eksamen, holdes ny muntlig eksamen før ny endelig karakter fastsettes.</article></article><article class="legalArticle" data-lovdata-URL="LTI/forskrift/2020-01-08-906/§34" data-name="§34" id="kapittel-6-paragraf-11"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Klage over formelle feil</span></h3><article class="numberedLegalP" data-numerator="1" id="kapittel-6-paragraf-11-nummer-1">(1) Klage over formelle feil ved eksamen behandles av skolens klagenemnd etter bestemmelsene i lov om universiteter og høyskoler § 5-2. Formelle feil kan være feil ved oppgavegiving, eksamensavvikling eller ved gjennomføring av sensuren.</article><article class="numberedLegalP" data-numerator="2" id="kapittel-6-paragraf-11-nummer-2">(2) Klage over formelle feil ved eksamen må fremsettes innen tre uker etter at klager er eller burde vært kjent med det forhold som begrunner klagen. Er krav om begrunnelse for eller klage over karakterfastsettingen framsatt, løper klagefristen fra klager har fått begrunnelsen eller en avgjørelse av klagen (jf. lov om universiteter og høyskoler § 5-2 (3)).</article><article class="numberedLegalP" data-numerator="3" id="kapittel-6-paragraf-11-nummer-3">(3) Finner klagenemnda at det er begått formelle feil, og det er rimelig å anta at dette kan ha hatt betydning for en eller flere studenters prestasjon eller bedømmelse av denne, skal det foretas ny sensurering eller holdes ny eksamen for alle berørte studenter så snart som mulig.</article></article><article class="legalArticle" data-lovdata-URL="LTI/forskrift/2020-01-08-906/§35" data-name="§35" id="kapittel-6-paragraf-12"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Godskriving/godkjenning av grad, yrkesutdanning, emne eller tema</span></h3><article class="numberedLegalP" data-numerator="1" id="kapittel-6-paragraf-12-nummer-1">(1) Grad, yrkesutdanning, emne eller tema fra institusjon under lov om universiteter og høyskoler godskrives studenten med samme antall studiepoeng ved HØFY.</article><article class="numberedLegalP" data-numerator="2" id="kapittel-6-paragraf-12-nummer-2">(2) Overlapping i faglig innhold gir tilsvarende reduksjon i studiepoeng totalt. Rektor avgjør i samråd med aktuell fagavdeling slike søknader.</article><article class="numberedLegalP" data-numerator="3" id="kapittel-6-paragraf-12-nummer-3">(3) Grad eller utdanning fra norsk eller utenlandsk institusjon som ikke ligger under universitets- og høyskoleloven, kan gis generell godkjenning som jevngod med grad, del av grad eller utdanning som gis ved institusjoner under loven. Nasjonalt organ for kvalitet i utdanningen (NOKUT) avgjør slike søknader (jf. lov om universiteter og høyskoler § 3-4).</article><article class="numberedLegalP" data-numerator="4" id="kapittel-6-paragraf-12-nummer-4">(4) Grad eller utdanning fra norsk eller utenlandsk institusjon som ikke ligger under universitets- og høyskoleloven, kan gis godkjenning som faglig jevngod med grad, del av grad eller utdanning som gis ved HØFY. Godkjenning etter denne bestemmelsen gir også rett til tilsvarende tittel (jf. lov om universiteter og høyskoler § 3-5 (3)).</article><article class="numberedLegalP" data-numerator="5" id="kapittel-6-paragraf-12-nummer-5">(5) Ved kombinasjon av ekstern utdanning og utdanning fra HØFY i grad, del av grad eller yrkesutdanning fra skolen, vil overlapping i faginnhold gi tilsvarende reduksjon i studiepoeng totalt. Rektor avgjør i samråd med aktuell fagavdeling søknader etter disse bestemmelsene i forhold til grader og utdanninger som gis ved vedkommende avdeling.</article></article><article class="legalArticle" data-lovdata-URL="LTI/forskrift/2020-01-08-906/§36" data-name="§36" id="kapittel-6-paragraf-13"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Søknad om fritak. Innpassing av andre utdanninger</span></h3><article class="numberedLegalP" data-numerator="1" id="kapittel-6-paragraf-13-nummer-1">(1) Fritak for nærmere angitt emne i et studium ved HØFY kan gis når det er godtgjort at tilsvarende eller annen velegnet eksamen er avlagt ved HØFY eller annen institusjon. Dokumentasjon av realkompetanse kan også gi grunnlag for fritak (jf. lov om universiteter og høyskoler § 3-5 (4)). Rektor avgjør slike søknader om fritak for eksamen eller prøve i samråd med fagavdelingen. Rektor angir nærmere retningslinjer for hvordan realkompetanse kan gi grunnlag for fritak eller innpassing.</article><article class="numberedLegalP" data-numerator="2" id="kapittel-6-paragraf-13-nummer-2">(2) Det kan gis fritak for maksimalt 90 studiepoeng for 2-årig relevant fagskoleutdanning i tekniske fag.</article><article class="numberedLegalP" data-numerator="3" id="kapittel-6-paragraf-13-nummer-3">(3) HØFY kan (jf. lov om universiteter og høgskoler):<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-13-nummer-3-punkt-1"><article class="legalP" id="kapittel-6-paragraf-13-nummer-3-punkt-1-ledd-1">godskrive og faglig godkjenne beståtte emner, eksamener eller prøver fra andre universiteter og høyskoler som tilbyr akkrediterte studier med samme antall studiepoeng i den utstrekning de oppfyller de faglige krav for et bestemt emne, grad eller utdanning ved institusjonen. Vedkommende institusjon skal påse at det ikke gis dobbel uttelling for samme faginnhold innenfor samme grad.</article></article></li><li data-li-identifier="b." data-name="b."><article class="listArticle" id="kapittel-6-paragraf-13-nummer-3-punkt-2"><article class="legalP" id="kapittel-6-paragraf-13-nummer-3-punkt-2-ledd-1">gi fritak for deler av utdanning fra universiteter og høyskoler som er akkrediterte etter denne lov, på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak. Departementet kan pålegge institusjonene å samordne sin praksis.</article></article></li><li data-li-identifier="c." data-name="c."><article class="listArticle" id="kapittel-6-paragraf-13-nummer-3-punkt-3"><article class="legalP" id="kapittel-6-paragraf-13-nummer-3-punkt-3-ledd-1">avgjøre selv søknader fra enkeltpersoner om godkjenning av annen høyere utdanning som faglig jevngod med utdanning som tilbys ved den enkelte institusjon. Godkjenning etter denne bestemmelsen gir rett til å bruke den tittel som er fastsatt for den utdanningen det er jevnført med.</article></article></li></ul></article><article class="numberedLegalP" data-numerator="4" id="kapittel-6-paragraf-13-nummer-4">(4) Søknad om fritak/innpass for eksamen må framsettes skriftlig innen én måned etter oppstart av emnet og må inneholde nødvendig dokumentasjon av omfang og innhold i eksamen som ønskes godskrevet. Det gis ikke fritak for deleksamener. Rektor avgjør søknader om fritak for eksamen etter innstilling fra studieleder.</article><article class="numberedLegalP" data-numerator="5" id="kapittel-6-paragraf-13-nummer-5">(5) Klage på vedtak om godskriving av grad, yrkesutdanning eller emne og fritak eller innpassing behandles av klagenemnda.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2020-01-08-906/KAPITTEL_7"><h2>Kapittel 7. Vitnemål og karakterutskrifter</h2><article class="legalArticle" data-lovdata-URL="LTI/forskrift/2020-01-08-906/§37" data-name="§37" id="kapittel-7-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) HØFY utferdiger vitnemål om fullført utdanning. Det utferdiges Diploma Supplement for utdanninger av 2 års varighet eller mer.</article><article class="numberedLegalP" data-numerator="2" id="kapittel-7-paragraf-1-nummer-2">(2) På vitnemålet skal det som minimum framgå:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-1-nummer-2-punkt-1"><article class="legalP" id="kapittel-7-paragraf-1-nummer-2-punkt-1-ledd-1">navn og personnummer</article></article></li><li data-li-identifier="b." data-name="b."><article class="listArticle" id="kapittel-7-paragraf-1-nummer-2-punkt-2"><article class="legalP" id="kapittel-7-paragraf-1-nummer-2-punkt-2-ledd-1">hvilken grad eller yrkesutdanning som er fullført</article></article></li><li data-li-identifier="c." data-name="c."><article class="listArticle" id="kapittel-7-paragraf-1-nummer-2-punkt-3"><article class="legalP" id="kapittel-7-paragraf-1-nummer-2-punkt-3-ledd-1">totalt antall studiepoeng som utdanningen omfatter</article></article></li><li data-li-identifier="d." data-name="d."><article class="listArticle" id="kapittel-7-paragraf-1-nummer-2-punkt-4"><article class="legalP" id="kapittel-7-paragraf-1-nummer-2-punkt-4-ledd-1">tidspunkt for fullført utdanning</article></article></li><li data-li-identifier="e." data-name="e."><article class="listArticle" id="kapittel-7-paragraf-1-nummer-2-punkt-5"><article class="legalP" id="kapittel-7-paragraf-1-nummer-2-punkt-5-ledd-1">navn, studiepoeng og karakter for emner som inngår</article></article></li><li data-li-identifier="f." data-name="f."><article class="listArticle" id="kapittel-7-paragraf-1-nummer-2-punkt-6"><article class="legalP" id="kapittel-7-paragraf-1-nummer-2-punkt-6-ledd-1">tidspunkt for avlagte eksamener</article></article></li><li data-li-identifier="g." data-name="g."><article class="listArticle" id="kapittel-7-paragraf-1-nummer-2-punkt-7"><article class="legalP" id="kapittel-7-paragraf-1-nummer-2-punkt-7-ledd-1">eventuelle fritak/innpass for eksamener og grunnlaget for fritaket/innpassingen</article></article></li><li data-li-identifier="h." data-name="h."><article class="listArticle" id="kapittel-7-paragraf-1-nummer-2-punkt-8"><article class="legalP" id="kapittel-7-paragraf-1-nummer-2-punkt-8-ledd-1">tittel på større skriftlige oppgaver (minst 10 studiepoeng)</article></article></li><li data-li-identifier="i." data-name="i."><article class="listArticle" id="kapittel-7-paragraf-1-nummer-2-punkt-9"><article class="legalP" id="kapittel-7-paragraf-1-nummer-2-punkt-9-ledd-1">hvilket karaktersystem som er benyttet.</article></article></li></ul></article><article class="numberedLegalP" data-numerator="3" id="kapittel-7-paragraf-1-nummer-3">(3) Kun endelig karakter i et emne påføres vitnemål. Karakterutskrift med karakterer fra emner kan fås ved forespørsel.</article></article><article class="legalArticle" data-lovdata-URL="LTI/forskrift/2020-01-08-906/§38" data-name="§38" id="kapittel-7-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Angivelse av alternativ vurderingsform</span></h3><article class="legalP" id="kapittel-7-paragraf-2-ledd-1">Dersom studentens kunnskaper, ferdigheter og generelle kompetanse er vurdert på en annen måte enn for de andre studentene som er tatt opp på studiet, skal det angis på vitnemålet (jf. universitets- og høyskoleloven § 3-11 (3)).</article></article><article class="legalArticle" data-lovdata-URL="LTI/forskrift/2020-01-08-906/§39" data-name="§39" id="kapittel-7-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Angivelse av fritak for eksamen</span></h3><article class="legalP" id="kapittel-7-paragraf-3-ledd-1">Fritak/innpassing for eksamen i et emne må framgå av vitnemål og karakterutskrift, med merknad om grunnlaget for fritaket/innpassingen.</article></article><article class="legalArticle" data-lovdata-URL="LTI/forskrift/2020-01-08-906/§40" data-name="§40" id="kapittel-7-paragraf-4"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Utstedelse av vitnemål</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Vitnemål utstedes til alle som fyller kravene til en grad. For de kandidatene som følger faste studier og studieprogrammer som gir rett til vitnemål, utstedes vitnemål automatisk etter fullført eksamen.</article><article class="numberedLegalP" data-numerator="2" id="kapittel-7-paragraf-4-nummer-2">(2) Kandidater som oppfyller kravene til en grad etter selvvalgt studieprogram, må selv søke om tildeling av gradsvitnemål og er selv ansvarlig for å dokumentere at kravene er oppfylt.</article><article class="numberedLegalP" data-numerator="3" id="kapittel-7-paragraf-4-nummer-3">(3) Alle som har tatt eksamen i minst ett emne ved skolen har rett til å få karakterutskrift.</article></article><article class="legalArticle" data-lovdata-URL="LTI/forskrift/2020-01-08-906/§41" data-name="§41" id="kapittel-7-paragraf-5"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Tilknytningskrav for utstedelse av vitnemål</span></h3><article class="legalP" id="kapittel-7-paragraf-5-ledd-1">For at Høyskolen for yrkesfag AS skal kunne utstede vitnemål eller annen dokumentasjon for fullført utdanning, må minst 60 av studiepoengene som skal inngå i beregningsgrunnlaget, være avlagt ved høyskolen. Det er normalt den siste høyskolen som har en student før fullført utdanningsløp, som har ansvaret for å utstede vitnemålet. Ved innpassing mellom høyskoler kan det avtales særskilte ordninger for utstedelse av vitnemål mellom de berørte høyskolene.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2020-01-08-906/KAPITTEL_8"><h2>Kapittel 8. Dispensasjoner, utfyllende bestemmelser, klager og ikrafttreden</h2><article class="legalArticle" data-lovdata-URL="LTI/forskrift/2020-01-08-906/§42" data-name="§42" id="kapittel-8-paragraf-1"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Dispensasjon</span></h3><article class="legalP" id="kapittel-8-paragraf-1-ledd-1">Søknader om dispensasjoner fra forskriften avgjøres av rektor.</article></article><article class="legalArticle" data-lovdata-URL="LTI/forskrift/2020-01-08-906/§43" data-name="§43" id="kapittel-8-paragraf-2"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Utfyllende bestemmelser</span></h3><article class="legalP" id="kapittel-8-paragraf-2-ledd-1">Studieleder kan fastsette utfyllende bestemmelser/regler til denne forskrift.</article></article><article class="legalArticle" data-lovdata-URL="LTI/forskrift/2020-01-08-906/§44" data-name="§44" id="kapittel-8-paragraf-3"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Klager</span></h3><article class="legalP" id="kapittel-8-paragraf-3-ledd-1">Klager over enkeltvedtak kan avgjøres av klagenemnda med mindre annet er bestemt i lov om universiteter og høyskoler.</article></article><article class="legalArticle" data-lovdata-URL="LTI/forskrift/2020-01-08-906/§45" data-name="§45" id="kapittel-8-paragraf-4"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-4-ledd-1">Forskriften trer i kraft fra og med 8. januar 2020. Samtidig oppheves forskrift 10. april 2019 nr. 603 for opptak, studier og eksamen ved Høyere Yrkesfaglig Utdanning AS.</article></article></section></main></body></html>