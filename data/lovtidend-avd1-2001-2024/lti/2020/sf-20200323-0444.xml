<!DOCTYPE html><html lang="no"><head><title>Midlertidig forskrift om tillegg til forskrift 1. juni 2018 nr. 1546 om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-23-444</dd><dt class="dokid">DokumentID</dt><dd class="dokid">LTI/forskrift/2020-03-23-444</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2020-03-23 – 2020-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-26 16:30</dd><dt class="journalNumber">Journalnummer</dt><dd class="journalNumber">2020-0385</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om opptak, studier og eksamen ved Handelshøyskolen BI</dd><dt class="title">Tittel</dt><dd class="title">Midlertidig forskrift om tillegg til forskrift 1. juni 2018 nr. 1546 om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 23. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2020-03-23-444</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 1. juni 2018 nr. 1546 om opptak, studier og eksamen ved Handelshøyskolen BI<ul class="tocSubUl"><li>§ 1. Formål</li><li>§ 2. Sensurfrist</li><li>§ 3. Egenmelding</li><li>§ 4. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-23-444" id="dokument"><h1>Midlertidig forskrift om tillegg til forskrift 1. juni 2018 nr. 1546 om opptak, studier og eksamen ved Handelshøyskolen BI</h1><article class="legalArticle" data-lovdata-URL="LTI/forskrift/2020-03-23-444/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="numberedLegalP" data-numerator="1" id="paragraf-1-nummer-1">(1) Forskriften skal legge til rette for forsvarlige og effektive tiltak som er nødvendige for at studenter ved Handelshøyskolen BI kan gjennomføre sin utdanning og få utstedt karakterutskrift eller vitnemål uten forsinkelser som følge av utbruddet av covid-19 (korona).</article><article class="numberedLegalP" data-numerator="2" id="paragraf-1-nummer-2">(2) Alle endringer med hjemmel i denne forskriften skal ivareta de faglige kravene til utdanning.</article></article><article class="legalArticle" data-lovdata-URL="LTI/forskrift/2020-03-23-444/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sensurfrist</span></h2><article class="numberedLegalP" data-numerator="1" id="paragraf-2-nummer-1">(1) Rektor kan forlenge sensurfristen dersom det på grunn av forhold relatert til korona ikke er mulig å skaffe det antall kvalifiserte sensorer som er nødvendig for å avvikle sensuren innen ordinær frist på tre uker.</article><article class="numberedLegalP" data-numerator="2" id="paragraf-2-nummer-2">(2) Rektor kan også forlenge sensurfristen for Master Thesis og større avhandlinger.</article><article class="numberedLegalP" data-numerator="3" id="paragraf-2-nummer-3">(3) Den forlengede fristen skal ikke overstige tre uker utover opprinnelig sensurfrist.</article></article><article class="legalArticle" data-lovdata-URL="LTI/forskrift/2020-03-23-444/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Egenmelding</span></h2><article class="numberedLegalP" data-numerator="1" id="paragraf-3-nummer-1">(1) Rektor kan tillate egenmelding ved fravær ved eksamen dersom dette er nødvendig. Dersom egenmelding tas i bruk, skal egenmelding regnes som gyldig fravær og gi de samme rettighetene som fravær dokumentert med legeerklæring eller tilsvarende dokumentasjon. Rektor fastsetter hvordan egenmelding skal leveres.</article><article class="numberedLegalP" data-numerator="2" id="paragraf-3-nummer-2">(2) Fristen for å levere dokumentasjon for gyldig fravær ved eksamen som følge av korona kan forlenges dersom dette er nødvendig.</article><article class="numberedLegalP" data-numerator="3" id="paragraf-3-nummer-3">(3) Dersom studenter på grunn av sykdom eller pålagt karantene/isolasjon relatert til korona blir forhindret fra å innlevere gradsoppgaver og større avhandlingsarbeid innen fastsatt frist, kan rektor utsette innleveringsfristen i det enkelte tilfellet.</article></article><article class="legalArticle" data-lovdata-URL="LTI/forskrift/2020-03-23-444/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Varighet</span></h2><article class="legalP" id="paragraf-4-ledd-1">Denne forskriften trer i kraft straks, og gjelder til 15. september 2020.</article></article></main></body></html>