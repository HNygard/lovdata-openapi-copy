<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-29-1604</dd><dt class="dokid">DokumentID</dt><dd class="dokid">LTI/forskrift/2020-07-29-1604</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-07-30 16:00</dd><dt class="journalNumber">Journalnummer</dt><dd class="journalNumber">2020-1178</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 29. juli 2020 med hjemmel i lov 5. august 1994 nr. 55 om vern mot smittsomme sykdommer § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-07-29-1604</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 6b. Unntak fra karanteneplikt for mannskap på kystcruise</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-29-1604" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-07-29-1604/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Ny § 6b skal lyde:</article><article class="futureLegalArticle" data-name="§6b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6b</span>. <span class="legalArticleTitle">Unntak fra karanteneplikt for mannskap på kystcruise</span></span><article class="legalP" id="kapittel-1-foreslåttparagraf-1-ledd-1">Karanteneplikten etter § 5 gjelder ikke for mannskap som skal mønstre av fra skip som tilbyr kystcruise etter § 10a eller § 10b, mens de er under reise for å foreta mannskapsbytte og i tiden de er i arbeid i forbindelse med gjennomføringen av mannskapsbyttet. Mannskap som skal mønstre på skip som tilbyr kystcruise etter § 10a eller § 10b, må ha gjennomført karantene etter § 5 første ledd, med mindre de omfattes av unntakene fra karanteneplikten.</article><article class="legalP" id="kapittel-1-foreslåttparagraf-1-ledd-2">Mannskap på skip som tilbyr kystcruise etter § 10a eller § 10b, er unntatt fra karanteneplikten etter § 5 dersom de umiddelbart før ombordstigning har oppholdt seg i minst 10 sammenhengende døgn i et område som ikke er omfattet av karanteneplikt etter tabellen i vedlegg A.</article><article class="legalP" id="kapittel-1-foreslåttparagraf-1-ledd-3">Mannskap på skip som tilbyr kystcruise etter § 10a eller § 10b, er unntatt fra karanteneplikten etter § 5 dersom de kom om bord på skipet før 31. juli 2020 og har oppholdt seg om bord i minst 10 døgn.</article></article> <article class="defaultP" margin-top="true">§ 10a fjerde ledd skal lyde:</article><article class="legalP" id="kapittel-1-ledd-2">Passasjerer og mannskap om bord på cruiseskip som har kapasitet til mer enn 500 passasjerer, kan ikke gå i land på Svalbard. Passasjerer og mannskap om bord på cruiseskip som har kapasitet til inntil 500 passasjerer, kan kun gå i land på Svalbard dersom mannskapet og passasjerene utelukkende består av personer som ved ombordstigningen ikke er omfattet av karanteneplikten etter § 5. Mannskap som nevnt i § 6b kan likevel gå i land i forbindelse med mannskapsbytte.</article> <article class="defaultP" margin-top="true">§ 10b tredje ledd skal lyde:</article><article class="legalP" id="kapittel-1-ledd-3">For å hindre eller begrense spredning av SARS CoV-2, og for å sikre opprettholdelse av forsvarlig helseberedskap, kan Helsedirektoratet forby at det i tilknytning til kystcruiset gjennomføres aktiviteter på eller i tilknytning til fartøyet som ikke kan gjennomføres på en smittevernfaglig forsvarlig måte. Helsedirektoratet kan også sette begrensninger for utnyttelse av fartøyets maksimale passasjerkapasitet. Fartøyets mannskap og passasjerer kan kun gå i land i Norge dersom mannskapet og passasjerene utelukkende består av personer som ved ombordstigningen ikke er omfattet av karanteneplikten etter § 5. Mannskap som nevnt i § 6b kan likevel gå i land i forbindelse med mannskapsbytte.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-07-29-1604/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 31. juli 2020.</article></section></main></body></html>