<!DOCTYPE html><html lang="no"><head><title>Midlertidig forskrift om tillegg til forskrift 14. juni 2016 nr. 663 om studier ved NLA Høgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-31-547</dd><dt class="dokid">DokumentID</dt><dd class="dokid">LTI/forskrift/2020-03-31-547</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>NLA Høgskolen</li></ul></dd><dt class="dateInForce">I kraft fra</dt><dd class="dateInForce">2020-03-31 – 2020-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-06-14-663</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-04-01 16:10</dd><dt class="journalNumber">Journalnummer</dt><dd class="journalNumber">2020-0454</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om studier ved NLA Høgskolen</dd><dt class="title">Tittel</dt><dd class="title">Midlertidig forskrift om tillegg til forskrift 14. juni 2016 nr. 663 om studier ved NLA Høgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved NLA Høgskolen 31. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2020-03-31-547</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 14. juni 2016 nr. 663 om studier ved NLA Høgskolen<ul class="tocSubUl"><li>§ 1. Formål</li><li>§ 2. Vilkår for å gå opp til eksamen</li><li>§ 3. Vurderingsordning</li><li>§ 4. Dokumentasjon for fravær</li><li>§ 5. Sensur</li><li>§ 6. Ny/utsatt og ekstraordinær eksamen</li><li>§ 7. Forkunnskapskrav og progresjonskrav for oppstart høsten 2020</li><li>§ 8. Fullmakt</li><li>§ 9. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-31-547" id="dokument"><h1>Midlertidig forskrift om tillegg til forskrift 14. juni 2016 nr. 663 om studier ved NLA Høgskolen</h1><article class="legalArticle" data-lovdata-URL="LTI/forskrift/2020-03-31-547/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre at studenter ved NLA Høgskolen får gjennomført sin utdanning uten større forsinkelse enn nødvendig på grunn av forhold knyttet til koronavirus.</article></article><article class="legalArticle" data-lovdata-URL="LTI/forskrift/2020-03-31-547/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for å gå opp til eksamen</span></h2><article class="numberedLegalP" data-numerator="1" id="paragraf-2-nummer-1">(1) Studenter som på grunn av sykdom, karantene eller andre forhold relatert til koronavirus er forhindret fra å gjennomføre eller ikke har fått sensurert prøver, praksis eller andre aktiviteter som må være godkjent før studenten kan gå opp til eksamen, skal likevel gis adgang til eksamen.</article><article class="numberedLegalP" data-numerator="2" id="paragraf-2-nummer-2">(2) Studentene kan bli pålagt å gjennomføre og få godkjent obligatorisk undervisning eller obligatoriske aktiviteter innen frist fastsatt av rektor for at eksamensresultatet skal være gyldig.</article></article><article class="legalArticle" data-lovdata-URL="LTI/forskrift/2020-03-31-547/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vurderingsordning</span></h2><article class="legalP" id="paragraf-3-ledd-1">Rektor kan vedta endring i vurderingsordning, herunder vilkår for å gå opp til eksamen, med virkning for vårsemesteret 2020.</article></article><article class="legalArticle" data-lovdata-URL="LTI/forskrift/2020-03-31-547/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon for fravær</span></h2><article class="numberedLegalP" data-numerator="1" id="paragraf-4-nummer-1">(1) Rektor kan forlenge fristen for å levere eller få poststemplet legeattest eller tilsvarende dokumentasjon for gyldig forfall til eksamen relatert til koronavirus.</article><article class="numberedLegalP" data-numerator="2" id="paragraf-4-nummer-2">(2) Rektor kan tillate egenmelding ved fravær fra eksamen relatert til koronavirus. Dersom egenmelding tas i bruk, skal egenmeldt fravær aksepteres som gyldig forfall til eksamen og gi de samme rettighetene som fravær dokumentert med legeerklæring eller tilsvarende dokumentasjon. Rektor fastsetter hvordan egenmeldinger skal leveres.</article></article><article class="legalArticle" data-lovdata-URL="LTI/forskrift/2020-03-31-547/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sensur</span></h2><article class="numberedLegalP" data-numerator="1" id="paragraf-5-nummer-1">(1) Med mindre det strider mot nasjonalt regelverk, kan rektor vedta at sensur i emner som normalt skulle ha hatt to sensorer, kan gjennomføres med én sensor. Sensor kan være intern eller ekstern.</article><article class="numberedLegalP" data-numerator="2" id="paragraf-5-nummer-2">(2) Rektor kan vedta å forlenge sensurfristen ved sykdom hos sensorer. En eventuell utvidelse av sensurfristen skal normalt ikke overstige to uker.</article></article><article class="legalArticle" data-lovdata-URL="LTI/forskrift/2020-03-31-547/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ny/utsatt og ekstraordinær eksamen</span></h2><article class="legalP" id="paragraf-6-ledd-1">Rektor skal vurdere å erstatte ny/utsatt eksamen med ekstraordinær eksamen for å gi flest mulig studenter adgang til slik eksamen. Rektor kan bestemme at ny/utsatt eller ekstraordinær eksamen høsten 2020 skal gjennomføres med annen vurderingsform enn ordinær eksamen våren 2020.</article></article><article class="legalArticle" data-lovdata-URL="LTI/forskrift/2020-03-31-547/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forkunnskapskrav og progresjonskrav for oppstart høsten 2020</span></h2><article class="numberedLegalP" data-numerator="1" id="paragraf-7-nummer-1">(1) Dersom studenter mangler forkunnskapskrav til emner i høstsemesteret 2020 på grunn av forhold relatert til koronavirus, kan rektor gi dispensasjon fra forkunnskapskravene. Studentene kan bli pålagt å gjennomføre forkunnskapskravene innen en fastsatt tid for å kunne fortsette i studiet.</article><article class="numberedLegalP" data-numerator="2" id="paragraf-7-nummer-2">(2) Dersom studenter mangler progresjonskrav for å gå videre i studieprogrammer høstsemesteret 2020 på grunn av forhold relatert til koronavirus, kan rektor gi dispensasjon fra progresjonskravene.</article><article class="numberedLegalP" data-numerator="3" id="paragraf-7-nummer-3">(3) Studentene kan bli pålagt å gjennomføre progresjonskravene innen en fastsatt tid for å kunne fortsette i studieprogrammet.</article></article><article class="legalArticle" data-lovdata-URL="LTI/forskrift/2020-03-31-547/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fullmakt</span></h2><article class="legalP" id="paragraf-8-ledd-1">Rektor får fullmakt til å vedta endringer i tråd med § 1. Styret får orientering om slike endringer.</article></article><article class="legalArticle" data-lovdata-URL="LTI/forskrift/2020-03-31-547/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Varighet</span></h2><article class="legalP" id="paragraf-9-ledd-1">Den midlertidige forskriften gjelder fra vedtaksdato til 1. oktober 2020.</article></article></main></body></html>