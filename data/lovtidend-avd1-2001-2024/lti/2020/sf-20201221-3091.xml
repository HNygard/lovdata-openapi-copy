<!DOCTYPE html><html lang="no"><head><title>Forskrift om endring i forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-3091</dd><dt class="dokid">DokumentID</dt><dd class="dokid">LTI/forskrift/2020-12-21-3091</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavdelingen</li></ul></dd><dt class="dateInForce">I kraft fra</dt><dd class="dateInForce">2020-12-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-07-20-1577</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-12-30 17:25</dd><dt class="journalNumber">Journalnummer</dt><dd class="journalNumber">2020-2102</dd><dt class="titleShort">Korttittel</dt><dd class="titleShort">Endr. i forskrift om midl. tilskudd til operatører av kommersielle buss- og passasjerbåtruter som har tapt omsetning, covid-19</dd><dt class="title">Tittel</dt><dd class="title">Forskrift om endring i forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 21. desember 2020 til gjennomføring av Stortingets budsjettvedtak 19. juni 2020 og 18. desember 2020.</dd><dt class="refid">RefID</dt><dd class="refid">forskrift/2020-12-21-3091</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-21-3091" id="dokument"><h1>Forskrift om endring i forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-21-3091/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. juli 2020 nr. 1577 om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19 gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med tilskuddet er å opprettholde tilbudet av kommersielle langdistanse buss- og passasjerbåtruter ved å kompensere for netto tap i transportvirksomheten på bestemte buss- og passasjerbåtruter i kompensasjonsperioden som følge av myndighetspålagte smitteverntiltak som er innført for å bekjempe covid-19.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-3">Søker som faller inn under § 2 kan få delvis kompensasjon for netto tap i transportvirksomheten på en rute i henhold til beregningen i § 4, når tapet er en direkte følge av de myndighetspålagte smitteverntiltakene som er innført i forbindelse med covid-19.</article> <article class="defaultP" margin-top="true">§ 4 første ledd annet punktum skal lyde:</article><article class="legalP" id="kapittel-1-ledd-4">Kompensasjonen utgjør 80 prosent av netto tap for hver måned, med unntak av august 2020, hvor kompensasjonen utgjør 60 prosent av netto tap.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-5">Tilskudd kan gis for månedene juni 2020 til og med juni 2021. Det gis kun dekning for perioden hvor myndighetspålagte smitteverntiltak faktisk gjelder.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-1-ledd-6">Søknad om tilskudd sendes etterskuddsvis per kalendermåned på det formatet departementet bestemmer. Frist for å sende søknad for månedene juni, juli og august 2020 er 15. desember 2020. Frist for å sende søknad for månedene september til og med november 2020 er 15. januar 2021. For øvrige måneder er søknadsfristen tre uker etter månedens utløp.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-7">Innholdet i søknaden skal bekreftes av revisor eller autorisert regnskapsfører. Søker skal også legge frem slik bekreftelse ved fastsetting av årsregnskapet.</article><article class="legalP" id="kapittel-1-ledd-8">Søker skal ved søknad erklære<ul class="defaultList"><li data-li-identifier="•" data-name="•"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">at tapet har oppstått som følge av myndighetspålagte smitteverntiltak som er innført for å bekjempe covid-19</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">at kostnader ved virksomheten/ruten er begrenset så langt som mulig</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">at vedkommende ikke mottar kompensasjon eller dekning for tilsvarende tap fra andre ordninger</article></article></li><li data-li-identifier="•" data-name="•"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">at driften er gjennomført med aktsomhet og i samsvar med gjeldende lovverk.</article></article></li></ul></article> <article class="defaultP" margin-top="true">§ 10 annet ledd skal lyde:</article><article class="legalP" id="kapittel-1-ledd-9">Forskriften er gyldig til og med 31. desember 2021.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-21-3091/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>