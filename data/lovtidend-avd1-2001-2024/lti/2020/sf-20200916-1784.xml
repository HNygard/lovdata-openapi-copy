<!DOCTYPE html><html lang="no"><head><title>Forskrift om endring i midlertidig forskrift om tillegg til forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-16-1784</dd><dt class="dokid">DokumentID</dt><dd class="dokid">LTI/forskrift/2020-09-16-1784</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Agder</li></ul></dd><dt class="dateInForce">I kraft fra</dt><dd class="dateInForce">2020-09-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-13-346</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>forskrift/2017-02-07-137/§2-7</li><li>forskrift/2020-03-18-349</li></ul></dd><dt class="dateOfPublication">Kunngjort</dt><dd class="dateOfPublication">2020-09-21 15:50</dd><dt class="journalNumber">Journalnummer</dt><dd class="journalNumber">2020-1293</dd><dt class="titleShort">Korttittel</dt><dd class="titleShort">Endr. i midl. forskrift om tillegg til forskrift om studier og eksamen ved UiA</dd><dt class="title">Tittel</dt><dd class="title">Forskrift om endring i midlertidig forskrift om tillegg til forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Agder 16. september 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, forskrift 7. februar 2017 nr. 137 om tilsyn med utdanningskvaliteten i høyere utdanning (studietilsynsforskriften) § 2-7 og midlertidig forskrift 18. mars 2020 nr. 349 om gjennomføring av utdanninger regulert av rammeplan mv. i forbindelse med utbruddet av covid-19.</dd><dt class="refid">RefID</dt><dd class="refid">forskrift/2020-09-16-1784</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om tillegg til forskrift om studier og eksamen ved Universitetet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-09-16-1784" id="dokument"><h1>Forskrift om endring i midlertidig forskrift om tillegg til forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2020-09-16-1784/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 13. mars 2020 nr. 346 om tillegg til forskrift om studier og eksamen ved Universitetet i Agder gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Hvis studenter som på grunn av sykdom, karantene eller andre forhold relatert til koronavirus er forhindret fra å gjennomføre eller ikke har fått sensurert prøver, praksis eller andre aktiviteter som må være godkjent før studenten kan gå opp til eksamen, kan fakultetsstyret/styret for lærerutdanningene likevel gi studenten adgang til eksamen.</article> <article class="defaultP" margin-top="true">§ 2 tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Studentene kan bli pålagt å gjennomføre og få godkjent obligatorisk undervisning eller obligatoriske aktiviteter innen frist fastsatt av fakultetet/Avdeling for lærerutdanning for at eksamensresultatet skal være gyldig.</article> <article class="defaultP" margin-top="true">§ 3 skal lyde:</article><article class="numberedLegalP" data-numerator="1" id="kapittel-1-nummer-3">(1) Dersom forhold relatert til koronavirus gjør det nødvendig, kan fakultetsstyret/styret for lærerutdanningene vedta endring i vurderingsordning, herunder vilkår for å gå opp til eksamen, med virkning for studieåret 2020–2021.</article><article class="numberedLegalP" data-numerator="2" id="kapittel-1-nummer-4">(2) Dersom en student ikke kan avlegge eksamen etter fastsatt vurderingsordning på grunn av forhold relatert til koronavirus, skal alternativ vurderingsform vurderes i samsvar med forskrift om studier og eksamen ved Universitetet i Agder § 33 fjerde ledd bokstav h.</article> <article class="defaultP" margin-top="true">§ 3a første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Ved endring i vurderingsordning jf. § 3 kan fakultetsstyret/styret for lærerutdanningene vedta endring i vurderingsuttrykk fra gradert karakter til bestått/ikke bestått med virkning for studieåret 2020–2021 og eventuell ny, utsatt eller ekstraordinær eksamen høsten 2021. Endring kan bare gjøres i emner der det på vedtakstidspunktet ikke allerede er gjennomført deleksamen med gradert karakter. Dersom ny, utsatt eller ekstraordinær eksamen studieåret 2020–2021 gjennomføres med ordinær vurderingsform i samsvar med emnebeskrivelse, kan fakultetsstyret/styret for lærerutdanningene vedta at vurderingsuttrykk for ny, utsatt eller ekstraordinær eksamen skal endres tilbake til gradert karakter.</article> <article class="defaultP" margin-top="true">§ 5 andre ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Fakultetsstyret/styret for lærerutdanningene kan vedta å forlenge sensurfristen ved sykdom hos sensorer. En eventuell utvidelse av sensurfristen skal normalt ikke overstige to uker.</article> <article class="defaultP" margin-top="true">§ 6 siste setning skal lyde:</article><article class="legalP" id="kapittel-1-ledd-2">Fakultetsstyret/styret for lærerutdanningene kan bestemme at ny/utsatt eller ekstraordinær eksamen i emner i studieåret 2020–2021 skal gjennomføres med annen vurderingsform enn ordinær eksamen studieåret 2020–2021.</article> <article class="defaultP" margin-top="true">Overskrift i § 7 skal lyde:</article><article class="defaultP"><i>Forkunnskapskrav og progresjonskrav for oppstart høsten 2020 og våren 2021</i></article> <article class="defaultP" margin-top="true">§ 7 første setning i første ledd skal lyde:</article><article class="numberedLegalP" data-numerator="1" id="kapittel-1-nummer-7">(1) Dersom studenter mangler forkunnskapskrav til emner i høstsemesteret 2020 eller vårsemesteret 2021 på grunn av forhold relatert til koronavirus, kan fakultetsstyret/styret for lærerutdanningene gi dispensasjon fra forkunnskapskravene.</article> <article class="defaultP" margin-top="true">§ 7 første setning i andre ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Dersom studenter mangler progresjonskrav for å gå videre i studieprogrammer høstsemesteret 2020 eller vårsemesteret 2021 på grunn av forhold relatert til koronavirus, kan fakultetsstyret/styret for lærerutdanning gi dispensasjon fra progresjonskravene.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-3">Den midlertidige forskriften gjelder fra vedtaksdato og ut studieåret 2020–2021 inklusiv ny, utsatt eller ekstraordinær eksamen høsten 2021, til 1. november 2021.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-09-16-1784/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft omgående.</article></section></main></body></html>