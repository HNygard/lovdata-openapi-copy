<!DOCTYPE html><html lang="no"><head><title>Forskrift om endring i forskrift om næringsmiddelhygiene (næringsmiddelhygieneforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-15-1200</dd><dt class="dokid">DokumentID</dt><dd class="dokid">LTI/forskrift/2020-06-15-1200</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2020-06-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1623</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§16</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2020-06-16 15:00</dd><dt class="journalNumber">Journalnummer</dt><dd class="journalNumber">2020-0891</dd><dt class="titleShort">Korttittel</dt><dd class="titleShort">Endr. i næringsmiddelhygieneforskriften</dd><dt class="title">Tittel</dt><dd class="title">Forskrift om endring i forskrift om næringsmiddelhygiene (næringsmiddelhygieneforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 15. juni 2020 med hjemmel i lov 19. desember 2003 nr. 124 om matproduksjon og mattrygghet mv. (matloven) § 16, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg I kap. I del 6.2 nr. 52 og vedlegg II kap. XII nr. 54zzzj (forordning (EU) 2017/1495).</dd><dt class="refid">RefID</dt><dd class="refid">forskrift/2020-06-15-1200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om næringsmiddelhygiene (næringsmiddelhygieneforskriften)<ul class="tocSubUl"><li>I<ul class="tocSubUl"><li>§ 2. Gjennomføring av forordning (EF) nr. 2073/2005</li></ul></li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-15-1200" id="dokument"><h1>Forskrift om endring i forskrift om næringsmiddelhygiene (næringsmiddelhygieneforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-15-1200/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1623 om næringsmiddelhygiene (næringsmiddelhygieneforskriften) gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article><article class="legalP" id="kapittel-1-ledd-2">Vedlegg I kap. I del 6.2 nr. 52 og vedlegg II kap. XII nr. 54zzzj (forordning (EU) 2017/1495).</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Gjennomføring av forordning (EF) nr. 2073/2005</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg I kapittel I del 6.2 nr. 52 og vedlegg II kapittel XII nr. 54zzzj (forordning (EF) nr. 2073/2005 som endret ved forordning (EF) nr. 1441/2007, forordning (EU) nr. 365/2010, forordning (EU) nr. 1086/2011, forordning (EU) nr. 209/2013, forordning (EU) nr. 1019/2013, forordning (EU) nr. 217/2014, forordning (EU) 2015/2285, forordning (EU) 2017/1495 og forordning (EU) 2019/229) om mikrobiologiske kriterier for næringsmidler (mikrobiologiforordningen) gjelder som forskrift med de tilpasninger som følger av vedlegg I vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-15-1200/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2020-06-15-1200/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I den konsoliderte versjonen av forordning (EF) nr. 2073/2005 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon EØS-avtalen vedlegg I kapittel I del 6.2 nr. 52 og vedlegg II kapittel XII nr. 54zzzj (forordning (EF) nr. 2073/2005 som endret ved forordning (EF) nr. 1441/2007, forordning (EU) nr. 365/2010, forordning (EU) nr. 1086/2011, forordning (EU) nr. 209/2013, forordning (EU) nr. 1019/2013, forordning (EU) nr. 217/2014, forordning (EU) 2015/2285, forordning (EU) 2017/1495 og forordning (EU) 2019/229) med endringer og tillegg som følger av EØS-tilpasningen av rettsakten i samsvar med vedlegg I, vedlegg II, protokoll 1 til avtalen og avtalen for øvrig.</article><article class="legalP" id="kapittel-3-ledd-2">Forordning (EF) nr. 2073/2005 er konsolidert med endringer gjennomført ved forordning (EF) nr. 1441/2007, forordning (EU) nr. 365/2010, forordning (EU) nr. 1086/2011, forordning (EU) nr. 209/2013, forordning (EU) nr. 1019/2013, forordning (EU) nr. 217/2014, forordning (EU) 2015/2285, forordning (EU) 2017/1495 og forordning (EU) 2019/229).</article> <article class="defaultP" margin-top="true">I konsolideringsoversikten tilføyes følgende:</article><article class="defaultP">► <strong>M8</strong> Forordning (EU) 2017/1495 av 23. august 2017</article> <article class="defaultP" margin-top="true">I vedlegg I, kapittel 2, avsnitt 2.1 skal ny rad 2.1.9 lyde:</article><article class="defaultP">► <strong>M8</strong> <table><thead><tr><th data-text-align="left" data-vertical-align="top"><i>Næringsmiddelkategori</i></th><th data-text-align="left" data-vertical-align="top"><i>Mikroorganismer</i></th><th colspan="2" data-text-align="left" data-vertical-align="top"><i>Prøvetakingsplan</i></th><th colspan="2" data-text-align="left" data-vertical-align="top"><i>Grenseverdier</i></th><th data-text-align="left" data-vertical-align="top"><i>Referansemetode for analyse</i></th><th data-text-align="left" data-vertical-align="top"><i>Ledd der kriteriet anvendes</i></th><th data-text-align="left" data-vertical-align="top"><i>Tiltak dersom resultatene er utilfredsstillende</i></th></tr><tr><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top"><i>n</i></th><th data-text-align="left" data-vertical-align="top"><i>c</i></th><th data-text-align="left" data-vertical-align="top"><i>m</i></th><th data-text-align="left" data-vertical-align="top"><i>M</i></th><th data-text-align="left" data-vertical-align="top" /><th data-text-align="left" data-vertical-align="top" /><th data-text-align="left" data-vertical-align="top" /></tr></thead><tbody><tr><td data-text-align="left" data-vertical-align="top">2.1.9 Skrotter av broilere</td><td data-text-align="left" data-vertical-align="top"><i>Campylobacter</i> spp.</td><td data-text-align="left" data-vertical-align="top">50<sup class="footnotereference" data-footnotereferencevalue="5">5</sup></td><td data-text-align="left" data-vertical-align="top">c = 20<br />Fra 1.1.2020<br />c = 15<br />Fra 1.1.2025<br />c = 10</td><td data-text-align="left" data-vertical-align="top">1000<br />kde/g</td><td data-text-align="left" data-vertical-align="top">1000<br />kde/g</td><td data-text-align="left" data-vertical-align="top">EN ISO 10272-2</td><td data-text-align="left" data-vertical-align="top">Skrotter etter kjøling</td><td data-text-align="left" data-vertical-align="top">Forbedre slaktehygienen og gjennomgå prosesskontrollene, dyrenes opprinnelse og biosikkerhetstiltakene på opprinnelsesenhetene</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article><article class="defaultP">◄ <strong>M8</strong></article> <article class="defaultP" margin-top="true">Ny fotnote 2 skal lyde:</article><article class="defaultP">► <strong>M8</strong></article><article class="legalP" id="kapittel-3-ledd-3">For nr. 2.1.3–2.1.5 og 2.1.9 m = M.</article><article class="defaultP">◄ <strong>M8</strong></article> <article class="defaultP" margin-top="true">Under overskriften «Tolkning av analyseresultatene» tilføyes følgende tekst nederst:</article><article class="defaultP">► <strong>M8</strong><p class="leddfortsettelse"><i>Campylobacter</i> spp. i fjørfeskrotter av broilere:</p><ul class="defaultList"><li data-li-identifier="-" data-name="-"><article class="listArticle" id="kapittel-3-ledd-3-punkt-1"><article class="legalP" id="kapittel-3-ledd-3-punkt-1-ledd-1">tilfredsstillende dersom høyst c/n verdier er &gt; m,</article></article></li><li data-li-identifier="-" data-name="-"><article class="listArticle" id="kapittel-3-ledd-3-punkt-2"><article class="legalP" id="kapittel-3-ledd-3-punkt-2-ledd-1">utilfredsstillende dersom mer enn c/n verdier er &gt; m.</article></article></li></ul></article><article class="defaultP">◄ <strong>M8</strong></article> <article class="defaultP" margin-top="true">I Kapittel 3 skal avsnitt 3.2 lyde:</article><span class="futuretitle" id="kapittel-3-foreslåttittel-1">3.2. ► M8 Bakteriologisk prøvetaking i slakterier og lokaler der det framstilles kvernet kjøtt, bearbeidet kjøtt, mekanisk utbeinet kjøtt og ferskt kjøtt</span> <article class="defaultP" margin-top="true"><i>Regler for prøvetaking av skrotter av storfe, svin, sauer, geiter og hester</i></article><article class="legalP" id="kapittel-3-ledd-4">De destruktive og de ikke-destruktive prøvetakingsmetodene, utvelgingen av prøvetakingssteder og reglene for oppbevaring og transport av prøver som skal brukes, er beskrevet i standarden ISO 17604.</article><article class="legalP" id="kapittel-3-ledd-5">Ved hver prøvetakingsrunde skal det tas prøver av fem tilfeldig utvalgte skrotter. Ved valg av prøvetakingssteder skal det tas hensyn til det enkelte anleggs slaktemetoder.</article><article class="legalP" id="kapittel-3-ledd-6">Ved prøvetaking for å analysere for forekomst av <i>Enterobacteriaceae</i> og aerobe kimtall skal det tas prøver fra fire steder på hver skrott. Fire vevsprøver som utgjør totalt 20 cm<sup>2</sup>, tas med den destruktive metoden. Dersom den ikke-destruktive metoden benyttes til dette, skal prøvetakingsområdet dekke minst 100 cm<sup>2</sup> (50 cm<sup>2</sup> for skrotter av små drøvtyggere) per prøvetakingssted.</article><article class="legalP" id="kapittel-3-ledd-7">Ved prøvetaking for salmonellaanalyser skal det benyttes en svamp med ru overflate. De områdene som med størst sannsynlighet er kontaminert, skal velges. Det samlede prøvetakingsområdet skal dekke minst 400 cm<sup>2</sup>.</article><article class="legalP" id="kapittel-3-ledd-8">Når det tas prøver fra forskjellige prøvetakingssteder på skrotten, skal prøvene samles før de analyseres.</article> <article class="defaultP" margin-top="true"><i>Regler for prøvetaking av fjørfeskrotter og ferskt fjørfekjøtt</i></article><article class="legalP" id="kapittel-3-ledd-9">Slakterier skal ta prøver av hele fjørfeskrotter med halsskinn til salmonella- og campylobacteranalyser. Nedskjæringsanlegg og bearbeidingsanlegg, unntatt de som ligger like i nærheten av et slakteri, og som nedskjærer og bearbeider kjøtt som bare kommer fra dette slakteriet, skal også ta prøver for Salmonellaanalyser. Ved prøvetakingen skal de prioritere hele fjørfeskrotter med halsskinn dersom dette er tilgjengelig, men samtidig sørge for at porsjoner av fjørfe med skinn og/eller porsjoner av fjørfe uten skinn eller med bare en liten mengde skinn dekkes, og dette valget skal være risikobasert.</article><article class="legalP" id="kapittel-3-ledd-10">Slakteriene skal i sine prøvetakingsplaner ta med fjørfeskrotter fra flokker med ukjent salmonellastatus eller med kjent positiv status for <i>Salmonella enteritidis</i> eller <i>Salmonella typhimurium</i>.</article><article class="legalP" id="kapittel-3-ledd-11">Ved testing på grunnlag av prosesshygienekriteriene som er fastsatt i rad 2.1.5 og 2.1.9 i kapittel 2 for <i>Salmonella</i> og <i>Campylobacter</i> i fjørfeskrotter i slakterier, skal det, dersom testene for <i>Salmonella</i> og <i>Campylobacter</i> utføres på samme laboratorium, i hver prøvetakingsrunde tas tilfeldige prøver av halsskinn fra minst 15 fjørfeskrotter etter kjøling. Før undersøkelsen skal prøver av halsskinn fra minst tre fjørfeskrotter fra samme flokk settes sammen til én samleprøve på 26 g. Halsskinnprøvene utgjør dermed 5 × 26 g sluttprøver (26 g kreves for å kunne analysere <i>Salmonella</i> og <i>Campylobacter</i> parallelt fra én prøve). Etter prøvetaking skal prøvene oppbevares og transporteres til laboratoriet ved en temperatur som ikke er lavere enn 1 °C eller høyere enn 8 °C, og tiden mellom prøvetakingen og campylobacteranalysen skal være kortere enn 48 timer for å sikre at prøvenes integritet opprettholdes. Prøver som har nådd en temperatur på 0 °C, skal ikke brukes til å kontrollere samsvar med kriteriet for <i>Campylobacter</i>. De 5 × 26 g prøvene skal brukes til å kontrollere samsvar med prosesshygienekriteriene fastsatt i rad 2.1.5 og 2.1.9 i kapittel 2 og næringsmiddeltrygghetskriteriet fastsatt i rad 1.28 i kapittel 1. For å klargjøre den første suspensjonen på laboratoriet skal analyseprøven på 26 g overføres til ni volumer (234 ml) bufret peptonvann (BPW). Peptonvannet skal ha romtemperatur før analyseprøven tilsettes. Blandingen skal behandles i en stomacher eller pulsifier i cirka ett minutt. Skumdannelse skal unngås ved å fjerne så mye luft som mulig fra stomacherposen. 10 ml (∼ 1 g) av denne første suspensjonen skal overføres til et tomt, sterilt rør, og 1 ml av de 10 ml skal brukes til telling av <i>Campylobacter</i> på selektive plater. Resten av den første suspensjonen (250 ml ∼ 25 g) skal brukes til påvisning av <i>Salmonella</i>.</article><article class="legalP" id="kapittel-3-ledd-12">Ved testing på grunnlag av prosesshygienekriteriene som er fastsatt i rad 2.1.5 og 2.1.9 i kapittel 2 for <i>Salmonella</i> og <i>Campylobacter</i> i fjørfeskrotter i slakterier, skal det, dersom testene for <i>Salmonella</i> og <i>Campylobacter</i> utføres på to forskjellige laboratorier, i hver prøvetakingsrunde tas tilfeldige prøver av halsskinn fra minst 20 fjørfeskrotter etter kjøling. Før undersøkelsen skal prøver av halsskinn fra minst fire fjørfeskrotter fra samme flokk settes sammen til én samleprøve på 35 g. Halsskinnprøvene utgjør dermed 5 × 35 g sluttprøver, som deretter deles opp slik at det blir 5 × 25 g sluttprøver (som skal analyseres for salmonella) og 5 × 10 g sluttprøver (som skal analyseres for <i>Campylobacter</i>). Etter prøvetaking skal prøvene oppbevares og transporteres til laboratoriet ved en temperatur som ikke er lavere enn 1 °C eller høyere enn 8 °C, og tiden mellom prøvetakingen og campylobacteranalysen skal være kortere enn 48 timer for å sikre at prøvenes integritet opprettholdes. Prøver som har nådd en temperatur på 0 °C, skal ikke brukes til å kontrollere samsvar med kriteriet for <i>Campylobacter</i>. De 5 × 25 g prøvene skal brukes til å kontrollere samsvar med prosesshygienekriteriene fastsatt i rad 2.1.5 i kapittel 2 og næringsmiddeltrygghetskriteriet fastsatt i rad 1.28 i kapittel 1. De 5 × 10 g sluttprøvene skal brukes til å kontrollere samsvar med prosesshygienekriteriet fastsatt i rad 2.1.9 i kapittel 2.</article><article class="legalP" id="kapittel-3-ledd-13">Til salmonellaanalysene av annet ferskt fjørfekjøtt enn fjørfeskrotter skal det tas fem prøver på minst 25 g fra samme parti. Prøven som er tatt fra porsjoner av fjørfe med skinn, skal inneholde skinn og en tynn skive overflatemuskel dersom mengden skinn ikke er tilstrekkelig til å utgjøre en prøveenhet. Prøven som er tatt fra porsjoner av fjørfe uten skinn eller med bare en liten mengde skinn, skal i tillegg til eventuelt skinn inneholde en eller flere tynne skiver overflatemuskel for å utgjøre en tilstrekkelig stor prøveenhet. Kjøttskivene skal skjæres på en slik måte at så mye som mulig av overflaten av kjøttet er med.</article> <article class="defaultP" margin-top="true"><i>Retningslinjer for prøvetaking</i></article><article class="legalP" id="kapittel-3-ledd-14">Nærmere retningslinjer for prøvetaking av skrotter, særlig med hensyn til prøvetakingssteder, kan tas med i retningslinjene for god praksis nevnt i artikkel 7 i forordning (EF) nr. 852/2004.</article> <article class="defaultP" margin-top="true"><i>Prøvetakingsfrekvenser for skrotter, kvernet kjøtt, bearbeidet kjøtt, mekanisk utbeinet kjøtt og ferskt fjørfekjøtt</i></article><article class="legalP" id="kapittel-3-ledd-15">Driftsansvarlige for slakterier eller virksomheter som produserer kvernet kjøtt, bearbeidet kjøtt, mekanisk utbeinet kjøtt eller ferskt fjørfekjøtt, skal ta prøver til mikrobiologisk analyse minst én gang per uke. Prøvetakingsdag skal endres hver uke for å sikre at alle ukedager dekkes.</article><article class="legalP" id="kapittel-3-ledd-16">Ved prøvetaking av kvernet kjøtt og bearbeidet kjøtt for å analysere for forekomst av <i>E. coli</i> og aerobe kimtall og ved prøvetaking av skrotter for å analysere for forekomst av <i>Enterobacteriaceae</i> og aerobe kimtall kan frekvensen reduseres til én gang hver fjortende dag dersom det oppnås tilfredsstillende resultater i seks sammenhengende uker.</article><article class="legalP" id="kapittel-3-ledd-17">Ved prøvetaking av kvernet kjøtt, bearbeidet kjøtt, skrotter og ferskt fjørfekjøtt for å analysere for forekomst av <i>Salmonella</i> kan frekvensen reduseres til én gang hver fjortende dag dersom det oppnås tilfredsstillende resultater i 30 sammenhengende uker. Prøvetakingsfrekvensen for <i>Salmonella</i> kan også reduseres dersom det finnes et nasjonalt eller regionalt program for å bekjempe <i>Salmonella</i>, og dersom dette programmet omfatter testing som erstatter prøvetakingen nevnt i dette nummeret. Prøvetakingsfrekvensen kan reduseres ytterligere dersom det nasjonale eller regionale programmet for bekjempelse av <i>Salmonella</i> viser at salmonellaprevalensen er lav hos dyr som slakteriet har kjøpt.</article><article class="legalP" id="kapittel-3-ledd-18">Ved prøvetaking av fjørfeskrotter for å analysere for forekomst av <i>Campylobacter</i> kan frekvensen reduseres til én gang hver fjortende dag dersom det oppnås tilfredsstillende resultater i 52 sammenhengende uker. Prøvetakingsfrekvensen for <i>Campylobacter</i> kan reduseres etter godkjenning fra vedkommende myndighet dersom det finnes et offisielt anerkjent nasjonalt eller regionalt program for bekjempelse av <i>Campylobacter</i>, og dersom dette programmet omfatter prøvetaking og testing som tilsvarer den prøvetakingen og testingen som kreves for å kontrollere samsvar med prosesshygienekriteriet fastsatt i rad 2.1.9 i kapittel 2. Dersom det i bekjempelsesprogrammet er definert et lavt kontamineringsnivå for <i>Campylobacter</i> i flokker, kan prøvetakingsfrekvensen reduseres ytterligere dersom dette lave kontamineringsnivået for <i>Campylobacter</i> oppnås i en 52-ukersperiode på opprinnelsesenheten for broilerne som slakteriet har kjøpt. Dersom bekjempelsesprogrammet gir tilfredsstillende resultater i en bestemt periode av året, kan frekvensen av campylobacteranalysene også justeres etter sesongvariasjoner, etter godkjenning fra vedkommende myndighet.</article><article class="legalP" id="kapittel-3-ledd-19">Mindre slakterier og virksomheter som framstiller kvernet kjøtt, bearbeidet kjøtt og ferskt fjørfekjøtt i små mengder, kan imidlertid unntas fra disse prøvetakingsfrekvensene dersom det er berettiget på grunnlag av en risikoanalyse og godkjent av vedkommende myndighet.</article><article class="defaultP">◄ <strong>M8</strong></article></section></main></body></html>