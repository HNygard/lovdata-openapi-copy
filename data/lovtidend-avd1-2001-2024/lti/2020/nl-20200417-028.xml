<!DOCTYPE html><html lang="no"><head><title>Lov om endringer i sjøloven og NIS-loven (bareboatregistrering og overtredelsesgebyr)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-04-17-28</dd><dt class="dokid">DokumentID</dt><dd class="dokid">LTI/lov/2020-04-17-28</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1987-06-12-48</li><li>lov/1994-06-24-39</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Skipsfart</li></ul></dd><dt class="dateOfPublication">Kunngjort</dt><dd class="dateOfPublication">2020-04-17 12:10</dd><dt class="journalNumber">Journalnummer</dt><dd class="journalNumber">2020-0314</dd><dt class="titleShort">Korttittel</dt><dd class="titleShort">Endringslov til sjøloven og NIS-loven</dd><dt class="title">Tittel</dt><dd class="title">Lov om endringer i sjøloven og NIS-loven (bareboatregistrering og overtredelsesgebyr)</dd><dt class="miscInformation">Annet om dokumentet</dt><dd class="miscInformation">Prop.32 L (2019–2020), Innst.148 L (2019–2020), Lovvedtak 48 (2019–2020). Stortingets første og andre gangs behandling hhv. 12. og 19. mars 2020. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2020-04-17-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sjøloven og NIS-loven (bareboatregistrering og overtredelsesgebyr)<ul class="tocSubUl"><li>I<ul class="tocSubUl"><li>§ 40. Bareboatregistrering</li><li>§ 40 a. Sletting av bareboatregistrerte skip</li><li>§ 40 b. Bareboat-utflagging</li><li>§ 40 c. Bortfall av tillatelse til bareboatregistrering</li></ul></li><li>II<ul class="tocSubUl"><li>§ 13. Overtredelsesgebyr</li><li>§ 14. Bareboatregistrering i Norsk internasjonalt skipsregister</li><li>§ 15. Sletting av bareboatregistrerte skip</li><li>§ 16. Bareboat-utflagging</li><li>§ 17. Bortfall av tillatelse til bareboatregistrering</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2020-04-17-28" id="dokument"><h1>Lov om endringer i sjøloven og NIS-loven (bareboatregistrering og overtredelsesgebyr)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. juni 1987 nr. 48 om norsk internasjonalt skipsregister (NIS-loven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-04-17-28/KAPITTEL_1"><h2 data-text-align="center">I</h2><article class="defaultP">I lov 24. juni 1994 nr. 39 om sjøfarten (sjøloven) gjøres følgende endringer:</article> <article class="defaultP" margin-top="true">§ 1 nye sjette og syvende ledd skal lyde:</article><article class="legalP" id="kapittel-1-ledd-1">Et skip som anses som norsk etter § 1 første ledd, anses likevel ikke som norsk så lenge det i henhold til § 40 b er bareboatregistrert i et annet lands skipsregister.</article><article class="legalP" id="kapittel-1-ledd-2">Et skip som er innført i et annet lands skipsregister, anses likevel som norsk hvis det er bareboatregistrert i norsk skipsregister i henhold til § 40.</article> <article class="defaultP" margin-top="true">§ 4 nye tredje og fjerde ledd skal lyde:</article><article class="legalP" id="kapittel-1-ledd-3">Et skip som anses som norsk etter første ledd, anses likevel ikke som norsk så lenge det i henhold til § 40 b er bareboatregistrert i en annen stat.</article><article class="legalP" id="kapittel-1-ledd-4">Et skip som er innført i et annet lands skipsregister, anses likevel som norsk hvis det er bareboatregistrert i norsk skipsregister i henhold til § 40.</article> <article class="defaultP" margin-top="true">§ 5 annet ledd første punktum skal lyde:</article><article class="legalP" id="kapittel-1-ledd-5">Norsk skip som er registreringspliktig etter § 11 annet ledd, bareboatregistrert etter § 40 eller går i utenriks fart, skal være forsynt med norsk nasjonalitetsbevis.</article> <article class="defaultP" margin-top="true">§ 28 første ledd nytt sjette punktum skal lyde:</article><article class="legalP" id="kapittel-1-ledd-6">Skip som etter § 40 b er gitt tillatelse til midlertidig registrering i et annet lands skipsregister, skal ikke slettes fra skipsregisteret.</article> <article class="defaultP" margin-top="true">I kapittel 2 skal nytt avsnitt VII lyde:</article><span class="futuretitle" id="kapittel-1-foreslåttittel-1">VII. Bareboatregistrering</span><article class="futureLegalArticle" data-name="§40" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Bareboatregistrering</span></span><article class="legalP" id="kapittel-1-foreslåttparagraf-1-ledd-1">Passasjerskip og lasteskip med største lengde 15 meter eller mer, boreplattformer og andre flyttbare innretninger som er registrert i et annet lands skipsregister og bareboat-befraktes av noen som oppfyller vilkårene i § 1 eller § 4, kan bareboatregistreres i skipsregisteret for en periode på inntil ti år etter skriftlig anmodning fra bareboat-befrakteren. Perioden kan ikke være lengre enn varigheten av bareboat-certepartiet. Hvis samtykket etter annet ledd nr. 3 er tidsbegrenset, skal tillatelse etter første punktum gjelde for den samme perioden, men ikke overstige ti år. Skipsregisteret kan forlenge perioden for inntil fem år om gangen etter ny skriftlig anmodning fra bareboat-befrakteren. Slik anmodning kan fremsettes tidligst seks måneder før den forutgående tillatelsen utløper.</article><article class="legalP" id="kapittel-1-foreslåttparagraf-1-ledd-2">Før skipet kan registreres etter første ledd må bareboat-befrakteren fremlegge følgende dokumentasjon:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">kopi av bareboat-certepartiet,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">utskrift fra skipsregisteret i primærstaten som dokumenterer hvem som er skipets eier og alle registrerte rettighetshavere,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">skriftlig samtykke til bareboatregistrering i norsk skipsregister fra skipets eier og samtlige rettighetshavere, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">dokumentasjon fra skipsregisteret i primærstaten som viser at skipet midlertidig tillates å bareboatregistrere i skipsregisteret og seile under norsk flagg.</article></article></li></ul></article><article class="legalP" id="kapittel-1-foreslåttparagraf-1-ledd-3">Skip registrert etter denne bestemmelsen er underlagt norsk jurisdiksjon og skal føre norsk flagg.</article><article class="legalP" id="kapittel-1-foreslåttparagraf-1-ledd-4">Det kan ikke anmerkes panteretter eller andre rettsstiftelser i skip som er registrert etter første ledd.</article><article class="legalP" id="kapittel-1-foreslåttparagraf-1-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article></article><article class="futureLegalArticle" data-name="§40a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 40 a</span>. <span class="legalArticleTitle">Sletting av bareboatregistrerte skip</span></span><article class="legalP" id="kapittel-1-foreslåttparagraf-2-ledd-1">Skip som er registrert etter § 40, skal slettes i skipsregisteret når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">bareboat-certepartiet opphører,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">betingelsene for registrering etter § 40 første ledd ikke lenger er til stede,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">registerføreren får melding fra bareboat-befrakteren eller skipets eier om at skipet skal slettes fra registeret,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">skipet etter primærstatens rett ikke lenger har rett til midlertidig å seile under norsk flagg,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">registerføreren får melding etter § 13 annet ledd om at et skip er gått tapt eller er hugget opp, eller</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">melding om at et skip er gått tapt eller er hugget opp, ikke er gitt innen fristen etter § 13 annet ledd, men registerføreren på annen måte får kjennskap til forholdet. Før skipet slettes, skal eieren i så fall gis adgang til å uttale seg.</article></article></li></ul></article></article><article class="futureLegalArticle" data-name="§40b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 40 b</span>. <span class="legalArticleTitle">Bareboat-utflagging</span></span><article class="legalP" id="kapittel-1-foreslåttparagraf-3-ledd-1">På begjæring fra skipets eier kan passasjerskip og lasteskip med største lengde 15 meter eller mer, boreplattformer og andre flyttbare innretninger som er leid ut på bareboat-certeparti og er registrert i skipsregisteret, gis tillatelse til bareboatregistrering i et utenlandsk skipsregister for en periode på inntil ti år. Perioden kan ikke være lengre enn varigheten av bareboat-certepartiet. Skipsregisteret kan etter skriftlig anmodning fra skipets eier forlenge perioden inntil fem år om gangen.</article><article class="legalP" id="kapittel-1-foreslåttparagraf-3-ledd-2">For at tillatelse eller forlengelse kan gis, må skipets eier fremlegge følgende dokumentasjon:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">kopi av bareboat-certepartiet,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">skriftlig samtykke til at skipet kan bareboatregistreres i det utenlandske skipsregisteret fra skipets eier og samtlige rettighetshavere i skipet, og</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">dokumentasjon fra det utenlandske skipsregisteret som viser at skipet tillates å bareboatregistreres der.</article></article></li></ul></article><article class="legalP" id="kapittel-1-foreslåttparagraf-3-ledd-3">Et skip som er bareboatregistrert etter første ledd har rett til midlertidig å føre et annet lands flagg, og skal i denne perioden ikke anses å være norsk i henhold til § 1 i denne loven. Det har ikke rett til å føre norsk flagg og skal ikke være forsynt med norsk nasjonalitetsbevis.</article><article class="legalP" id="kapittel-1-foreslåttparagraf-3-ledd-4">Panteretter og andre rettsstiftelser forblir registrert når skipet er registrert i et annet lands skipsregister etter første ledd, og nye panteretter og andre rettsstiftelser kan fortsatt registreres i skipsregisteret.</article><article class="legalP" id="kapittel-1-foreslåttparagraf-3-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article></article><article class="futureLegalArticle" data-name="§40c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 40 c</span>. <span class="legalArticleTitle">Bortfall av tillatelse til bareboatregistrering</span></span><article class="legalP" id="kapittel-1-foreslåttparagraf-4-ledd-1">Retten til å føre et utenlandsk flagg etter § 40 b bortfaller når bareboat-certepartiet opphører eller skipet ikke lenger har rett til midlertidig å seile under det utenlandske skipsregisterets flagg. Melding om opphør skal gis av skipets eier snarest mulig og senest innen 30 dager etter opphør. Retten til å føre utenlandsk flagg bortfaller også hvis melding ikke er gitt innen fristen, men registerføreren på annen måte får kjennskap til forholdet. Før retten bortfaller skal eieren i så fall gis adgang til å uttale seg.</article><article class="legalP" id="kapittel-1-foreslåttparagraf-4-ledd-2">Når tillatelsen til bareboatregistrering bortfaller etter første ledd, har skipet rett til igjen å føre norsk flagg.</article></article> <article class="defaultP" margin-top="true">§ 507 nye tredje og fjerde ledd skal lyde:</article><article class="legalP" id="kapittel-1-ledd-7">Flyttbare plattformer som anses som norske etter første ledd, anses likevel ikke som norske så lenge de i henhold til § 40 b er bareboatregistrert i en annen stat.</article><article class="legalP" id="kapittel-1-ledd-8">Flyttbare plattformer som er innført i et annet lands skipsregister, anses likevel som norske hvis de er bareboatregistrert i norsk skipsregister i henhold til § 40.</article></section><section class="section" data-name="kapII" id="kapittel-2" data-lovdata-URL="LTI/lov/2020-04-17-28/KAPITTEL_2"><h2 data-text-align="center">II</h2><article class="defaultP">I lov 12. juni 1987 nr. 48 om norsk internasjonalt skipsregister (NIS-loven) gjøres følgende endringer:</article> <article class="defaultP" margin-top="true">§ 1 nye fjerde og femte ledd skal lyde:</article><article class="legalP" id="kapittel-2-ledd-1">Et skip som anses som norsk etter § 1 første ledd, anses likevel ikke som norsk så lenge det i henhold til § 16 er bareboatregistrert i en annen stat.</article><article class="legalP" id="kapittel-2-ledd-2">Et skip som er innført i et annet lands skipsregister, anses likevel som norsk hvis det er bareboatregistrert i norsk skipsregister i henhold til § 14.</article> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-2-ledd-3">Forbudet i første ledd gjelder ikke for skip i Norsk internasjonalt skipsregister som er bareboatregistrert i en annen stat etter § 16.</article> <article class="defaultP" margin-top="true">§ 12 første ledd nytt annet punktum skal lyde:</article><article class="legalP" id="kapittel-2-ledd-4">Skip som etter § 16 er gitt tillatelse til midlertidig registrering i annet lands skipsregister, skal ikke slettes fra skipsregisteret.</article> <article class="defaultP" margin-top="true">I kapittel III skal ny § 13 lyde:</article><article class="futureLegalArticle" data-name="§13" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-1-ledd-1">Sjøfartsdirektoratet kan ilegge et foretak overtredelsesgebyr dersom foretaket eller noen som har handlet på foretakets vegne, har overtrådt fartsområdebegrensningene fastsatt i eller i medhold av § 4.</article><article class="legalP" id="kapittel-2-foreslåttparagraf-1-ledd-2">Departementet kan i forskrift gi utfyllende regler om ilegging og utmåling av overtredelsesgebyr, herunder regler om minimums- og maksimumsbeløp og om renter og gebyrer dersom overtredelsesgebyr ikke blir betalt ved forfall.</article></article> <article class="defaultP" margin-top="true">Nytt kapittel IV skal lyde:</article><span class="futuretitle" id="kapittel-2-foreslåttittel-1">Kapittel IV. Bareboatregistrering</span><article class="futureLegalArticle" data-name="§14" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Bareboatregistrering i Norsk internasjonalt skipsregister</span></span><article class="legalP" id="kapittel-2-foreslåttparagraf-2-ledd-1">Skip som nevnt i § 1 som er registrert i et annet lands skipsregister og bareboat-befraktes av noen som oppfyller vilkårene i § 1, kan bareboatregistreres i skipsregisteret for en periode på inntil ti år etter skriftlig anmodning fra bareboat-befrakteren. Perioden kan ikke være lengre enn varigheten av bareboat-certepartiet. Hvis samtykket etter annet ledd nr. 3 er tidsbegrenset, skal tillatelse etter første punktum gjelde for den samme perioden, men ikke overstige ti år. Skipsregisteret kan forlenge perioden for inntil fem år om gangen etter ny skriftlig anmodning fra bareboat-befrakteren.</article><article class="legalP" id="kapittel-2-foreslåttparagraf-2-ledd-2">Før skipet kan registreres etter første ledd må bareboat-befrakteren fremlegge følgende dokumentasjon:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-2-ledd-2-punkt-1"><article class="legalP" id="kapittel-2-foreslåttparagraf-2-ledd-2-punkt-1-ledd-1">kopi av bareboat-certepartiet,</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-2-ledd-2-punkt-2"><article class="legalP" id="kapittel-2-foreslåttparagraf-2-ledd-2-punkt-2-ledd-1">utskrift fra skipsregisteret i primærstaten som dokumenterer hvem som er skipets eier og alle registrerte rettighetshavere,</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-2-ledd-2-punkt-3"><article class="legalP" id="kapittel-2-foreslåttparagraf-2-ledd-2-punkt-3-ledd-1">skriftlig samtykke til bareboatregistrering i norsk skipsregister fra skipets eier og samtlige rettighetshavere, og</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-2-ledd-2-punkt-4"><article class="legalP" id="kapittel-2-foreslåttparagraf-2-ledd-2-punkt-4-ledd-1">dokumentasjon fra skipsregisteret i primærstaten som viser at skipet midlertidig tillates å bareboatregistreres i Norsk internasjonalt skipsregister og seile under norsk flagg.</article></article></li></ul></article><article class="legalP" id="kapittel-2-foreslåttparagraf-2-ledd-3">Skip registrert etter denne bestemmelsen er underlagt norsk jurisdiksjon og skal føre norsk flagg.</article><article class="legalP" id="kapittel-2-foreslåttparagraf-2-ledd-4">Det kan ikke anmerkes panteretter eller andre rettsstiftelser i skip som er registrert etter første ledd.</article><article class="legalP" id="kapittel-2-foreslåttparagraf-2-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article></article><article class="futureLegalArticle" data-name="§15" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Sletting av bareboatregistrerte skip</span></span><article class="legalP" id="kapittel-2-foreslåttparagraf-3-ledd-1">Skip som er registrert etter § 14 skal slettes i registeret når:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">bareboat-certepartiet opphører,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-3-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-2-ledd-1">betingelsene for registrering etter § 14 første ledd ikke lenger er til stede,</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-3-ledd-1-punkt-3"><article class="legalP" id="kapittel-2-foreslåttparagraf-3-ledd-1-punkt-3-ledd-1">registerføreren får melding fra bareboat-befrakteren eller skipets eier om at skipet skal slettes fra registeret,</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-3-ledd-1-punkt-4"><article class="legalP" id="kapittel-2-foreslåttparagraf-3-ledd-1-punkt-4-ledd-1">skipet etter primærregisterstatens rett ikke lenger har rett til midlertidig å seile under norsk flagg,</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-3-ledd-1-punkt-5"><article class="legalP" id="kapittel-2-foreslåttparagraf-3-ledd-1-punkt-5-ledd-1">registerføreren får melding etter sjøloven § 13 annet ledd om at et skip er gått tapt eller er hugget opp, eller</article></article></li><li data-li-identifier="f)" data-name="f)"><article class="listArticle" id="kapittel-2-foreslåttparagraf-3-ledd-1-punkt-6"><article class="legalP" id="kapittel-2-foreslåttparagraf-3-ledd-1-punkt-6-ledd-1">melding om at et skip er gått tapt eller er hugget opp, ikke er gitt innen fristen etter sjøloven § 13 annet ledd, men registerføreren på annen måte får kjennskap til forholdet. Før skipet slettes skal eieren i så fall gis adgang til å uttale seg.</article></article></li></ul></article></article><article class="futureLegalArticle" data-name="§16" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Bareboat-utflagging</span></span><article class="legalP" id="kapittel-2-foreslåttparagraf-4-ledd-1">På begjæring fra skipets eier kan skip som er leid ut på bareboat-certeparti og er registrert i norsk internasjonalt skipsregister, gis tillatelse til bareboatregistrering i et utenlandsk skipsregister for en periode på inntil ti år. Perioden kan ikke være lengre enn varigheten av bareboat-certepartiet. Skipsregisteret kan etter skriftlig anmodning fra skipets eier forlenge perioden inntil fem år om gangen.</article><article class="legalP" id="kapittel-2-foreslåttparagraf-4-ledd-2">For at tillatelse eller forlengelse kan gis, må skipets eier fremlegge følgende dokumentasjon:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-4-ledd-2-punkt-1"><article class="legalP" id="kapittel-2-foreslåttparagraf-4-ledd-2-punkt-1-ledd-1">kopi av bareboat-certepartiet,</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-4-ledd-2-punkt-2"><article class="legalP" id="kapittel-2-foreslåttparagraf-4-ledd-2-punkt-2-ledd-1">skriftlig samtykke til bareboatregistrering i det utenlandske skipsregisteret fra skipets eier og samtlige rettighetshavere i skipet, og</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-4-ledd-2-punkt-3"><article class="legalP" id="kapittel-2-foreslåttparagraf-4-ledd-2-punkt-3-ledd-1">dokumentasjon fra det utenlandske skipsregisteret som viser at skipet tillates å bareboatregistreres der.</article></article></li></ul></article><article class="legalP" id="kapittel-2-foreslåttparagraf-4-ledd-3">Et skip som er bareboatregistrert etter første ledd har rett til midlertidig å føre et annet lands flagg, og skal i denne perioden ikke anses å være norsk i henhold til § 1 i denne loven. Det har ikke rett til å føre norsk flagg og skal ikke være forsynt med norsk nasjonalitetsbevis.</article><article class="legalP" id="kapittel-2-foreslåttparagraf-4-ledd-4">Panteretter og andre rettsstiftelser forblir registrert når skipet er registrert i et annet lands skipsregister etter første ledd, og nye panteretter og andre rettsstiftelser kan fortsatt registreres i skipsregisteret.</article><article class="legalP" id="kapittel-2-foreslåttparagraf-4-ledd-5">Departementet kan i forskrift gi nærmere regler om bareboatregistrering, herunder krav til bareboat-certepartiet, dokumentasjon og fremgangsmåte.</article></article><article class="futureLegalArticle" data-name="§17" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Bortfall av tillatelse til bareboatregistrering</span></span><article class="legalP" id="kapittel-2-foreslåttparagraf-5-ledd-1">Retten til å føre utenlandsk flagg etter § 16 bortfaller når bareboat-certepartiet opphører eller skipet ikke lenger har rett til midlertidig å seile under det utenlandske skipsregisterets flagg. Melding om opphør skal gis av skipets eier snarest mulig og senest innen 30 dager etter opphør. Retten til å føre utenlandsk flagg bortfaller også hvis melding ikke er gitt innen fristen, men registerføreren på annen måte får kjennskap til forholdet. Før retten bortfaller, skal eieren i så fall gis adgang til å uttale seg.</article><article class="legalP" id="kapittel-2-foreslåttparagraf-5-ledd-2">Når tillatelsen til bareboatregistrering bortfaller etter første ledd, har skipet rett til igjen å føre norsk flagg.</article></article> <article class="defaultP" margin-top="true">Nåværende kapittel IV blir nytt kapittel V.</article> <article class="defaultP" margin-top="true">Nåværende § 13 blir ny § 18.</article> <article class="defaultP" margin-top="true">Nåværende § 14 blir ny § 19.</article></section><section class="section" data-name="kapIII" id="kapittel-3" data-lovdata-URL="LTI/lov/2020-04-17-28/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>