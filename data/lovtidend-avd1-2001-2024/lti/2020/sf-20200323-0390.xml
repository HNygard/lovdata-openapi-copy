<!DOCTYPE html><html lang="no"><head><title>Midlertidig forskrift om tillegg til forskrift 26. januar 2017 nr. 98 om opptak, studier og eksamen ved Høgskolen i Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-23-390</dd><dt class="dokid">DokumentID</dt><dd class="dokid">LTI/forskrift/2020-03-23-390</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskolen i Innlandet</li></ul></dd><dt class="dateInForce">I kraft fra</dt><dd class="dateInForce">2020-03-23 – 2020-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-26-98</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-23 16:30</dd><dt class="journalNumber">Journalnummer</dt><dd class="journalNumber">2020-0345</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om opptak, studier og eksamen ved HINN</dd><dt class="title">Tittel</dt><dd class="title">Midlertidig forskrift om tillegg til forskrift 26. januar 2017 nr. 98 om opptak, studier og eksamen ved Høgskolen i Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Innlandet 23. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2020-03-23-390</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 26. januar 2017 nr. 98 om opptak, studier og eksamen ved Høgskolen i Innlandet<ul class="tocSubUl"><li>§ 1. Formål og myndighet</li><li>§ 2. Rett til å gå opp til eksamen</li><li>§ 3. Vurderingsordning</li><li>§ 4. Dokumentasjon for fravær ved eksamen og obligatoriske arbeidskrav</li><li>§ 5. Akutt tilrettelegging av eksamen</li><li>§ 6. Kontinuasjonseksamen og ekstraordinær eksamen</li><li>§ 7. Sensur</li><li>§ 8. Fullmakt til rektor – behov for ytterligere bestemmelser</li><li>§ 9. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-23-390" id="dokument"><h1>Midlertidig forskrift om tillegg til forskrift 26. januar 2017 nr. 98 om opptak, studier og eksamen ved Høgskolen i Innlandet</h1><article class="legalArticle" data-lovdata-URL="LTI/forskrift/2020-03-23-390/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og myndighet</span></h2><article class="numberedLegalP" data-numerator="1" id="paragraf-1-nummer-1">(1) Forskriften skal sikre at studenter ved Høgskolen i Innlandet i størst mulig grad får gjennomført utdanningen uten forsinkelse på grunn av den pågående situasjonen med smitte av koronavirus.</article><article class="numberedLegalP" data-numerator="2" id="paragraf-1-nummer-2">(2) Fakultet fatter vedtak i tråd med denne forskrift.</article></article><article class="legalArticle" data-lovdata-URL="LTI/forskrift/2020-03-23-390/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til å gå opp til eksamen</span></h2><article class="numberedLegalP" data-numerator="1" id="paragraf-2-nummer-1">(1) Studenter som på grunn av sykdom, karantene eller andre forhold knyttet til koronavirus blir forhindret fra å gjennomføre eller å få vurdert forkunnskapskrav, obligatoriske arbeidskrav eller krav om bestått praksis kan likevel gis tilgang til eksamen.</article><article class="numberedLegalP" data-numerator="2" id="paragraf-2-nummer-2">(2) Studentene kan i særskilte tilfeller bli pålagt å gjennomføre kravene innen fastsatt frist for at eksamensresultatene skal være gyldige. Dette kan være aktuelt for å sikre faglige minstekrav.</article></article><article class="legalArticle" data-lovdata-URL="LTI/forskrift/2020-03-23-390/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vurderingsordning</span></h2><article class="legalP" id="paragraf-3-ledd-1">Vurderingsordninger for eksamen og obligatoriske arbeidskrav samt vilkår for å gå opp til eksamen kan endres med virkning fra og med vårsemesteret 2020.</article></article><article class="legalArticle" data-lovdata-URL="LTI/forskrift/2020-03-23-390/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dokumentasjon for fravær ved eksamen og obligatoriske arbeidskrav</span></h2><article class="legalP" id="paragraf-4-ledd-1">Ved fravær på grunn av sykdom, karantene eller andre forhold knyttet til koronavirus kan høgskolen godkjenne egenmelding fra studenten. Høgskolen fastsetter nærmere krav til egenmelding herunder frist for innlevering.</article></article><article class="legalArticle" data-lovdata-URL="LTI/forskrift/2020-03-23-390/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Akutt tilrettelegging av eksamen</span></h2><article class="legalP" id="paragraf-5-ledd-1">Studenter som ikke kan gjennomføre eksamen på grunn av akutt oppstått funksjonsnedsettelse må gå opp til kontinuasjonseksamen. Akutt tilrettelegging av eksamen gjennomføres ikke.</article></article><article class="legalArticle" data-lovdata-URL="LTI/forskrift/2020-03-23-390/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontinuasjonseksamen og ekstraordinær eksamen</span></h2><article class="numberedLegalP" data-numerator="1" id="paragraf-6-nummer-1">(1) Ekstraordinær eksamen er å anse som en ny ordinær eksamen uten de samme begrensinger i tilgang som kontinuasjonseksamen. Høgskolen kan arrangere ekstraordinær eksamen i stedet for kontinuasjonseksamen slik at flest mulig studenter får tilgang til denne.</article><article class="numberedLegalP" data-numerator="2" id="paragraf-6-nummer-2">(2) Kontinuasjonseksamen og ekstraordinær eksamen kan ha annen vurderingsordning enn ordinær eksamen.</article></article><article class="legalArticle" data-lovdata-URL="LTI/forskrift/2020-03-23-390/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Sensur</span></h2><article class="numberedLegalP" data-numerator="1" id="paragraf-7-nummer-1">(1) Sensurfristen på 3 eller 6 uker kan forlenges ved sykdom eller andre forhold hos sensor knyttet til koronavirus. Forlengelsen skal normalt ikke overstige to uker.</article><article class="numberedLegalP" data-numerator="2" id="paragraf-7-nummer-2">(2) Med mindre annet er fastsatt i nasjonalt regelverk kan høgskolen gjennomføre sensur med en sensor i emner som normalt skal ha to sensorer. Sensor kan være intern eller ekstern.</article></article><article class="legalArticle" data-lovdata-URL="LTI/forskrift/2020-03-23-390/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fullmakt til rektor – behov for ytterligere bestemmelser</span></h2><article class="legalP" id="paragraf-8-ledd-1">Rektor får fullmakt til å fastsette ytterligere bestemmelser i midlertidig forskrift på grunn av den ekstraordinære situasjonen relatert til koronaviruset.</article></article><article class="legalArticle" data-lovdata-URL="LTI/forskrift/2020-03-23-390/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Varighet</span></h2><article class="legalP" id="paragraf-9-ledd-1">Forskriften varer fra vedtaksdato til 1. oktober 2020.</article></article></main></body></html>