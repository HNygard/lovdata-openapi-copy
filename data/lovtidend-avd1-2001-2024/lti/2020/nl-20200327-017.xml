<!DOCTYPE html><html lang="no"><head><title>Midlertidig lov om forskriftshjemmel for å avhjelpe konsekvenser av utbrudd av Covid-19 mv. (koronaloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-03-27-17</dd><dt class="dokid">DokumentID</dt><dd class="dokid">LTI/lov/2020-03-27-17</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-27 - oppheves etter 1 md.</dd><dt class="changesToDocuments">Endrer</dt><dd class="changesToDocuments"><ul><li>lov/1994-08-05-55</li></ul></dd><dt class="legalArea">Rettsområde</dt><dd class="legalArea"><ul><li>HMS og beredskaps- og sikkerhetsrett</li> <li>Helse- og omsorgsrett</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 12:00</dd><dt class="journalNumber">Journalnummer</dt><dd class="journalNumber">2020-0373</dd><dt class="titleShort">Korttittel</dt><dd class="titleShort">Koronaloven (midlertidig lov)</dd><dt class="title">Tittel</dt><dd class="title">Midlertidig lov om forskriftshjemmel for å avhjelpe konsekvenser av utbrudd av Covid-19 mv. (koronaloven)</dd><dt class="miscInformation">Annet om dokumentet</dt><dd class="miscInformation">Prop.56 L (2019–2020), Innst.204 L (2019–2020), Lovvedtak 62 (2019–2020). Stortingets første og andre gangs behandling hhv. 21. og 24. mars 2020. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2020-03-27-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om forskriftshjemmel for å avhjelpe konsekvenser av utbrudd av Covid-19 mv. (koronaloven)<ul class="tocSubUl"><li>§ 1. Lovens formål</li><li>§ 2. Forskriftshjemmel</li><li>§ 3. Stedlig virkeområde</li><li>§ 4. Forskrifters ikrafttredelse og varighet</li><li>§ 5. Meddelelse til Stortinget</li><li>§ 6. Domstolskontroll</li><li>§ 7. Lovens ikrafttredelse og opphevelse</li><li>§ 8. Endringer i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2020-03-27-17" id="dokument"><h1>Midlertidig lov om forskriftshjemmel for å avhjelpe konsekvenser av utbrudd av Covid-19 mv. (koronaloven)</h1><article class="legalArticle" data-lovdata-URL="LTI/lov/2020-03-27-17/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Loven skal legge til rette for forsvarlige, effektive og forholdsmessige tiltak som er nødvendige for å begrense forstyrrelsen av sentrale samfunnsfunksjoner som følge av utbruddet av Covid-19, og for å avhjelpe negative konsekvenser for befolkningen, næringslivet, offentlig sektor eller samfunnet for øvrig.</article><article class="legalP" id="paragraf-1-ledd-2">Denne lov kommer ikke til anvendelse dersom formålet kan ivaretas gjennom normal lovbehandling i Stortinget.</article></article><article class="legalArticle" data-lovdata-URL="LTI/lov/2020-03-27-17/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftshjemmel</span></h2><article class="legalP" id="paragraf-2-ledd-1">Kongen kan i midlertidige forskrifter utfylle, supplere eller fravike følgende lover så langt det er nødvendig for å ivareta lovens formål:</article><article class="legalP" id="paragraf-2-ledd-2">Lov 13. august 1915 nr. 5 om domstolene (domstolloven)</article><article class="legalP" id="paragraf-2-ledd-3">Lov 7. juni 1935 nr. 2 om tinglysing</article><article class="legalP" id="paragraf-2-ledd-4">Lov 28. juli 1949 nr. 26 om Statens pensjonskasse</article><article class="legalP" id="paragraf-2-ledd-5">Lov 16. juni 1961 nr. 15 om rettshøve mellom grannar (grannelova)</article><article class="legalP" id="paragraf-2-ledd-6">Lov 21. juni 1963 nr. 23 om vegar (veglova)</article><article class="legalP" id="paragraf-2-ledd-7">Lov 18. juni 1965 nr. 4 om vegtrafikk (vegtrafikkloven)</article><article class="legalP" id="paragraf-2-ledd-8">Lov 10. februar 1967 om behandlingsmåten i forvaltningssaker (forvaltningsloven)</article><article class="legalP" id="paragraf-2-ledd-9">Lov 13. juni 1975 nr. 39 om utlevering av lovbrytere m.v.</article><article class="legalP" id="paragraf-2-ledd-10">Lov 9. juni 1978 nr. 50 om kulturminner</article><article class="legalP" id="paragraf-2-ledd-11">Lov 22. mai 1981 nr. 25 om rettergangsmåten i straffesaker (straffeprosessloven)</article><article class="legalP" id="paragraf-2-ledd-12">Lov 8. juni 1984 nr. 58 om gjeldsforhandling og konkurs (konkursloven)</article><article class="legalP" id="paragraf-2-ledd-13">Lov 21. juni 1985 nr. 83 om ansvarlige selskaper og kommandittselskaper (selskapsloven)</article><article class="legalP" id="paragraf-2-ledd-14">Lov 29. april 1988 nr. 21 om ferie</article><article class="legalP" id="paragraf-2-ledd-15">Lov 17. februar 1989 nr. 2 om bidragsforskott (forskotteringsloven)</article><article class="legalP" id="paragraf-2-ledd-16">Lov 17. juli 1992 nr. 99 om frivillig og tvungen gjeldsordning for privatpersoner (gjeldsordningsloven)</article><article class="legalP" id="paragraf-2-ledd-17">Lov 17. juli 1992 nr. 100 om barneverntjenester (barnevernloven)</article><article class="legalP" id="paragraf-2-ledd-18">Lov 11. juni 1993 nr. 66 om pristiltak</article><article class="legalP" id="paragraf-2-ledd-19">Lov 5. august 1994 nr. 55 om vern mot smittsomme sykdommer</article><article class="legalP" id="paragraf-2-ledd-20">Lov 28. februar 1997 nr. 19 om folketrygd (folketrygdloven)</article><article class="legalP" id="paragraf-2-ledd-21">Lov 13. juni 1997 nr. 44 om aksjeselskaper (aksjeloven)</article><article class="legalP" id="paragraf-2-ledd-22">Lov 13. juni 1997 nr. 45 om allmennaksjeselskaper (allmennaksjeloven)</article><article class="legalP" id="paragraf-2-ledd-23">Lov 26. juni 1998 nr. 41 om kontantstøtte til småbarnsforeldre (kontantstøtteloven)</article><article class="legalP" id="paragraf-2-ledd-24">Lov 17. juli 1998 nr. 56 om årsregnskap (regnskapsloven)</article><article class="legalP" id="paragraf-2-ledd-25">Lov 17. juli 1998 nr. 61 om grunnskolen og den vidaregåande opplæringa (opplæringslova)</article><article class="legalP" id="paragraf-2-ledd-26">Lov 15. januar 1999 nr. 2 om revisjon og revisorer (revisorloven)</article><article class="legalP" id="paragraf-2-ledd-27">Lov 29. januar 1999 nr. 6 om interkommunale selskaper (IKS-loven)</article><article class="legalP" id="paragraf-2-ledd-28">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven)</article><article class="legalP" id="paragraf-2-ledd-29">Lov 2. juli 1999 nr. 63 om pasient- og brukerrettigheter (pasient- og brukerrettighetsloven)</article><article class="legalP" id="paragraf-2-ledd-30">Lov 2. juli 1999 nr. 64 om helsepersonell m.v. (helsepersonelloven)</article><article class="legalP" id="paragraf-2-ledd-31">Lov 23. juni 2000 nr. 56 om helsemessig og sosial beredskap (helseberedskapsloven)</article><article class="legalP" id="paragraf-2-ledd-32">Lov 18. mai 2001 nr. 21 om gjennomføring av straff mv. (straffegjennomføringsloven)</article><article class="legalP" id="paragraf-2-ledd-33">Lov 15. juni 2001 nr. 59 om stiftelser (stiftelsesloven)</article><article class="legalP" id="paragraf-2-ledd-34">Lov 8. mars 2002 nr. 4 om barnetrygd (barnetrygdloven)</article><article class="legalP" id="paragraf-2-ledd-35">Lov 21. juni 2002 nr. 45 om yrkestransport med motorvogn og fartøy (yrkestransportlova)</article><article class="legalP" id="paragraf-2-ledd-36">Lov 6. juni 2003 nr. 38 om bustadbyggjelag (bustadbyggjelagslova)</article><article class="legalP" id="paragraf-2-ledd-37">Lov 6. juni 2003 nr. 39 om burettslag (burettslagslova)</article><article class="legalP" id="paragraf-2-ledd-38">Lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven)</article><article class="legalP" id="paragraf-2-ledd-39">Lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven)</article><article class="legalP" id="paragraf-2-ledd-40">Lov 10. desember 2004 nr. 76 om arbeidsmarkedstjenester (arbeidsmarkedsloven)</article><article class="legalP" id="paragraf-2-ledd-41">Lov 1. april 2005 nr. 15 om universiteter og høyskoler (universitets- og høyskoleloven)</article><article class="legalP" id="paragraf-2-ledd-42">Lov 29. april 2005 nr. 21 om supplerande stønad til personar med kort butid i Noreg</article><article class="legalP" id="paragraf-2-ledd-43">Lov 3. juni 2005 nr. 37 (utdanningsstøtteloven)</article><article class="legalP" id="paragraf-2-ledd-44">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven)</article><article class="legalP" id="paragraf-2-ledd-45">Lov 17. juni 2005 nr. 64 om barnehager (barnehageloven)</article><article class="legalP" id="paragraf-2-ledd-46">Lov 17. juni 2005 nr. 90 om mekling og rettergang i sivile tvister (tvisteloven)</article><article class="legalP" id="paragraf-2-ledd-47">Lov 17. juni 2005 nr. 101 om eigedomsregistrering (matrikkellova)</article><article class="legalP" id="paragraf-2-ledd-48">Lov 17. juni 2005 nr. 102 om visse forhold vedrørende de politiske partiene (partiloven)</article><article class="legalP" id="paragraf-2-ledd-49">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven)</article><article class="legalP" id="paragraf-2-ledd-50">Lov 29. juni 2007 nr. 81 om samvirkeforetak (samvirkelova)</article><article class="legalP" id="paragraf-2-ledd-51">Lov 15. mai 2008 nr. 35 om utlendingers adgang til riket og deres opphold her (utlendingsloven)</article><article class="legalP" id="paragraf-2-ledd-52">Lov 27. juni 2008 nr. 71 om planlegging og byggesaksbehandling (plan- og bygningsloven)</article><article class="legalP" id="paragraf-2-ledd-53">Lov 19. juni 2009 nr. 95 om voksenopplæring (voksenopplæringsloven)</article><article class="legalP" id="paragraf-2-ledd-54">Lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven)</article><article class="legalP" id="paragraf-2-ledd-55">Lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven)</article><article class="legalP" id="paragraf-2-ledd-56">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven)</article><article class="legalP" id="paragraf-2-ledd-57">Lov 10. april 2015 nr. 17 om finansforetak og finanskonsern (finansforetaksloven)</article><article class="legalP" id="paragraf-2-ledd-58">Lov 17. juni 2016 nr. 73 om offentlige anskaffelser (anskaffelsesloven)</article><article class="legalP" id="paragraf-2-ledd-59">Lov 12. august 2016 nr. 77 om verneplikt og tjeneste i Forsvaret m.m. (forsvarsloven)</article><article class="legalP" id="paragraf-2-ledd-60">Lov 16. juni 2017 nr. 65 om eierseksjoner (eierseksjonsloven)</article><article class="legalP" id="paragraf-2-ledd-61">Lov 16. juni 2017 nr. 67 om statens ansatte mv. (statsansatteloven)</article><article class="legalP" id="paragraf-2-ledd-62">Lov 8. juni 2018 nr. 28 om høyere yrkesfaglig utdanning (fagskoleloven)</article><article class="legalP" id="paragraf-2-ledd-63">Lov 22. juni 2018 nr. 83 om kommuner og fylkeskommuner (kommuneloven)</article><article class="legalP" id="paragraf-2-ledd-64">Forskriftene kan ikke fravike regler i Grunnloven. Innskrenking av rettigheter kan bare gjøres så langt det er forenlig med Grunnloven, menneskerettsloven og Norges folkerettslige forpliktelser.</article><article class="legalP" id="paragraf-2-ledd-65">Saker om bruk av myndigheten etter første ledd fremmes av Justis- og beredskapsdepartementet eller av vedkommende departement med Justis- og beredskapsdepartementets samtykke.</article><article class="legalP" id="paragraf-2-ledd-66">Forskrifter hjemlet i denne lov skal vedtas av Kongen i statsråd.</article></article><article class="legalArticle" data-lovdata-URL="LTI/lov/2020-03-27-17/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Stedlig virkeområde</span></h2><article class="legalP" id="paragraf-3-ledd-1">Forskrifter fastsatt i medhold av loven gjelder på norsk territorium og på kontinentalsokkelen. For Svalbard, Jan Mayen og bilandene gjelder forskrifter fastsatt i medhold av loven i det omfanget og med de stedlige tilpasningene Kongen bestemmer. Det samme gjelder norske skip og luftfartøy uansett hvor de befinner seg.</article></article><article class="legalArticle" data-lovdata-URL="LTI/lov/2020-03-27-17/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forskrifters ikrafttredelse og varighet</span></h2><article class="legalP" id="paragraf-4-ledd-1">Forskrifter fastsatt i medhold av § 2 trer i kraft én dag etter at Stortinget er skriftlig meddelt den nye forskriften, med mindre Stortinget opphever forskriften, jf. § 5.</article><article class="legalP" id="paragraf-4-ledd-2">Forskrifter fastsatt i medhold av § 2 kan bare gjelde for et begrenset tidsrom og faller bort når loven opphører å gjelde.</article></article><article class="legalArticle" data-lovdata-URL="LTI/lov/2020-03-27-17/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meddelelse til Stortinget</span></h2><article class="legalP" id="paragraf-5-ledd-1">Forskrifter gitt med hjemmel i denne lov skal etter kunngjøring umiddelbart meddeles Stortinget skriftlig.</article><article class="legalP" id="paragraf-5-ledd-2">Dersom stortingsrepresentanter, som til sammen representerer minst en tredjedel av Stortingets medlemmer, ikke kan støtte en bestemt forskrift, eller deler av forskriften, og uttrykker dette skriftlig i tråd med vedtatt arbeidsordning i Stortinget, plikter Kongen straks å oppheve de aktuelle bestemmelsene. Vedtaket om opphevelse av forskrift meddeles Stortinget i samsvar med bestemmelsene i første ledd.</article></article><article class="legalArticle" data-lovdata-URL="LTI/lov/2020-03-27-17/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Domstolskontroll</span></h2><article class="legalP" id="paragraf-6-ledd-1">Forskrift fastsatt i medhold av denne lov kan ikke innskrenke adgangen til å bringe spørsmål om vedtak truffet i medhold av forskriften for domstolene. I en slik sak kan retten prøve både lovligheten av det vedtaket som er truffet og av den forskriften det er truffet i medhold av.</article></article><article class="legalArticle" data-lovdata-URL="LTI/lov/2020-03-27-17/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lovens ikrafttredelse og opphevelse</span></h2><article class="legalP" id="paragraf-7-ledd-1">Loven trer i kraft straks, og oppheves én måned etter ikrafttredelse.</article></article><article class="legalArticle" data-lovdata-URL="LTI/lov/2020-03-27-17/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i andre lover</span></h2><article class="legalP" id="paragraf-8-ledd-1">Fra den tid loven trer i kraft, skal lov 5. august 1994 om vern mot smittsomme sykdommer § 7-12 nytt fjerde punktum lyde:</article><article class="legalP" id="paragraf-8-ledd-2">Lov 15. desember 1950 nr. 7 om særlige rådgjerder under krig, krigsfare og liknende forhold § 3 andre ledd andre punktum og tredje ledd gjelder ikke for forskrifter som er fastsatt i forbindelse med utbruddet av Covid-19.</article><article class="legalP" id="paragraf-8-ledd-3">Lov 5. august 1994 nr. 55 om vern mot smittsomme sykdommer § 7-12 nytt fjerde punktum oppheves 1 måned etter ikrafttredelsen.</article></article></main></body></html>