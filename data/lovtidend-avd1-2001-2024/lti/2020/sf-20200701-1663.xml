<!DOCTYPE html><html lang="no"><head><title>Mellombels forskrift om studium og eksamen grunna korona (covid-19) – tillegg til forskrift 4. desember 2014 nr. 1697 om opptak, studium og eksamen ved Høgskulen i Volda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-01-1663</dd><dt class="dokid">DokumentID</dt><dd class="dokid">LTI/forskrift/2020-07-01-1663</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen i Volda</li></ul></dd><dt class="dateInForce">I kraft fra</dt><dd class="dateInForce">2020-08-01 – 2021-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-19-365</li><li>forskrift/2014-12-04-1697</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-08-20 14:40</dd><dt class="journalNumber">Journalnummer</dt><dd class="journalNumber">2020-1217</dd><dt class="titleShort">Korttittel</dt><dd class="titleShort">Mellombels forskrift om studium og eksamen grunna korona (covid-19) – tillegg til forskrift om opptak, studium og eksamen ved Høgskulen i Volda</dd><dt class="title">Tittel</dt><dd class="title">Mellombels forskrift om studium og eksamen grunna korona (covid-19) – tillegg til forskrift 4. desember 2014 nr. 1697 om opptak, studium og eksamen ved Høgskulen i Volda</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av styret ved Høgskulen i Volda ved rektor 1. juli 2020 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-9.</dd><dt class="refid">RefID</dt><dd class="refid">forskrift/2020-07-01-1663</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Mellombels forskrift om studium og eksamen grunna korona (covid-19) – tillegg til forskrift 4. desember 2014 nr. 1697 om opptak, studium og eksamen ved Høgskulen i Volda<ul class="tocSubUl"><li>§ 1. Formål</li><li>§ 2. Sensurfrist</li><li>§ 3. Reglar for godkjenning av obligatoriske aktivitetar i eit emne</li><li>§ 4. Endring av eksamensform</li><li>§ 5. Dispensasjon frå krav til forkunnskapar</li><li>§ 6. Varigheit</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-01-1663" id="dokument"><h1>Mellombels forskrift om studium og eksamen grunna korona (covid-19) – tillegg til forskrift 4. desember 2014 nr. 1697 om opptak, studium og eksamen ved Høgskulen i Volda</h1><article class="legalArticle" data-lovdata-URL="LTI/forskrift/2020-07-01-1663/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="numberedLegalP" data-numerator="1" id="paragraf-1-nummer-1">(1) Mellombels forskrift skal sikre at studentar ved Høgskulen i Volda får gjennomført utdanninga si og får tildelt grad og vitnemål utan forseinking/minst mogleg forseinking på grunn av forhold som gjeld korona (covid-19).</article><article class="numberedLegalP" data-numerator="2" id="paragraf-1-nummer-2">(2) For forhold som fell utanfor formålet gjeld forskrift 4. desember 2014 nr. 1697 om opptak, studium og eksamen ved Høgskulen i Volda.</article></article><article class="legalArticle" data-lovdata-URL="LTI/forskrift/2020-07-01-1663/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Sensurfrist</span></h2><article class="legalP" id="paragraf-2-ledd-1">Rektor kan utvide sensurfristen for vurdering på emne på grunn av forhold relaterte til koronavirus. Ei eventuell utviding av sensurfrist skal normalt ikkje overstige to veker utover ordinær sensurfrist for vedkomande vurdering.</article></article><article class="legalArticle" data-lovdata-URL="LTI/forskrift/2020-07-01-1663/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Reglar for godkjenning av obligatoriske aktivitetar i eit emne</span></h2><article class="numberedLegalP" data-numerator="1" id="paragraf-3-nummer-1">(1) Krav om frammøte til undervisning (fysisk/digitalt) skal kunngjerast i emne- og/eller studieplanen.</article><article class="numberedLegalP" data-numerator="2" id="paragraf-3-nummer-2">(2) Undervisning som krev fysisk frammøte kan, hausten 2020 og våren 2021, gjerast om til digitale undervisningsformer. Dekan vedtar slike endringar.</article><article class="numberedLegalP" data-numerator="3" id="paragraf-3-nummer-3">(3) Dersom ein student – grunna koronarelaterte tilhøve – ikkje får høve til å gjennomføre og få godkjent obligatoriske aktivitetar i eit emne, inkludert obligatorisk frammøte, kan studentane likevel få høve til å gjennomføre eksamen i emnet. Dekan kan då pålegge studenten å gjennomføre aktivitetar innan ein gitt frist for at eksamensresultatet skal vere gyldig.</article><article class="numberedLegalP" data-numerator="4" id="paragraf-3-nummer-4">(4) Ein student som er omfatta av tredje ledd i denne paragrafen må søkje dekan om dispensasjon. Det skal leggast vesentleg vekt på at ein må unngå forseinkingar i emnet og studieprogrammet. Søknaden skal vere dokumentert med attest frå lege eller anna relevant dokumentasjon.</article><article class="numberedLegalP" data-numerator="5" id="paragraf-3-nummer-5">(5) Ein student i risikogruppe vil, etter søknad med gyldig dokumentasjon, få individuell tilrettelegging. Studieadministrasjonen ved Høgskulen i Volda handsamar søknaden i tråd med UH-lova § 4-3, 5. ledd.</article></article><article class="legalArticle" data-lovdata-URL="LTI/forskrift/2020-07-01-1663/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Endring av eksamensform</span></h2><article class="numberedLegalP" data-numerator="1" id="paragraf-4-nummer-1">(1) Eksamenar, som ifølge emneplanen, krev fysisk frammøte ved HVO kan, grunna koronarelaterte tilhøve, bli omgjort til alternative digitale eksamensformer. Omgjeringa av eksamen kan også inkludere ei omgjering av karakterskala (stått/ikkje stått eller gradert karakterskala (A–F)).</article><article class="numberedLegalP" data-numerator="2" id="paragraf-4-nummer-2">(2) Alle endringar av eksamen skal godkjennast av prorektor (leiar av Utdanningsutvalet).</article><article class="numberedLegalP" data-numerator="3" id="paragraf-4-nummer-3">(3) Alle endringar i eksamensform, med bakgrunn i denne forskrifta, vil gjelde ordinær eksamen og kontinuasjonseksamen påfølgjande semester.</article></article><article class="legalArticle" data-lovdata-URL="LTI/forskrift/2020-07-01-1663/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon frå krav til forkunnskapar</span></h2><article class="legalP" id="paragraf-5-ledd-1">Ein student som manglar krav til forkunnskapar til emne i studieåret 2020–2021 av grunnar relaterte til korona (covid-19), kan få dispensasjon frå forkunnskapskrava ved opptak til emnet påfølgjande semester. Dekan kan da pålegge studenten å gjennomføre forkunnskapskrava innan ein gitt frist for å kunne fortsette i studiet.</article></article><article class="legalArticle" data-lovdata-URL="LTI/forskrift/2020-07-01-1663/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varigheit</span></h2><article class="numberedLegalP" data-numerator="1" id="paragraf-6-nummer-1">(1) Denne forskrifta vert sett i verk frå 1. august 2020 og gjeld fram til 20. juni 2021.</article><article class="numberedLegalP" data-numerator="2" id="paragraf-6-nummer-2">(2) Frå same tidspunkt vert mellombels forskrift 19. mars 2020 nr. 365 om studium og eksamen grunna SARS-CoV-2 (koronavirus) – tillegg til forskrift 4. desember 2014 nr. 1697 om opptak, studium og eksamen ved Høgskulen i Volda oppheva.</article></article></main></body></html>