<!DOCTYPE html><html lang="no"><head><title>Vedtak etter helsekravforskriften § 22 jf. § 15 og § 17 – forlengelse av helseerklæringers gyldighet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-17-413</dd><dt class="dokid">DokumentID</dt><dd class="dokid">LTI/forskrift/2020-03-17-413</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsedirektoratet</li></ul></dd><dt class="dateInForce">I kraft fra</dt><dd class="dateInForce">2020-03-17 – 2020-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2010-12-20-1780</li></ul></dd><dt class="dateOfPublication">Kunngjort</dt><dd class="dateOfPublication">2020-03-24 20:00</dd><dt class="lastupdated">Rettet</dt><dd class="lastupdated">2020-04-14 (se nederst).</dd><dt class="journalNumber">Journalnummer</dt><dd class="journalNumber">2020-0375</dd><dt class="titleShort">Korttittel</dt><dd class="titleShort">Vedtak om forlengelse av helseerklæringers gyldighet</dd><dt class="title">Tittel</dt><dd class="title">Vedtak etter helsekravforskriften § 22 jf. § 15 og § 17 – forlengelse av helseerklæringers gyldighet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedirektoratet 17. mars 2020 med hjemmel i forskrift 20. desember 2010 nr. 1780 om helsekrav for personer i arbeid på innretninger i petroleumsvirksomheten til havs.</dd><dt class="refid">RefID</dt><dd class="refid">forskrift/2020-03-17-413</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak etter helsekravforskriften § 22 jf. § 15 og § 17 – forlengelse av helseerklæringers gyldighet<ul class="tocSubUl"><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-17-413" id="dokument"><h1>Vedtak etter helsekravforskriften § 22 jf. § 15 og § 17 – forlengelse av helseerklæringers gyldighet</h1><article class="legalP" id="ledd-1">For å hindre smittespredning, opprettholde tilstrekkelig smittvernskapasitet i kommuner og i helse- og omsorgstjenesten samt sørge for at produksjonen i offshorenæringen opprettholdes, på tross av covid-19-situasjonen, treffer Helsedirektoratet med dette følgende vedtak etter forskrift 20. desember 2010 nr. 1780 om helsekrav for personer i arbeid på innretninger i petroleumsvirksomheten til havs § 22 jf. § 15 og § 17:</article><article class="defaultP"><i>Rettslig grunnlag</i>:</article><article class="legalP" id="ledd-2">Helsekravforskriften § 15 gir bestemmelser om helseerklæringers gyldighetstid. Helseerklæringen er gyldig i inntil to år. For de som arbeider under forhøyet omgivende trykk, gjelder helseerklæringen inntil ett år. Fylkesmannen kan gi helseerklæring med hjemmel i dispensasjonsregelen i forskriften § 17.</article><article class="legalP" id="ledd-3">Helsekravforskriften § 22 gir Helsedirektoratet hjemmel til i særskilte tilfelle ? gjøre unntak fra helsekravforskriften.</article><article class="defaultP"><i>Forlengelse av helseerklæring gitt med hjemmel i helsekravforskriften § 15 og § 17:</i></article><article class="legalP" id="ledd-4">Helseerklæringer som er gått ut på dato forlenges forutsatt at:<ul class="defaultList"><li data-li-identifier="–" data-name="–"><article class="listArticle" id="ledd-4-punkt-1"><article class="legalP" id="ledd-4-punkt-1-ledd-1">tidsrommet ikke overstiger 6 måneder, og</article></article></li><li data-li-identifier="–" data-name="–"><article class="listArticle" id="ledd-4-punkt-2"><article class="legalP" id="ledd-4-punkt-2-ledd-1">vedkommende er i besittelse av en utløpt helseerklæring med utløpsdato 1. januar 2020 eller senere.</article></article></li></ul></article><article class="legalP" id="ledd-5">Dette gjelder også helseerklæringer gitt etter dispensasjonsbestemmelsen.</article><article class="legalP" id="ledd-6">Helsekravforskriftens øvrige bestemmelser gjelder på vanlig måte.</article><article class="defaultP"><i>Begrunnelse for vedtaket:</i></article><article class="legalP" id="ledd-7">Covid-19 er erklært som et alvorlig utbrudd av allmenn farlig smittsom sykdom som kan få alvorlige helsekonsekvenser for mange mennesker. Sykdommen er også erklært som en pandemi og en alvorlig hendelse av betydning for internasjonal folkehelse av Verdens helseorganisasjon.</article><article class="legalP" id="ledd-8">Covid-19-epidemien har i dag ulik utbredelse i Norge. De siste dagene har det i stadig flere smittetilfeller, ikke vært mulig å identifisere smittekjeden for alle som blir syke. Dette innebærer at smittespredningen pr. i dag ikke er under kontroll.</article><article class="legalP" id="ledd-9">I denne situasjonen er det nødvendig med ytterligere tiltak for å forebygge og motvirke overføring av SARS CoV-2 virus og covid-19. Tiltaket anses nødvendige både for å beskytte sårbare grupper og for å opprettholde nødvendig kapasitet i helsetjenesten.</article><article class="legalP" id="ledd-10">Helsedirektoratet vurderer at tiltaket har en medisinskfaglig begrunnelse, er nødvendig av hensyn til smittevernet og for å opprettholde tilstrekkelig smittevernskapasitet i kommuner og i helse- og omsorgstjenesten.</article><article class="legalP" id="ledd-11">Vedtaket gjelder til og med 1. juni 2020 med mulighet for forlengelse.</article><section class="section" id="kapittel-1" data-lovdata-URL="LTI/forskrift/2020-03-17-413/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-04-14" data-gazette-note-type="rettelse"><article class="defaultP">Annet ledd under overskriften «Rettslig grunnlag» skal lyde:</article><article class="legalP" id="kapittel-1-ledd-1">Helsekravforskriften § 22 gir Helsedirektoratet hjemmel til i særskilte <i>tilfelle gjøre</i> unntak fra helsekravforskriften.</article></article></section></main></body></html>