<!DOCTYPE html><html lang="no"><head><title>Lov om endringer i barnevernloven (samtaleprosess, årlig tilstandsrapportering mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-19-74</dd><dt class="dokid">DokumentID</dt><dd class="dokid">LTI/lov/2020-06-19-74</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barnevern</li></ul></dd><dt class="dateOfPublication">Kunngjort</dt><dd class="dateOfPublication">2020-06-19 12:30</dd><dt class="journalNumber">Journalnummer</dt><dd class="journalNumber">2020-0849</dd><dt class="titleShort">Korttittel</dt><dd class="titleShort">Endringslov til barnevernloven (samtaleprosess, årlig tilstandsrapportering mv.)</dd><dt class="title">Tittel</dt><dd class="title">Lov om endringer i barnevernloven (samtaleprosess, årlig tilstandsrapportering mv.)</dd><dt class="miscInformation">Annet om dokumentet</dt><dd class="miscInformation">Prop.84 L (2019–2020), Innst.310 L (2019–2020), Lovvedtak 128 (2019–2020). Stortingets første og andre gangs behandling hhv. 4. og 8. juni 2020. Fremmet av Barne- og familiedepartementet.</dd><dt class="refid">RefID</dt><dd class="refid">lov/2020-06-19-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnevernloven (samtaleprosess, årlig tilstandsrapportering mv.)<ul class="tocSubUl"><li>I<ul class="tocSubUl"><li>§ 6-7 b. Plikt til å gi informasjon til politiet om vedtak om skjult adresse</li><li>§ 7-1. Fylkesnemndas stedlige virkeområde</li><li>§ 7-25. Samtaleprosess</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-06-19-74" id="dokument"><h1>Lov om endringer i barnevernloven (samtaleprosess, årlig tilstandsrapportering mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-19-74/KAPITTEL_1"><h2 data-text-align="center">I</h2><article class="defaultP">I lov 17. juli 1992 nr. 100 om barneverntjenester gjøres følgende endringer:</article> <article class="defaultP" margin-top="true">§ 1-3 annet ledd første punktum skal lyde:</article><article class="legalP" id="kapittel-1-ledd-1">Når barnet samtykker, kan tiltak som er iverksatt før barnet har fylt 18 år, opprettholdes eller erstattes av andre tiltak som er omhandlet i denne lov inntil barnet har fylt 25 år.</article> <article class="defaultP" margin-top="true">§ 2-1 nytt åttende ledd skal lyde:</article><article class="legalP" id="kapittel-1-ledd-2">Kommunestyret selv skal minst én gang i året få en redegjørelse om tilstanden i barneverntjenesten.</article> <article class="defaultP" margin-top="true">§ 2-3 første ledd bokstav f og ny bokstav g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">sørge for at det blir utarbeidet informasjonsmateriell som barneverntjenesten kan bruke,</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">sørge for å utvikle statistikk og analyser om barnevernet.</article></article></li></ul></article> <article class="defaultP" margin-top="true">§ 6-7 a annet og tredje ledd skal lyde:</article><article class="legalP" id="kapittel-1-ledd-3">Tilbakemeldingen skal bekrefte at meldingen er mottatt. Dersom meldingen kommer fra melder som omfattes av § 6-4, skal tilbakemeldingen også opplyse om hvorvidt det er åpnet undersøkelsessak etter § 4-3.</article><article class="legalP" id="kapittel-1-ledd-4">Dersom det er åpnet undersøkelsessak, skal barneverntjenesten gi melder som omfattes av § 6-4, ny tilbakemelding om at undersøkelsen er gjennomført. Den nye tilbakemeldingen skal sendes innen tre uker etter at undersøkelsen er gjennomført og skal inneholde opplysninger om hvorvidt saken er henlagt, eller om barneverntjenesten følger opp saken videre.</article> <article class="defaultP" margin-top="true">Ny § 6-7 b skal lyde:</article><article class="futureLegalArticle" data-name="§6-7b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-7 b</span>. <span class="legalArticleTitle">Plikt til å gi informasjon til politiet om vedtak om skjult adresse</span></span><article class="legalP" id="kapittel-1-foreslåttparagraf-1-ledd-1">Barneverntjenesten skal uten hinder av taushetsplikt gi informasjon til politiet om at det er truffet vedtak om skjult adresse i samsvar med denne loven. Barneverntjenesten skal gi informasjon til politiet så snart som mulig.</article></article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Fylkesnemndas stedlige virkeområde</span></span><article class="legalP" id="kapittel-1-foreslåttparagraf-2-ledd-1">Fylkesnemnda avgjør saker som reises av kommunene innenfor nemndas stedlige virkeområde. Departementet bestemmer fylkesnemndenes stedlige virkeområde.</article><article class="legalP" id="kapittel-1-foreslåttparagraf-2-ledd-2">Departementet kan av hensyn til hensiktsmessig saksavvikling eller i særlige tilfeller bestemme at saker som reises i én kommune, i en avgrenset periode skal avgjøres i en annen nemnd enn fastsatt etter første ledd.</article><article class="legalP" id="kapittel-1-foreslåttparagraf-2-ledd-3">Departementet kan gi forskrift om fylkesnemndenes stedlige virkeområde.</article></article> <article class="defaultP" margin-top="true">§ 7-4 annet ledd skal lyde:</article><article class="legalP" id="kapittel-1-ledd-5">De begrensninger i partens rett til å se saksdokumenter som er fastsatt i forvaltningsloven § 19 første ledd bokstav d og annet ledd, gjelder ikke for disse dokumentene.</article> <article class="defaultP" margin-top="true">§ 7-4 nytt tredje ledd skal lyde:</article><article class="legalP" id="kapittel-1-ledd-6">Partene har ikke rett til innsyn i opplysninger om identiteten til anonyme vitner eller andre opplysninger som kan bidra til å avsløre barnets adresse i tilfeller der barnet bor på skjult adresse. Det samme gjelder i saker hvor det er fremmet krav om at barnet skal bo på skjult adresse.</article> <article class="defaultP" margin-top="true">§ 7-25 skal lyde:</article><article class="futureLegalArticle" data-name="§7-25" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-25</span>. <span class="legalArticleTitle">Samtaleprosess</span></span><article class="legalP" id="kapittel-1-foreslåttparagraf-3-ledd-1">Nemndlederen kan tilby partene å delta i en samtaleprosess som alternativ til ordinær behandling, dersom saken er egnet for det. Formålet med samtaleprosessen er å bedre partenes kommunikasjon og gi dem mulighet til å bli enige om løsninger til barnets beste som hel eller delvis løsning på saken.</article><article class="legalP" id="kapittel-1-foreslåttparagraf-3-ledd-2">Partene må samtykke til å delta i samtaleprosessen. Private parter skal representeres av advokat. Nemndlederen kan oppnevne en sakkyndig for å bistå i samtaleprosessen.</article><article class="legalP" id="kapittel-1-foreslåttparagraf-3-ledd-3">Nemndlederen skal påse at hensynet til barnets beste og de private partenes rettssikkerhet blir ivaretatt. Nemndleder kan gi partene anledning til å prøve ut en midlertidig ordning for en nærmere fastsatt tid. Nemndlederen kan når som helst avbryte samtaleprosessen og henvise saken til ordinær behandling.</article><article class="legalP" id="kapittel-1-foreslåttparagraf-3-ledd-4">Departementet kan gi forskrift om gjennomføring av samtaleprosesser, herunder om unntak fra fristkravene i kapittel 4 og 7.</article></article></section><section class="section" data-name="kapII" id="kapittel-2" data-lovdata-URL="LTI/lov/2020-06-19-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>