<!DOCTYPE html><html lang="no"><head><title>Forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-20-1577</dd><dt class="dokid">DokumentID</dt><dd class="dokid">LTI/forskrift/2020-07-20-1577</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavd.</li></ul></dd><dt class="dateInForce">I kraft fra</dt><dd class="dateInForce">2020-07-20 – 2020-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-07-20 15:00</dd><dt class="journalNumber">Journalnummer</dt><dd class="journalNumber">2020-1154</dd><dt class="titleShort">Korttittel</dt><dd class="titleShort">Forskrift om midl. tilskudd til operatører av kommersielle buss- og passasjerbåtruter som har tapt omsetning, covid-19</dd><dt class="title">Tittel</dt><dd class="title">Forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 20. juli 2020 til gjennomføring av Stortingets budsjettvedtak 19. juni 2020.</dd><dt class="refid">RefID</dt><dd class="refid">forskrift/2020-07-20-1577</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Vilkår</li><li>§ 4. Beregning</li><li>§ 5. Varighet</li><li>§ 6. Saksbehandlingsregler</li><li>§ 7. Klage</li><li>§ 8. Dokumentasjon og egenerklæring</li><li>§ 9. Tilbakebetaling</li><li>§ 10. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-20-1577" id="dokument"><h1>Forskrift om midlertidig tilskudd til operatører av kommersielle buss- og passasjerbåtruter som har tapt omsetning som følge av utbruddet av covid-19</h1><article class="legalArticle" data-lovdata-URL="LTI/forskrift/2020-07-20-1577/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddet er å opprettholde tilbudet av kommersielle langdistanse buss- og passasjerbåtruter ved å kompensere for netto tap i transportvirksomheten på bestemte buss- og passasjerbåtruter i kompensasjonsperioden som følge av smitteverntiltak som er innført for å bekjempe covid-19.</article></article><article class="legalArticle" data-lovdata-URL="LTI/forskrift/2020-07-20-1577/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Tilskuddet kan gis til<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">søker som har løyve til å drive persontransport med motorvogn i rute etter yrkestransportloven § 6, når ruten er lengre enn 80 kilometer en vei, og</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">søker som har løyve til å drive persontransport i rute med fartøy etter yrkestransportloven § 7, og som driver passasjerbåt på rute når ruten er lengre enn 80 kilometer en vei (faktisk seilingsrute).</article></article></li></ul></article><article class="legalP" id="paragraf-2-ledd-2">Tilskuddet gis ikke når operatøren får kompensasjon for offentlig tjenesteytelse på ruten.</article><article class="legalP" id="paragraf-2-ledd-3">For å kunne motta tilskudd, må ruten ha helårsdrift.</article></article><article class="legalArticle" data-lovdata-URL="LTI/forskrift/2020-07-20-1577/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår</span></h2><article class="legalP" id="paragraf-3-ledd-1">Søker som faller inn under § 2 kan få delvis kompensasjon for netto tap i transportvirksomheten på en rute i henhold til beregningen i § 4, når tapet er en direkte følge av smitteverntiltakene som er innført i forbindelse med covid-19.</article><article class="legalP" id="paragraf-3-ledd-2">Tilskuddet kan gis når omsetningstapet på en rute utgjør mer enn 15 prosent sammenlignet med tilsvarende periode i 2019.</article><article class="legalP" id="paragraf-3-ledd-3">Søker plikter å begrense kostnader så langt som mulig.</article></article><article class="legalArticle" data-lovdata-URL="LTI/forskrift/2020-07-20-1577/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Beregning</span></h2><article class="legalP" id="paragraf-4-ledd-1">Tilskuddet skal dekke en prosentandel av netto tap per kalendermåned per rute ut fra en sammenligning med omsetningen for tilsvarende periode og tilsvarende rute i 2019, justert etter konsumprisindeksen fra januar/februar 2019 til januar/februar 2020. Kompensasjonen utgjør 80 prosent av netto tap i juni og juli, og 60&#xa0;% i august 2020.</article><article class="legalP" id="paragraf-4-ledd-2">Netto tap utgjør tapte inntekter på ruten fratrukket sparte kostnader.</article><article class="legalP" id="paragraf-4-ledd-3">Tap beregnes etterskuddsvis per kalendermåned med utgangspunkt i regnskapene for tilsvarende periode og rute i 2019.</article><article class="legalP" id="paragraf-4-ledd-4">For virksomheter som er omorganisert/nyetablert, og for nystartede ruter hvor det ikke foreligger dekkende regnskap for 2019, gjøres beregningen basert på en sammenligning med februar 2020. For ruter med sesongvariasjoner kan beregningen også baseres på sammenlignbar rutevirksomhet.</article><article class="legalP" id="paragraf-4-ledd-5">Det gis ikke tilskudd etter denne forskriften for tap som blir kompensert gjennom andre ordninger, som forsikringer. Utbetalinger etter slike ordninger blir å regne som sparte kostnader ved beregningen av tilskuddsbeløpet. Operatører som mottar tilskudd i ordningen for kommersielle buss- og passasjerbåtruter, kan ikke for samme periode motta tilskudd fra den generelle kompensasjonsordningen for næringslivet.</article><article class="legalP" id="paragraf-4-ledd-6">Det utbetales ikke tilskudd for beløp under 5&#xa0;000 kroner per kalendermåned per rute.</article><article class="legalP" id="paragraf-4-ledd-7">Det utbetales ikke tilskudd for nye ruter hvor det er søkt om ruteløyve etter 12. mars 2020.</article></article><article class="legalArticle" data-lovdata-URL="LTI/forskrift/2020-07-20-1577/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Tilskudd kan gis for månedene juni, juli og august i 2020.</article><article class="legalP" id="paragraf-5-ledd-2">Ordningen er rammestyrt. Dersom bevilgningen på kap. 1330, post 71 ikke dekker søknadsbeløpene i henhold til denne forskriften, vil hvert enkelt tilskudd for den siste måneden det blir tildelt tilskudd, avkortes forholdsmessig.</article></article><article class="legalArticle" data-lovdata-URL="LTI/forskrift/2020-07-20-1577/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Saksbehandlingsregler</span></h2><article class="legalP" id="paragraf-6-ledd-1">Tilskuddet forvaltes av Jernbanedirektoratet.</article><article class="legalP" id="paragraf-6-ledd-2">Søknad om tilskudd sendes etterskuddsvis per kalendermåned på det formatet Samferdselsdepartementet bestemmer. Frist for å sende søknad er 4 uker etter utgangen av den måneden det søkes tilskudd for. Ved søknad for juni 2020 er søknadsfristen 4 uker etter at forskriften er kunngjort.</article><article class="legalP" id="paragraf-6-ledd-3">For behandling av søknader etter forskriften gjelder reglene i forvaltningsloven.</article></article><article class="legalArticle" data-lovdata-URL="LTI/forskrift/2020-07-20-1577/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klage</span></h2><article class="legalP" id="paragraf-7-ledd-1">Vedtak om tilskudd kan påklages til Samferdselsdepartementet. Klagefristen er tre uker etter at mottakeren er gjort kjent med vedtaket.</article><article class="legalP" id="paragraf-7-ledd-2">Fristen for å klage er tre uker fra det tidspunkt underretning om vedtaket er kommet fram til vedkommende part. Klage sendes Jernbanedirektoratet.</article></article><article class="legalArticle" data-lovdata-URL="LTI/forskrift/2020-07-20-1577/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon og egenerklæring</span></h2><article class="legalP" id="paragraf-8-ledd-1">Innholdet i søknaden skal bekreftes av revisor eller autorisert regnskapsfører. Søker skal også legge frem slik bekreftelse ved fastsetting av årsregnskapet for 2020.</article><article class="legalP" id="paragraf-8-ledd-2">Søker skal ved søknad erklære<ul class="defaultList"><li data-li-identifier="-" data-name="-"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">at tapet har oppstått som følge av smitteverntiltak som er innført for å bekjempe covid-19</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">at kostnader ved virksomheten/ruten er begrenset så langt som mulig</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">at vedkommende ikke mottar kompensasjon eller dekning for tilsvarende tap fra andre ordninger</article></article></li><li data-li-identifier="-" data-name="-"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">at driften er gjennomført med aktsomhet og i samsvar med gjeldende lovverk.</article></article></li></ul></article></article><article class="legalArticle" data-lovdata-URL="LTI/forskrift/2020-07-20-1577/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Tilbakebetaling</span></h2><article class="legalP" id="paragraf-9-ledd-1">Dersom det er utbetalt tilskudd i strid med bestemmelsene i denne forskriften, skal det uriktig utbetalte beløpet tilbakebetales Jernbanedirektoratet.</article></article><article class="legalArticle" data-lovdata-URL="LTI/forskrift/2020-07-20-1577/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse mv.</span></h2><article class="legalP" id="paragraf-10-ledd-1">Forskriften trer i kraft 20. juli 2020 og gis virkning fra 1. juni 2020.</article><article class="legalP" id="paragraf-10-ledd-2">Forskriften er gyldig til og med 31. desember 2020.</article></article></main></body></html>