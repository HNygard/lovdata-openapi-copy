<!DOCTYPE html><html lang="no"><head><title>Lov om endringer i skatteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-12-21-164</dd><dt class="dokid">DokumentID</dt><dd class="dokid">LTI/lov/2020-12-21-164</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-12-21, inntekståret 2020, inntekståret 2021, 2021-07-01, 2021-10-01</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li> <li>Skatte- og avgiftsrett &gt; Eiendomsskatt</li></ul></dd><dt class="dateOfPublication">Kunngjort</dt><dd class="dateOfPublication">2020-12-21 12:00</dd><dt class="journalNumber">Journalnummer</dt><dd class="journalNumber">2020-1903</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i skatteloven</dd><dt class="miscInformation">Annet om dokumentet</dt><dd class="miscInformation">Prop.1 LS (2020–2021), Innst.4 L (2020–2021), Lovvedtak 51 (2020–2021). Stortingets første og andre gangs behandling hhv. 15. og 18. desember 2020. Fremmet av Finansdepartementet.</dd><dt class="refid">RefID</dt><dd class="refid">lov/2020-12-21-164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatteloven<ul class="tocSubUl"><li>I</li><li>II</li><li>III<ul class="tocSubUl"><li>§ 4-10. Fast eiendom, herunder andel i boligselskap</li><li>§ 4-40. Fastsetting av formue for deltaker i selskap med deltakerfastsetting</li></ul></li><li>IV<ul class="tocSubUl"><li>§ 10-80. Kildeskatt på renter</li><li>§ 10-81. Kildeskatt på vederlag for bruk eller rett til å bruke immaterielle rettigheter og visse fysiske eiendeler</li><li>§ 10-82. Nærstående selskap eller innretning</li></ul></li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2020-12-21-164" id="dokument"><h1>Lov om endringer i skatteloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-12-21-164/KAPITTEL_1"><h2 data-text-align="center">I</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">§ 2-3 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Person som ikke har skatteplikt etter § 2-1, plikter å svare skatt av pensjon, føderåd, livrente og lignende utbetalinger, herunder uføretrygd etter folketrygdloven kapittel 12 og uføreytelser fra andre ordninger, som er skattepliktig inntekt etter § 5-1 første ledd, § 5-40 eller § 5-42 bokstav a, når<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">utbetalingen skjer fra folketrygden eller fra offentlig tjenestepensjonsordning,</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">mottaker har opptjent pensjonspoeng eller opparbeidet pensjonsbeholdning i folketrygden og utbetalingen skjer på grunnlag av forpliktelse som påhviler person, selskap eller innretning hjemmehørende i riket eller person, selskap eller innretning hjemmehørende i utlandet som er skattepliktig til Norge etter første ledd bokstav b, eller</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">utbetalingen skjer for å oppfylle forpliktelse som påhviler annen person, selskap eller innretning på grunnlag av tilskudd mv. som det er gitt fradrag for etter §§ 6-46, 6-47 og 6-72.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2020-12-21-164/KAPITTEL_2"><h2 data-text-align="center">II</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">§ 2-3 nytt femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) For inntektsåret 2020 får bestemmelsen i første ledd bokstav b ikke anvendelse for virksomhet som vedkommende utøver mv. her i riket som følge av Covid-19-pandemien, og som under ordinære omstendigheter ikke ville blitt utøvd her i riket. Departementet kan i forskrift bestemme at foregående punktum også skal gjelde for inntektsåret 2021.</article></section><section class="section" data-name="kapIII" id="kapittel-3" data-lovdata-URL="LTI/lov/2020-12-21-164/KAPITTEL_3"><h2 data-text-align="center">III</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 4-10 skal lyde:</article><article class="futureLegalArticle" data-name="§4-10" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">Fast eiendom, herunder andel i boligselskap</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Verdien av fast eiendom kan settes lavere enn omsetningsverdien.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Verdien av primærbolig settes til 25 prosent av en beregnet omsetningsverdi. Hvis skattyter krever det, skal verdien settes ned til 25 prosent av eiendommens dokumenterte omsetningsverdi.</article><article class="numberedLegalP" data-numerator="3" id="kapittel-3-foreslåttparagraf-1-nummer-3">(3) Verdien av sekundærbolig settes til 90 prosent av en beregnet omsetningsverdi. Hvis skattyter krever det, skal verdien settes ned til 90 prosent av eiendommens dokumenterte omsetningsverdi.</article><article class="numberedLegalP" data-numerator="4" id="kapittel-3-foreslåttparagraf-1-nummer-4">(4) Beregnet omsetningsverdi etter annet og tredje ledd settes til produktet av boligens areal og en kvadratmetersats. Kvadratmetersatsen settes til en beregnet omsetningsverdi per kvadratmeter, hvor det tas hensyn til boligtype, byggeår, areal og geografisk beliggenhet. Kvadratmetersatsene fastsettes årlig av Skattedirektoratet på grunnlag av beregninger fra Statistisk sentralbyrå.</article><article class="numberedLegalP" data-numerator="5" id="kapittel-3-foreslåttparagraf-1-nummer-5">(5) Verdsetting av boenhet i boligselskap som omfattes av § 7-3, følger reglene i annet og tredje ledd. Øvrig verdi av andel i slikt selskap settes til andelshavers andel av boligselskapets netto formue utenom boenhetene. Innskudd fra andelshaverne kommer ikke til fradrag ved beregningen av boligselskapets formue.</article><article class="numberedLegalP" data-numerator="6" id="kapittel-3-foreslåttparagraf-1-nummer-6">(6) Verdien av fritidsbolig skal settes ned etter krav fra skattyter dersom den overstiger 30 prosent av eiendommens dokumenterte omsetningsverdi.</article><article class="numberedLegalP" data-numerator="7" id="kapittel-3-foreslåttparagraf-1-nummer-7">(7) Verdien av næringseiendom settes til 55 prosent av eiendommens beregnede utleieverdi. Verdsetting etter første punktum kan foretas ved bruk av differensierte kvadratmetersatser. Hvis skattyter krever det, skal verdien settes ned til 55 prosent av eiendommens dokumenterte omsetningsverdi.</article><article class="numberedLegalP" data-numerator="8" id="kapittel-3-foreslåttparagraf-1-nummer-8">(8) Departementet kan gi forskrift til utfylling og gjennomføring av denne paragraf.</article></article> <article class="defaultP" margin-top="true">§ 4-12 første til tredje og femte til syvende ledd skal lyde:</article><article class="numberedLegalP" data-numerator="1" id="kapittel-3-nummer-1">(1) Børsnotert aksje verdsettes i alminnelighet til 55 prosent av kursverdien 1. januar i skattefastsettingsåret.</article><article class="numberedLegalP" data-numerator="2" id="kapittel-3-nummer-2">(2) Ikke-børsnotert aksje verdsettes til 55 prosent av aksjens forholdsmessige andel av aksjeselskapets eller allmennaksjeselskapets samlede skattemessige formuesverdi 1. januar året før skattefastsettingsåret fordelt etter pålydende.</article><article class="numberedLegalP" data-numerator="3" id="kapittel-3-nummer-3">(3) Ikke-børsnotert aksje i utenlandsk selskap verdsettes til 55 prosent av aksjens antatte salgsverdi 1. januar i skattefastsettingsåret. Aksjen skal verdsettes etter annet ledd når skattyteren krever dette og kan sannsynliggjøre selskapets skattemessige formuesverdi.</article><article class="numberedLegalP" data-numerator="5" id="kapittel-3-nummer-4">(5) Egenkapitalbevis i sparebank, gjensidig forsikringsselskap, kreditt- og hypotekforening og selveiende finansieringsforetak verdsettes til 55 prosent av kursverdien 1. januar i skattefastsettingsåret. Er kursen ikke notert eller kjent, settes verdien til den antatte salgsverdi.</article><article class="numberedLegalP" data-numerator="6" id="kapittel-3-nummer-5">(6) Andel i verdipapirfond verdsettes til andelsverdien 1. januar i skattefastsettingsåret. Aksjeandel i verdipapirfond, jf. skatteloven § 10-20, verdsettes til 55 prosent av aksjeandelens verdi.</article><article class="numberedLegalP" data-numerator="7" id="kapittel-3-nummer-6">(7) Ved fastsetting av ikke-børsnotert selskaps skattemessige formuesverdi, medregnes eiendeler og gjeld til full verdi, uten prosentvis reduksjon etter bestemmelser i dette kapittel.</article> <article class="defaultP" margin-top="true">§ 4-17 annet ledd skal lyde:</article><article class="numberedLegalP" data-numerator="2" id="kapittel-3-nummer-7">(2) Driftsmidler, unntatt eiendom som nevnt i skatteloven § 4-10 tredje og syvende ledd, verdsettes til 55 prosent av skattemessig formuesverdi.</article> <article class="defaultP" margin-top="true">§ 4-19 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-7-punkt-1"><article class="legalP" id="kapittel-3-nummer-7-punkt-1-ledd-1">§ 4-10 tredje ledd (sekundærbolig) og § 4-10 syvende ledd (næringseiendom),</article></article></li></ul></article> <article class="defaultP" margin-top="true">§ 4-40 skal lyde:</article><article class="futureLegalArticle" data-name="§4-40" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 4-40</span>. <span class="legalArticleTitle">Fastsetting av formue for deltaker i selskap med deltakerfastsetting</span></span><article class="legalP" id="kapittel-3-foreslåttparagraf-2-ledd-1">For deltaker i selskap med deltakerfastsetting som omfattes av § 10-40, settes verdien av deltakerens selskapsandel ved formuesfastsettingen til en andel av selskapets nettoformue beregnet som om selskapet var skattyter. Ved fastsettelsen av selskapets nettoformue medregnes eiendeler og gjeld til full verdi, uten prosentvis reduksjon etter bestemmelser i dette kapittel. Verdien av deltakerens selskapsandel settes til 55 prosent av andelen av nettoformuen beregnet etter denne paragraf.</article></article> <article class="defaultP" margin-top="true">§ 5-14 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">Fordelen settes til differansen mellom den verdien som kan oppnås ved reelt salg av aksjen, redusert med 25 prosent, og det den ansatte betaler for aksjen. Den skattefrie fordelen kan likevel ikke overstige 7&#xa0;500 kroner per inntektsår.</article></article></li></ul></article> <article class="defaultP" margin-top="true">§ 5-22 annet ledd nytt tredje punktum skal lyde:</article><article class="legalP" id="kapittel-3-ledd-1">Skattepliktig inntekt etter denne bestemmelsen skal oppjusteres med 1,44.</article> <article class="defaultP" margin-top="true">§ 6-32 første ledd bokstav a og b skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">Minstefradrag i lønnsinntekt, jf. skatteloven § 6-31 første ledd bokstav a, c, d og annet ledd, gis med 46 prosent av summen av slik inntekt. Tilsvarende gjelder for minstefradrag i arbeidsavklaringspenger, uføretrygd etter folketrygdloven kapittel 12 og uføreytelser fra andre ordninger samt minstefradrag i overgangsstønad etter folketrygdloven § 15-6.</article></article></li><li data-li-identifier="b." data-name="b."><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">Minstefradrag i pensjonsinntekt, jf. § 6-31 første ledd bokstav b, gis med 32 prosent av summen av slik inntekt.</article></article></li></ul></article> <article class="defaultP" margin-top="true">§ 6-44 første ledd skal lyde:</article><article class="numberedLegalP" data-numerator="1" id="kapittel-3-nummer-8">(1) For reiser til hjem innenfor EØS-området gis fradrag for reise mellom hjem og arbeidssted og besøksreiser etter § 6-13 etter forskrift fastsatt av departementet med utgangspunkt i reiseavstand og reisehyppighet. Fradrag er begrenset til den del av beløpet som overstiger 23&#xa0;900 kroner, og gis ikke for beløp som overstiger 97&#xa0;000 kroner i året.</article> <article class="defaultP" margin-top="true">§ 8-1 sjette ledd første og annet punktum skal lyde:</article><article class="legalP" id="kapittel-3-ledd-2">Ved fastsettelsen av årets positive næringsinntekt fra reindrift, gis produsenten et inntektsfradrag på inntil 90&#xa0;000 kroner per år. For inntekt over 90&#xa0;000 kroner, gis i tillegg et fradrag på 38 prosent av den overskytende inntekten opp til et samlet fradrag på 190&#xa0;400 kroner.</article> <article class="defaultP" margin-top="true">§ 16-10 nåværende første ledd annet og tredje punktum blir nytt fjerde og femte punktum.</article> <article class="defaultP" margin-top="true">§ 16-10 første ledd første til tredje punktum skal lyde:</article><article class="legalP" id="kapittel-3-ledd-3">Personlig skattyter gis til og med det inntektsåret vedkommende fyller 33 år, fradrag i inntektsskatt og trygdeavgift for innskudd på boligsparekonto i innenlandsk bank, samvirkeforetak eller fast organisert innenlandsk spareforening, eller i tilsvarende spareinstitusjon i annen EØS-stat, når innskuddet skal brukes til erverv av egen bolig. Det gis ikke fradrag når skattyter per 31. desember i inntektsåret helt eller delvis eier primær- eller sekundærbolig. Foregående punktum gjelder både direkte og indirekte eie.</article> <article class="defaultP" margin-top="true">§ 16-10 tredje ledd første punktum skal lyde:</article><article class="legalP" id="kapittel-3-ledd-4">Innbetalt sparebeløp kan ikke overstige 27&#xa0;500 kroner per inntektsår.</article> <article class="defaultP" margin-top="true">§ 18-3 nåværende annet ledd bokstav b annet punktum blir nytt tredje punktum.</article> <article class="defaultP" margin-top="true">§ 18-3 annet ledd bokstav b annet punktum skal lyde:</article><article class="legalP" id="kapittel-3-ledd-5">Skattemessig verdi for driftsmidler som omfattes av § 18-3 tredje ledd bokstav a nr. 5 første punktum, inngår ikke ved beregningen av gevinst etter foregående punktum.</article> <article class="defaultP" margin-top="true">§ 18-3 tredje ledd bokstav a nr. 3 nytt tredje punktum skal lyde:</article><article class="legalP" id="kapittel-3-ledd-6">Det ses bort fra avskrivninger for driftsmidler som omfattes av § 18-3 tredje ledd bokstav a nr. 5 første punktum.</article> <article class="defaultP" margin-top="true">§ 18-3 tredje ledd bokstav a ny nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-3-ledd-6-punkt-1"><article class="legalP" id="kapittel-3-ledd-6-punkt-1-ledd-1">I beregningsgrunnlaget for grunnrenteinntekt kan inntektsårets kostnader som ellers er aktiveringspliktige, fradragsføres umiddelbart i stedet for å avskrives. Kostnader til erverv av kraftanlegg kan ikke fradragsføres umiddelbart. Det samme gjelder kostnader til erverv av fallrettighet. Dersom kraftanlegget endres slik at det ikke skal fastsettes grunnrenteinntekt, jf. tiende ledd, skal skattemessige verdier for driftsmidler som har blitt fradragsført umiddelbart etter første punktum, tilbakeføres som inntekt i grunnlaget for grunnrenteskatt for det året tiende ledd får anvendelse.</article></article></li></ul></article> <article class="defaultP" margin-top="true">§ 18-3 nåværende tredje ledd bokstav b annet, tredje og fjerde punktum blir tredje, fjerde og nytt femte punktum.</article> <article class="defaultP" margin-top="true">§ 18-3 tredje ledd bokstav b annet punktum skal lyde:</article><article class="legalP" id="kapittel-3-ledd-7">Kostnader til driftsmidler som omfattes av § 18-3 tredje ledd bokstav a nr. 5 første punktum, inngår ikke ved beregningen av fradrag etter første punktum.</article> <article class="defaultP" margin-top="true">§ 18-3 tredje ledd bokstav b tredje punktum skal lyde:</article><article class="legalP" id="kapittel-3-ledd-8">Ved beregning av fradrag etter første punktum blir kostnader som skal behandles som en del av kostprisen for driftsmidler som nevnt, å hensynta fra og med det inntektsår det oppstår en ubetinget forpliktelse til å dekke eller innfri kostnaden.</article> <article class="defaultP" margin-top="true">§ 18-3 nåværende niende ledd bokstav a annet, tredje, fjerde og femte punktum blir tredje, fjerde, femte og nytt sjette punktum.</article> <article class="defaultP" margin-top="true">§ 18-3 niende ledd bokstav a annet punktum skal lyde:</article><article class="legalP" id="kapittel-3-ledd-9">Skattemessig verdi for driftsmidler som omfattes av § 18-3 tredje ledd bokstav a nr. 5 første punktum, inngår ikke ved beregningen av fradrag etter første punktum.</article> <article class="defaultP" margin-top="true">§ 18-3 niende ledd bokstav a tredje punktum skal lyde:</article><article class="legalP" id="kapittel-3-ledd-10">Positiv differanse etter første punktum omfattes av reglene om samordning av grunnrenteinntekt etter femte ledd.</article> <article class="defaultP" margin-top="true">§ 18-3 niende ledd bokstav a nytt sjette punktum skal lyde:</article><article class="legalP" id="kapittel-3-ledd-11">Negativ differanse som ikke nøytraliseres ved fradrag etter foregående punktum, behandles etter reglene i fjerde punktum.</article> <article class="defaultP" margin-top="true">§ 18-3 nåværende niende ledd bokstav b tredje punktum blir nytt fjerde punktum.</article> <article class="defaultP" margin-top="true">§ 18-3 niende ledd bokstav b tredje punktum skal lyde:</article><article class="legalP" id="kapittel-3-ledd-12">Kostnader til driftsmidler som omfattes av § 18-3 tredje ledd bokstav a nr. 5 første punktum, inngår ikke i skattemessige verdier etter første punktum.</article></section><section class="section" data-name="kapIV" id="kapittel-4" data-lovdata-URL="LTI/lov/2020-12-21-164/KAPITTEL_4"><h2 data-text-align="center">IV</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 2-3 første ledd ny bokstav i og j skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">renter etter bestemmelsene i § 10-80,</article></article></li><li data-li-identifier="j." data-name="j."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">vederlag for bruk av eller retten til å bruke immaterielle rettigheter eller skip, fartøy, rigger mv., fly og helikopter, etter bestemmelsene i § 10-81.</article></article></li></ul></article> <article class="defaultP" margin-top="true">§ 5-20 første ledd nytt annet punktum skal lyde:</article><article class="legalP" id="kapittel-4-ledd-1">Departementet kan gi forskrift til utfylling og gjennomføring av dette ledd.</article> <article class="defaultP" margin-top="true">Nåværende § 10-80 med deloverskrift blir ny § 10-90.</article> <article class="defaultP" margin-top="true">Ny deloverskrift til § 10-80 og nye §§ 10-81 og § 10-82 skal lyde:</article><span class="futuretitle" id="kapittel-4-foreslåttittel-1">Kildeskatt på renter og royalty mv.</span> <article class="defaultP" margin-top="true">§ 10-80 skal lyde:</article><article class="futureLegalArticle" data-name="§10-80" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 10-80</span>. <span class="legalArticleTitle">Kildeskatt på renter</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Selskap eller innretning hjemmehørende i et lavskatteland, jf. § 10-63, skal svare skatt til staten av renter av gjeld mottatt fra nærstående selskap eller innretning<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-1-nummer-1-punkt-1"><article class="legalP" id="kapittel-4-foreslåttparagraf-1-nummer-1-punkt-1-ledd-1">som nevnt i § 2-2 første ledd,</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-1-nummer-1-punkt-2"><article class="legalP" id="kapittel-4-foreslåttparagraf-1-nummer-1-punkt-2-ledd-1">som nevnt i § 10-40, eller tilsvarende utenlandsk selskap eller innretning, når minst en av deltakerne skattlegges i Norge etter reglene i §§ 10-40 til 10-49,</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-1-nummer-1-punkt-3"><article class="legalP" id="kapittel-4-foreslåttparagraf-1-nummer-1-punkt-3-ledd-1">som er skattepliktig etter petroleumsskatteloven § 1, jf. § 2, eller</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-1-nummer-1-punkt-4"><article class="legalP" id="kapittel-4-foreslåttparagraf-1-nummer-1-punkt-4-ledd-1">som er skattepliktig etter skatteloven § 2-3 første ledd bokstav b, når betalingen tilordnes virksomhet som er skattepliktig til Norge.</article></article></li></ul><p class="leddfortsettelse">Nærstående etter denne bestemmelsen er regulert i § 10-82.</p></article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Skatteplikt etter første ledd gjelder ikke for<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-1-nummer-2-punkt-1"><article class="legalP" id="kapittel-4-foreslåttparagraf-1-nummer-2-punkt-1-ledd-1">selskap eller innretning som er reelt etablert og driver reell økonomisk aktivitet i et EØS-land på tilsvarende vilkår som fastsatt i § 10-64 bokstav b,</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-1-nummer-2-punkt-2"><article class="legalP" id="kapittel-4-foreslåttparagraf-1-nummer-2-punkt-2-ledd-1">renter som skattlegges etter § 2-3 første ledd bokstav b, eller petroleumsskatteloven § 1, jf. § 2,</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-1-nummer-2-punkt-3"><article class="legalP" id="kapittel-4-foreslåttparagraf-1-nummer-2-punkt-3-ledd-1">rentebetalinger ved leasing av fysiske eiendeler for selskaper som skattlegges etter §§ 8-10 til 8-20, eller</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-1-nummer-2-punkt-4"><article class="legalP" id="kapittel-4-foreslåttparagraf-1-nummer-2-punkt-4-ledd-1">andel av rentebetaling når deltaker i selskap med deltakerfastsetting, jf. første ledd bokstav b, ikke kan skattlegges i Norge for sin del av selskapets inntekt. Skatteplikten reduseres forholdsmessig.</article></article></li></ul></article></article> <article class="defaultP" margin-top="true">Ny § 10-81 skal lyde:</article><article class="futureLegalArticle" data-name="§10-81" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 10-81</span>. <span class="legalArticleTitle">Kildeskatt på vederlag for bruk eller rett til å bruke immaterielle rettigheter og visse fysiske eiendeler</span></span><article class="numberedLegalP" data-numerator="1" id="kapittel-4-foreslåttparagraf-2-nummer-1">(1) Selskap eller innretning hjemmehørende i et lavskatteland, jf. § 10-63, skal svare skatt til staten av vederlag for bruk av eller retten til å bruke immaterielle rettigheter, jf. § 5-20 første ledd, eller for bruk av eller retten til å bruke skip, fartøy, rigger mv., fly og helikopter, mottatt fra nærstående selskap eller innretning<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-2-nummer-1-punkt-1"><article class="legalP" id="kapittel-4-foreslåttparagraf-2-nummer-1-punkt-1-ledd-1">som nevnt i § 2-2 første ledd,</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-2-nummer-1-punkt-2"><article class="legalP" id="kapittel-4-foreslåttparagraf-2-nummer-1-punkt-2-ledd-1">som nevnt i § 10-40, eller tilsvarende utenlandsk selskap eller innretning, når minst en av deltakerne skattlegges i Norge etter reglene i §§ 10-40 til 10-49,</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-2-nummer-1-punkt-3"><article class="legalP" id="kapittel-4-foreslåttparagraf-2-nummer-1-punkt-3-ledd-1">som er skattepliktig etter petroleumsskatteloven § 1, jf. § 2, eller</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-2-nummer-1-punkt-4"><article class="legalP" id="kapittel-4-foreslåttparagraf-2-nummer-1-punkt-4-ledd-1">som er skattepliktig etter skatteloven § 2-3 første ledd bokstav b, når betalingen tilordnes virksomhet som er skattepliktig til Norge.</article></article></li></ul><p class="leddfortsettelse">Nærstående etter denne bestemmelsen er regulert i § 10-82.</p></article><article class="numberedLegalP" data-numerator="2" id="kapittel-4-foreslåttparagraf-2-nummer-2">(2) Skatteplikt etter første ledd gjelder ikke for<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-2-nummer-2-punkt-1"><article class="legalP" id="kapittel-4-foreslåttparagraf-2-nummer-2-punkt-1-ledd-1">selskap eller innretning som er reelt etablert og driver reell økonomisk aktivitet i et EØS-land på tilsvarende vilkår som fastsatt i § 10-64 bokstav b,</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-2-nummer-2-punkt-2"><article class="legalP" id="kapittel-4-foreslåttparagraf-2-nummer-2-punkt-2-ledd-1">vederlag som skattlegges etter § 2-3 første ledd bokstav a eller b, eller petroleumsskatteloven § 1, jf. § 2,</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-2-nummer-2-punkt-3"><article class="legalP" id="kapittel-4-foreslåttparagraf-2-nummer-2-punkt-3-ledd-1">vederlag for bruk eller retten til å bruke skip og fartøyer mottatt fra selskap som skattlegges etter bestemmelsene i §§ 8-10 til 8-20, eller</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-2-nummer-2-punkt-4"><article class="legalP" id="kapittel-4-foreslåttparagraf-2-nummer-2-punkt-4-ledd-1">andel av vederlag når deltaker i selskap med deltakerfastsetting, jf. første ledd bokstav b, ikke kan skattlegges i Norge her for sin del av selskapets inntekt. Skatteplikten reduseres forholdsmessig.</article></article></li></ul></article></article> <article class="defaultP" margin-top="true">Ny § 10-82 skal lyde:</article><article class="futureLegalArticle" data-name="§10-82" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 10-82</span>. <span class="legalArticleTitle">Nærstående selskap eller innretning</span></span><article class="numberedLegalP" data-numerator="1" id="kapittel-4-foreslåttparagraf-3-nummer-1">(1) Som nærstående etter §§ 10-80 og 10-81 regnes:<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-3-nummer-1-punkt-1"><article class="legalP" id="kapittel-4-foreslåttparagraf-3-nummer-1-punkt-1-ledd-1">selskap eller innretning som betaleren direkte eller indirekte eier eller kontrollerer med minst 50 prosent,</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-3-nummer-1-punkt-2"><article class="legalP" id="kapittel-4-foreslåttparagraf-3-nummer-1-punkt-2-ledd-1">selskap eller innretning som, direkte eller indirekte, eier eller kontrollerer betaleren med minst 50 prosent,</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-3-nummer-1-punkt-3"><article class="legalP" id="kapittel-4-foreslåttparagraf-3-nummer-1-punkt-3-ledd-1">selskap eller innretning som nærstående etter b, direkte eller indirekte, eier eller kontrollerer med minst 50 prosent.</article></article></li></ul></article><article class="numberedLegalP" data-numerator="2" id="kapittel-4-foreslåttparagraf-3-nummer-2">(2) Selskap mv. regnes som nærstående etter første ledd dersom kravet til eierskap eller kontroll er eller har vært oppfylt på noe tidspunkt i inntektsåret før betalingen er tidfestet.</article></article></section><section class="section" data-name="kapV" id="kapittel-5" data-lovdata-URL="LTI/lov/2020-12-21-164/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Endringen under I trer i kraft straks.</article><article class="legalP" id="kapittel-5-ledd-2">Endringen under II trer i kraft straks og gjelder for inntektsårene 2020 og 2021.</article><article class="legalP" id="kapittel-5-ledd-3">Endringene under III trer i kraft straks med virkning fra og med inntektsåret 2021.</article><article class="legalP" id="kapittel-5-ledd-4">Endringene under IV trer i kraft straks, med virkning fra 1. juli 2021 for renter og vederlag for bruk av eller retten til å bruke immaterielle rettigheter innvunnet etter dette tidspunktet, og med virkning fra 1. oktober 2021 for vederlag for bruk av eller retten til å bruke skip, fartøy, rigger mv., fly og helikopter innvunnet etter dette tidspunktet.</article></section></main></body></html>