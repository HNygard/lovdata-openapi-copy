<!DOCTYPE html><html lang="no"><head><title>Forskrift om endring i forskrift om tiltak mot hvitvasking og terrorfinansiering (inkorporasjon av forordning (EU) 2018/1108 og forordning (EU) 2019/748)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-23-1808</dd><dt class="dokid">DokumentID</dt><dd class="dokid">LTI/forskrift/2020-09-23-1808</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavd.</li></ul></dd><dt class="dateInForce">I kraft fra</dt><dd class="dateInForce">2020-09-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-09-14-1324</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-01-23/§39</li><li>lov/2018-06-01-23/§40</li></ul></dd><dt class="dateOfPublication">Kunngjort</dt><dd class="dateOfPublication">2020-09-24 16:00</dd><dt class="lastupdated">Rettet</dt><dd class="lastupdated">2020-10-08 (se nederst).</dd><dt class="journalNumber">Journalnummer</dt><dd class="journalNumber">2020-1313</dd><dt class="titleShort">Korttittel</dt><dd class="titleShort">Endr. i hvitvaskingsforskriften</dd><dt class="title">Tittel</dt><dd class="title">Forskrift om endring i forskrift om tiltak mot hvitvasking og terrorfinansiering (inkorporasjon av forordning (EU) 2018/1108 og forordning (EU) 2019/748)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 23. september 2020 med hjemmel i lov 1. juni 2018 nr. 23 om tiltak mot hvitvasking og terrorfinansiering (hvitvaskingsloven) § 39 og § 40. <br /> <strong>EØS-henvisninger:</strong> EØS-avtalen vedlegg IX nr. 23bc (forordning (EU) 2018/1108) og nr. 23bd (forordning (EU) 2019/758).</dd><dt class="refid">RefID</dt><dd class="refid">forskrift/2020-09-23-1808</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tiltak mot hvitvasking og terrorfinansiering (inkorporasjon av forordning (EU) 2018/1108 og forordning (EU) 2019/748)<ul class="tocSubUl"><li>I<ul class="tocSubUl"><li>§ 7-1. Inkorporasjon av kommisjonsforordning (EU) 2019/758 (minstekrav og ytterligere tiltak kreditt- og finansinstitusjoner skal gjennomføre for å begrense risikoen for hvitvasking og terrorfinansiering i visse tredjeland)</li><li>§ 7-2. Inkorporasjon av kommisjonsforordning (EU) 2018/1108 (kriterier for utpeking av sentrale kontaktpunkter for e-pengeutstedere og betalingstjenesteytere og regler for deres funksjoner)</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-09-23-1808" id="dokument"><h1>Forskrift om endring i forskrift om tiltak mot hvitvasking og terrorfinansiering (inkorporasjon av forordning (EU) 2018/1108 og forordning (EU) 2019/748)</h1><section class="section" data-name="kapI" id="kapittel-1" data-lovdata-URL="LTI/forskrift/2020-09-23-1808/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. september 2018 nr. 1324 om tiltak mot hvitvasking og terrorfinansiering (hvitvaskingsforskriften) gjøres følgende endringer:</article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Inkorporasjon av kommisjonsforordning (EU) 2019/758 (minstekrav og ytterligere tiltak kreditt- og finansinstitusjoner skal gjennomføre for å begrense risikoen for hvitvasking og terrorfinansiering i visse tredjeland)</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg IX nr. 23bd forordning (EU) 2019/758 (om utfylling av europaparlaments- og rådsdirektiv (EU) 2015/849 med hensyn til tekniske reguleringsstandarder for de tiltakene som kredittinstitusjoner og finansinstitusjoner som et minstekrav skal iverksette, samt typen ytterligere tiltak som de skal treffe, for å redusere risikoen for hvitvasking av penger og finansiering av terrorisme i visse tredjestater) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article></article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Inkorporasjon av kommisjonsforordning (EU) 2018/1108 (kriterier for utpeking av sentrale kontaktpunkter for e-pengeutstedere og betalingstjenesteytere og regler for deres funksjoner)</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) EØS-avtalen vedlegg IX nr. 23bc forordning (EU) 2018/1108 (om utfylling av europaparlaments- og rådsdirektiv (EU) 2015/849 med tekniske reguleringsstandarder for kriteriene for utpeking av sentrale kontaktpunkter for e-pengeutstedere og betalingstjenesteytere og med regler for deres funksjoner) gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Til utfylling av første ledd gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">Utenlandske betalingsforetak med agentvirksomhet i Norge skal utpeke sentralt kontaktpunkt når minst ett av kriteriene i første ledd artikkel 3 punkt 1 bokstav a til c er oppfylt.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">Finanstilsynet kan i særlige tilfeller pålegge utenlandske betalingsforetak å utpeke et sentralt kontaktpunkt nr det er rimelig grunn til å anta at det knytter seg høy risiko for hvitvasking og terrorfinansiering til foretakenes agentvirksomhet.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">Det sentrale kontaktpunktet skal, i tillegg til oppgavene angitt i første ledd artikkel 4 og 5, også foreta nærmere undersøkelser, rapportere på vegne av agentene og gi Økokrim opplysninger på vegne av agentene, jf. hvitvaskingsloven § 25 og § 26. Finanstilsynet kan gjøre unntak fra plikten til å foreta nærmere undersøkelser for sentrale kontaktpunkt i tilfeller der dette håndteres tilfredsstillende av det utenlandske betalingsforetaket på annen måte.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-2-punkt-4"><article class="legalP" id="kapittel-1-foreslåttparagraf-2-nummer-2-punkt-4-ledd-1">Det sentrale kontaktpunktet skal være lokalisert i Norge og ha gode kunnskaper om norsk språk og hvitvaskingsregelverk.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Finanstilsynet kan pålegge midlertidig stans av virksomhet i Norge inntil sentralt kontaktpunkt er utpekt.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Finanstilsynet kan ved kontaktpunktets overtredelse av pliktene i annet ledd bokstav c gi kontaktpunktet pålegg om retting og tvangsmulkt etter hvitvaskingsloven § 47.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-09-23-1808/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 26. september 2020.</article></section><section class="section" id="kapittel-3" data-lovdata-URL="LTI/forskrift/2020-09-23-1808/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-10-08" data-gazette-note-type="rettelse"><article class="defaultP">Forskriftens tittel skal lyde:</article> <article class="defaultP" margin-top="true">Forskrift om endring i forskrift om tiltak mot hvitvasking og terrorfinansiering (inkorporasjon av forordning (EU) 2018/1108 og forordning (EU) 2019/<i>758</i>)</article></article></section></main></body></html>