<!DOCTYPE html><html lang="no"><head><title>Forskrift om endring i forskrift om tilskudd til veterinærreiser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-07-02-1494</dd><dt class="dokid">DokumentID</dt><dd class="dokid">LTI/forskrift/2020-07-02-1494</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-07-03</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-04-30-426</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§18</li><li>forskrift/1995-05-12-413</li></ul></dd><dt class="dateOfPublication">Kunngjort</dt><dd class="dateOfPublication">2020-07-03 16:00</dd><dt class="journalNumber">Journalnummer</dt><dd class="journalNumber">2020-1112</dd><dt class="titleShort">Korttittel</dt><dd class="titleShort">Endr. i forskrift om tilskudd til veterinærreiser</dd><dt class="title">Tittel</dt><dd class="title">Forskrift om endring i forskrift om tilskudd til veterinærreiser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 2. juli 2020 med hjemmel i lov 12. mai 1995 nr. 23 om jord (jordlova) § 18 og delegeringsvedtak 12. mai 1995 nr. 413.</dd><dt class="refid">RefID</dt><dd class="refid">forskrift/2020-07-02-1494</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til veterinærreiser<ul class="tocSubUl"><li>I<ul class="tocSubUl"><li>§ 5. Beregning av reisetilskudd</li><li>§ 6. Søknad</li><li>§ 7. Administrasjon, dispensasjon og klage</li><li>§ 8. Opplysningsplikt og kontroll</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-07-02-1494" id="dokument"><h1>Forskrift om endring i forskrift om tilskudd til veterinærreiser</h1><section class="section" data-name="kapI" id="kapittel-1" data-lovdata-URL="LTI/forskrift/2020-07-02-1494/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. april 2015 nr. 426 om tilskudd til veterinærreiser skal disse endringene gjøres:</article> <article class="defaultP" margin-top="true">§ 3 nr. 4) skal lyde:<ul class="defaultList"><li data-li-identifier="4)" data-name="4)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>rutegående fremkomstmiddel:</i> Båt, tog eller buss som går i rute.</article></article></li></ul></article> <article class="defaultP" margin-top="true">§ 4 fjerde ledd skal lyde:</article><article class="legalP" id="kapittel-1-ledd-2">Reiseutgiftene må være nødvendige. Det gis ikke tilskudd til utlegg til overnatting og forpleining.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Beregning av reisetilskudd</span></span><article class="legalP" id="kapittel-1-foreslåttparagraf-1-ledd-1">Reisetilskudd beregnes etter de satser og tilskuddstak som er fastsatt i jordbruksavtalen. Tilskudd per km til dekning av utlegg for skyss fakturert av rekvirent, kan ikke overstige satsen per km for reise med eget fremkomstmiddel.</article><article class="legalP" id="kapittel-1-foreslåttparagraf-1-ledd-2">Som hovedregel skal faktisk utgangspunkt og endepunkt for reisen legges til grunn ved beregningen av tilskuddet. Hvis reisen ikke er foretatt som ledd i den veterinære vakttjenesten, skal avstanden fra nærmeste tilgjengelige veterinærforetak legges til grunn ved beregning av tilskudd.</article><article class="legalP" id="kapittel-1-foreslåttparagraf-1-ledd-3">Beregningen skal ta utgangspunkt i at reisen skal foretas på den mest hensiktsmessige måten.</article><article class="legalP" id="kapittel-1-foreslåttparagraf-1-ledd-4">Reisetilskudd beregnes for rekvirentbesøk oppgitt i søknad. Det skal gjøres fradrag for tilskudd tilsvarende 40 km reise med egen bil per omsøkte rekvirentbesøk.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Søknad</span></span><article class="legalP" id="kapittel-1-foreslåttparagraf-2-ledd-1">Søknad om reisetilskudd skal være på det formatet og inneholde de opplysninger som Landbruksdirektoratet fastsetter.</article><article class="legalP" id="kapittel-1-foreslåttparagraf-2-ledd-2">Søknadsfristen er 90 dager etter at reisen det søkes om tilskudd for, ble gjennomført.</article><article class="legalP" id="kapittel-1-foreslåttparagraf-2-ledd-3">Søknaden overføres til fylkesmannen ved utgangen av måneden den ble sendt inn, og skal som hovedregel behandles i løpet av måneden etter.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Administrasjon, dispensasjon og klage</span></span><article class="legalP" id="kapittel-1-foreslåttparagraf-3-ledd-1">Landbruksdirektoratet administrerer tilskudd etter denne forskriften. Vedtak om tilskudd fattes av fylkesmannen.</article><article class="legalP" id="kapittel-1-foreslåttparagraf-3-ledd-2">Fylkesmannen og Landbruksdirektoratet kan dispensere fra reglene i § 5 andre ledd, og i særlige tilfeller fra § 6 andre ledd.</article><article class="legalP" id="kapittel-1-foreslåttparagraf-3-ledd-3">Vedtak fattet av fylkesmannen kan påklages til Landbruksdirektoratet.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt og kontroll</span></span><article class="legalP" id="kapittel-1-foreslåttparagraf-4-ledd-1">Veterinærforetak som søker om tilskudd, plikter å gi de opplysninger og den dokumentasjon som fylkesmannen eller Landbruksdirektoratet finner nødvendig for å kunne forvalte tilskuddsordningen.</article><article class="legalP" id="kapittel-1-foreslåttparagraf-4-ledd-2">Fylkesmannen og Landbruksdirektoratet kontrollerer at utbetaling av tilskuddet er riktig. Søker plikter å gi alle opplysninger og all dokumentasjon som har betydning for tilskuddet.</article><article class="legalP" id="kapittel-1-foreslåttparagraf-4-ledd-3">I forbindelse med forvaltning av ordningen og kontroll av tilskuddsutbetalingene kan fylkesmannen og Landbruksdirektoratet innhente nødvendige opplysninger fra Animalia.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-07-02-1494/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 3. juli 2020.</article></section></main></body></html>