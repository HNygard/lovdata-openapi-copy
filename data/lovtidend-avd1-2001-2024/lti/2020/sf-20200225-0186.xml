<!DOCTYPE html><html lang="no"><head><title>Forskrift om sikkerhet og arbeidsmiljø ved transport og injeksjon av CO<sub>2</sub> på kontinentalsokkelen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-25-186</dd><dt class="dokid">DokumentID</dt><dd class="dokid">LTI/forskrift/2020-02-25-186</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2020-02-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-12/§1</li><li>lov/1963-06-21-12/§3</li><li>lov/2005-06-17-62/§1-3</li><li>lov/2005-06-17-62/§1-4</li><li>lov/2005-06-17-62/§2-2</li><li>lov/2005-06-17-62/§3-1</li><li>lov/2005-06-17-62/§3-2</li><li>lov/2005-06-17-62/§3-3</li><li>lov/2005-06-17-62/§3-5</li><li>lov/2005-06-17-62/§4-1</li><li>lov/2005-06-17-62/§4-2</li><li>lov/2005-06-17-62/§4-3</li><li>lov/2005-06-17-62/§4-4</li><li>lov/2005-06-17-62/§4-5</li><li>lov/2005-06-17-62/§4-6</li><li>lov/2005-06-17-62/§5-2</li><li>lov/2005-06-17-62/§5-4</li><li>lov/2005-06-17-62/§5-5</li><li>lov/2005-06-17-62/§6-1</li><li>lov/2005-06-17-62/§6-2</li><li>lov/2005-06-17-62/§6-4</li><li>lov/2005-06-17-62/§7-1</li><li>lov/2005-06-17-62/§7-2</li><li>lov/2005-06-17-62/§7-3</li><li>lov/2005-06-17-62/§18-1</li><li>lov/2005-06-17-62/§18-5</li><li>forskrift/2014-12-05-1517/§11-23</li><li>forskrift/2009-03-13-321</li><li>forskrift/2018-04-19-588</li></ul></dd><dt class="dateOfPublication">Kunngjort</dt><dd class="dateOfPublication">2020-02-26 15:15</dd><dt class="journalNumber">Journalnummer</dt><dd class="journalNumber">2020-0178</dd><dt class="titleShort">Korttittel</dt><dd class="titleShort">Forskrift om sikkerhet og arbeidsmiljø ved transport og injeksjon av CO<sub>2</sub> på kontinentalsokkelen</dd><dt class="title">Tittel</dt><dd class="title">Forskrift om sikkerhet og arbeidsmiljø ved transport og injeksjon av CO<sub>2</sub> på kontinentalsokkelen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet 25. februar 2020 med hjemmel i lov 21. juni 1963 nr. 12 om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster og mineralforekomster § 1 og § 3, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 1-4, § 2-2, § 3-1, § 3-2, § 3-3, § 3-5, § 4-1, § 4-2, § 4-3, § 4-4, § 4-5, § 4-6, § 5-2, § 5-4, § 5-5, § 6-1, § 6-2, § 6-4, § 7-1, § 7-2, § 7-3, § 18-1 og § 18-5, forskrift 5. desember 2014 nr. 1517 om utnyttelse av undersjøiske reservoarer på kontinentalsokkelen til lagring av CO<sub>2</sub> og om transport av CO<sub>2</sub> på kontinentalsokkelen § 11-23 første ledd, delegeringsvedtak 13. mars 2009 nr. 321 og delegeringsvedtak 19. april 2018 nr. 588.</dd><dt class="refid">RefID</dt><dd class="refid">forskrift/2020-02-25-186</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet og arbeidsmiljø ved transport og injeksjon av CO2 på kontinentalsokkelen<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Forholdet til annen lovgivning</li><li>§ 4. Definisjoner</li><li>§ 5. Ansvar etter denne forskriften</li></ul></li><li>Kapittel II. Grunnleggende krav til sikkerhet og arbeidsmiljø og til styring av virksomheten<ul class="tocSubUl"><li>§ 6. Prinsipper for sikkerhet</li><li>§ 7. Styring av virksomheten</li></ul></li><li>Kapittel III. Materiale og opplysninger<ul class="tocSubUl"><li>§ 8. Dokumentasjon med mer</li><li>§ 9. Varsling og melding</li><li>§ 10. Rapportering og informasjon</li><li>§ 11. Forhold som gjelder sikkerhet og arbeidsmiljø i plan for utbygging og drift av undersjøisk reservoar til injeksjon og lagring av CO2 og særskilt tillatelse til anlegg og drift av innretninger for transport</li><li>§ 12. Samtykke til enkelte aktiviteter</li><li>§ 13. Avslutningsplan</li></ul></li><li>Kapittel IV. Utforming og utrusting av innretninger og utføring av aktiviteter<ul class="tocSubUl"><li>§ 14. Utforming og bruk av innretninger</li><li>§ 15. Sikkerhetsfunksjoner og sikkerhetssystemer</li><li>§ 16. Rørledningssystemer</li><li>§ 17. Bore- og brønnsystemer og bore- og brønnaktiviteter</li><li>§ 18. Flyttbare innretninger</li><li>§ 19. Bemannede undervannsoperasjoner og dykkeroperasjoner</li><li>§ 20. Beredskap til havs</li></ul></li><li>Kapittel V. Avsluttende bestemmelser<ul class="tocSubUl"><li>§ 21. Tilsynsmyndighet med mer</li><li>§ 22. Reaksjonsmidler og straff</li><li>§ 23. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-25-186" id="dokument"><h1>Forskrift om sikkerhet og arbeidsmiljø ved transport og injeksjon av CO<sub>2</sub> på kontinentalsokkelen</h1><section class="section" data-name="kapI" id="kapittel-1" data-lovdata-URL="LTI/forskrift/2020-02-25-186/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2020-02-25-186/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskriften er å<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">fremme et høyt nivå for sikkerhet og arbeidsmiljø i virksomhet som omfattes av denne forskriften</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">oppnå systematisk gjennomføring av tiltak for å oppfylle kravene og nå målene som er gitt i sikkerhetslovgivningen</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">videreutvikle og forbedre nivået for sikkerhet og arbeidsmiljø.</article></article></li></ul></article></article><article class="legalArticle" data-lovdata-URL="LTI/forskrift/2020-02-25-186/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for leting etter og utnyttelse av undersjøiske reservoarer for lagring av CO<sub>2</sub> og transport av CO<sub>2</sub> til slike reservoarer i områder som er underlagt norsk jurisdiksjon. Forskriften gjelder også for transport av CO<sub>2</sub> og utnyttelse av undersjøiske reservoarer til lagring av CO<sub>2</sub> i og utenfor riket og norsk kontinentalsokkel når det følger av folkeretten eller av overenskomst med fremmed stat.</article><article class="legalP" id="kapittel-1-paragraf-2-ledd-2">Forskriften gjelder for utstyr og systemer for injeksjon. Dette omfatter utstyr og systemer som er nødvendige for drift og vedlikehold av rørledninger samt utstyr og systemer for å overvåke injeksjonsbrønner og nød- og sikkerhetssystemer i tilknytning til rørledninger og injeksjonsbrønner, avgrenset til utløpet av CO<sub>2</sub>-brønnens injeksjonsrør.</article><article class="legalP" id="kapittel-1-paragraf-2-ledd-3">Undersøkelse og leting etter undersjøiske reservoarer for lagring av CO<sub>2</sub>, og utnyttelse, transport og lagring av CO<sub>2</sub> i slike reservoarer på norsk kontinentalsokkel som ledd i petroleumsvirksomheten, reguleres av petroleumsloven (lov 29. november 1996 nr. 72) med tilhørende forskrifter.</article><article class="legalP" id="kapittel-1-paragraf-2-ledd-4">Forskriften gjelder ikke for Svalbard.</article></article><article class="legalArticle" data-lovdata-URL="LTI/forskrift/2020-02-25-186/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forholdet til annen lovgivning</span></h3><article class="legalP" id="kapittel-1-paragraf-3-ledd-1">Forskriften er basert på prinsippene som legges til grunn i HMS-forskriftene for petroleumsvirksomheten, tilpasset de risikoforholdene som transport og injeksjon av CO<sub>2</sub> representerer. Forskriften er begrenset til å gjelde for sikkerhet og arbeidsmiljø. Begrepene «gjelder tilsvarende» og «gjelder så langt det passer» som benyttet i denne forskriften, skal forstås i lys av nevnte begrensninger.</article></article><article class="legalArticle" data-lovdata-URL="LTI/forskrift/2020-02-25-186/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>aktivitetsforskriften</i>,</article><article class="legalP" id="kapittel-1-paragraf-4-ledd-1-punkt-1-ledd-2">forskrift 29. april 2010 nr. 613 om utføring av aktiviteter i petroleumsvirksomheten med endringer</article></article></li><li data-li-identifier="b." data-name="b."><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>den ansvarlige</i>,</article><article class="legalP" id="kapittel-1-paragraf-4-ledd-1-punkt-2-ledd-2">operatør og andre som deltar i virksomhet som er omfattet av denne forskriften, uten å være rettighetshaver</article></article></li><li data-li-identifier="c." data-name="c."><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>injeksjon</i>,</article><article class="legalP" id="kapittel-1-paragraf-4-ledd-1-punkt-3-ledd-2">injeksjon av CO<sub>2</sub> i undersjøiske reservoarer, deriblant boring av injeksjonsbrønner, injisering, samt bygging, plassering, drift og bruk av innretning for injeksjon</article></article></li><li data-li-identifier="d." data-name="d."><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>innretning</i>,</article><article class="legalP" id="kapittel-1-paragraf-4-ledd-1-punkt-4-ledd-2">installasjoner, anlegg og annet utstyr for utnyttelse av undersjøisk reservoar til lagring av CO<sub>2</sub>, likevel ikke forsynings- og hjelpefartøy eller skip som transporterer CO<sub>2</sub> i bulk. Innretning omfatter også rørledning og kabel når ikke annet er bestemt</article></article></li><li data-li-identifier="e." data-name="e."><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>innretningsforskriften</i>,</article><article class="legalP" id="kapittel-1-paragraf-4-ledd-1-punkt-5-ledd-2">forskrift 29. april 2010 nr. 634 om utforming og utrustning av innretninger med mer i petroleumsvirksomheten med endringer</article></article></li><li data-li-identifier="f." data-name="f."><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1"><i>operatør</i>,</article><article class="legalP" id="kapittel-1-paragraf-4-ledd-1-punkt-6-ledd-2">den juridiske (privat eller offentlig) person som på rettighetshavers vegne forestår den daglige ledelse av transport og utnyttelse av undersjøisk reservoar til lagring av CO<sub>2</sub></article></article></li><li data-li-identifier="g." data-name="g."><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1"><i>rammeforskriften</i>,</article><article class="legalP" id="kapittel-1-paragraf-4-ledd-1-punkt-7-ledd-2">forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg med endringer</article></article></li><li data-li-identifier="h." data-name="h."><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1"><i>rettighetshaver</i>,</article><article class="legalP" id="kapittel-1-paragraf-4-ledd-1-punkt-8-ledd-2">fysisk eller juridisk person, eller flere slike personer, som etter forskrift om lagring og transport av CO<sub>2</sub> på sokkelen innehar en tillatelse til undersøkelse, leting eller utnyttelse av undersjøiske reservoar til lagring av CO<sub>2</sub>, eller til anlegg og drift av innretninger for transport av CO<sub>2</sub>. Er en tillatelse gitt til flere slike personer sammen, kan uttrykket rettighetshaver omfatte både rettighetshaverne samlet og den enkelte deltaker</article></article></li><li data-li-identifier="i." data-name="i."><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1"><i>sikkerhetslovgivningen</i>,</article><article class="legalP" id="kapittel-1-paragraf-4-ledd-1-punkt-9-ledd-2">hjemmelslovene og forskrift om lagring og transport av CO<sub>2</sub> på sokkelen og vedtak som er fattet i medhold av disse innenfor virkeområdet, jf. § 2</article></article></li><li data-li-identifier="j." data-name="j."><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1"><i>styringsforskriften</i>,</article><article class="legalP" id="kapittel-1-paragraf-4-ledd-1-punkt-10-ledd-2">forskrift 29. april 2010 nr. 611 om styring og opplysningsplikt i petroleumsvirksomheten og på enkelte landanlegg med endringer</article></article></li><li data-li-identifier="k." data-name="k."><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1"><i>utnyttelse</i>,</article><article class="legalP" id="kapittel-1-paragraf-4-ledd-1-punkt-11-ledd-2">all virksomhet knyttet til lagring og overvåkning (monitorering) av CO<sub>2</sub> i undersjøiske reservoarer, herunder utbygging, injeksjon av CO<sub>2</sub> og avslutning samt planlegging av slike aktiviteter, likevel ikke transport av CO<sub>2</sub> i bulk med skip</article></article></li><li data-li-identifier="l." data-name="l."><article class="listArticle" id="kapittel-1-paragraf-4-ledd-1-punkt-12"><article class="legalP" id="kapittel-1-paragraf-4-ledd-1-punkt-12-ledd-1"><i>teknisk og operasjonell forskrift</i>,</article><article class="legalP" id="kapittel-1-paragraf-4-ledd-1-punkt-12-ledd-2">forskrift 29. april 2010 nr. 612 om tekniske og operasjonelle forhold på landanlegg i petroleumsvirksomheten med mer med endringer</article></article></li><li data-li-identifier="m." data-name="m."><article class="listArticle" id="kapittel-1-paragraf-4-ledd-1-punkt-13"><article class="legalP" id="kapittel-1-paragraf-4-ledd-1-punkt-13-ledd-1"><i>transport</i>,</article><article class="legalP" id="kapittel-1-paragraf-4-ledd-1-punkt-13-ledd-2">skiping av CO<sub>2</sub> i rørledning samt bygging av rørledning, plassering, drift og bruk av innretning for transport.</article></article></li></ul></article></article><article class="legalArticle" data-lovdata-URL="LTI/forskrift/2020-02-25-186/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Ansvar etter denne forskriften</span></h3><article class="legalP" id="kapittel-1-paragraf-5-ledd-1">Operatøren og andre som deltar i virksomheten, er ansvarlig etter denne forskriften. Den ansvarlige skal sikre at krav som er gitt i sikkerhetslovgivningen, blir etterlevd.</article><article class="legalP" id="kapittel-1-paragraf-5-ledd-2">Operatøren skal påse at alle som utfører arbeid for seg, enten personlig, ved ansatte, ved entreprenører eller underentreprenører, etterlever krav som er gitt i sikkerhetslovgivningen.</article><article class="legalP" id="kapittel-1-paragraf-5-ledd-3">I tillegg til de pliktene som rettighetshaverne har etter enkelte bestemmelser i denne forskriften, er disse ansvarlige for å påse at operatøren etterlever krav som er gitt i sikkerhetslovgivningen.</article><article class="legalP" id="kapittel-1-paragraf-5-ledd-4">Arbeidstakerne har plikt til å medvirke, jf. arbeidsmiljøloven § 2-3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-02-25-186/KAPITTEL_2"><h2>Kapittel II. Grunnleggende krav til sikkerhet og arbeidsmiljø og til styring av virksomheten</h2><article class="legalArticle" data-lovdata-URL="LTI/forskrift/2020-02-25-186/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Prinsipper for sikkerhet</span></h3><article class="legalP" id="kapittel-2-paragraf-1-ledd-1">Bestemmelsene som gjelder sikkerhet og arbeidsmiljø i rammeforskriften kapittel II, gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Styring av virksomheten</span></h3><article class="legalP" id="kapittel-2-paragraf-2-ledd-1">Bestemmelsene som gjelder sikkerhet og arbeidsmiljø i rammeforskriften kapittel III og styringsforskriften kapittel II til og med VI, gjelder tilsvarende på denne forskriftens virkeområde.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2020-02-25-186/KAPITTEL_3"><h2>Kapittel III. Materiale og opplysninger</h2><article class="legalArticle" data-lovdata-URL="LTI/forskrift/2020-02-25-186/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Dokumentasjon med mer</span></h3><article class="legalP" id="kapittel-3-paragraf-1-ledd-1">Rammeforskriften § 23 om generelle krav til materialer og opplysninger, § 24 om bruk av anerkjente normer og § 26 om dokumentasjon i tidlig fase samt styringsforskriften § 24 om tilrettelegging av materiale og opplysninger gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Varsling og melding</span></h3><article class="legalP" id="kapittel-3-paragraf-2-ledd-1">Krav til varsling og melding som gjelder sikkerhet og arbeidsmiljø i styringsforskriften kapittel VIII, gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Rapportering og informasjon</span></h3><article class="legalP" id="kapittel-3-paragraf-3-ledd-1">Krav til rapportering og informasjon i styringsforskriften kapittel IX med unntak av § 34 gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forhold som gjelder sikkerhet og arbeidsmiljø i plan for utbygging og drift av undersjøisk reservoar til injeksjon og lagring av CO<sub>2</sub> og særskilt tillatelse til anlegg og drift av innretninger for transport</span></h3><article class="legalP" id="kapittel-3-paragraf-4-ledd-1">I tillegg til redegjørelsen som kreves etter forskrift om lagring og transport av CO<sub>2</sub> på sokkelen § 4-6 og § 6-2, skal planen for utbygging og drift av undersjøiske reservoarer til injeksjon og lagring av CO<sub>2</sub> og særskilt tillatelse til anlegg og drift av innretninger for transport omfatte en redegjørelse for forhold som er av betydning for sikkerhet og arbeidsmiljø som nevnt i rammeforskriften § 27.</article><article class="legalP" id="kapittel-3-paragraf-4-ledd-2">Det skal gjøres rede for konsekvenser for brønnbarrierene til eksisterende brønner i lagringskomplekset for CO<sub>2</sub>.</article></article><article class="legalArticle" data-lovdata-URL="LTI/forskrift/2020-02-25-186/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Samtykke til enkelte aktiviteter</span></h3><article class="legalP" id="kapittel-3-paragraf-5-ledd-1">Operatøren må i tilstrekkelig tid før planlagt start sende inn søknad om samtykke til Petroleumstilsynet. Søknaden om samtykke kan omfatte flere aktiviteter som naturlig hører sammen.</article><article class="legalP" id="kapittel-3-paragraf-5-ledd-2">Petroleumstilsynet kan bestemme ved enkeltvedtak at operatøren skal innhente samtykke fra Petroleumstilsynet før visse aktiviteter settes i gang, deriblant gi bestemmelser om dokumentasjonen som skal følge med søknad om samtykke. Petroleumstilsynet kan ved enkeltvedtak avgrense samtykket til å gjelde enkelte trinn eller faser.</article><article class="legalP" id="kapittel-3-paragraf-5-ledd-3">Dersom forutsetningene for samtykkene som er gitt i medhold av denne paragrafen, endres vesentlig, kan Petroleumstilsynet kreve at operatøren henter inn et nytt samtykke før aktivitetene føres videre.</article><article class="legalP" id="kapittel-3-paragraf-5-ledd-4">Operatøren må ha samtykke<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-5-ledd-4-punkt-1"><article class="legalP" id="kapittel-3-paragraf-5-ledd-4-punkt-1-ledd-1">før innretninger eller deler av disse tas i bruk</article></article></li><li data-li-identifier="b." data-name="b."><article class="listArticle" id="kapittel-3-paragraf-5-ledd-4-punkt-2"><article class="legalP" id="kapittel-3-paragraf-5-ledd-4-punkt-2-ledd-1">før utføring av større ombygginger eller endring av bruksformål hvis ikke disse er dekket i godkjent plan for utbygging og drift og særskilt tillatelse til anlegg og drift</article></article></li><li data-li-identifier="c." data-name="c."><article class="listArticle" id="kapittel-3-paragraf-5-ledd-4-punkt-3"><article class="legalP" id="kapittel-3-paragraf-5-ledd-4-punkt-3-ledd-1">før vesentlige endringer i aktiviteter som følge av nye krav eller tillatelser fra andre myndigheter</article></article></li><li data-li-identifier="d." data-name="d."><article class="listArticle" id="kapittel-3-paragraf-5-ledd-4-punkt-4"><article class="legalP" id="kapittel-3-paragraf-5-ledd-4-punkt-4-ledd-1">før gjennomføring av leteboringer.</article></article></li></ul></article><article class="legalP" id="kapittel-3-paragraf-5-ledd-5">Søknaden om samtykke skal så langt det passer inneholde opplysninger som nevnt i styringsforskriften § 26 og opplysninger som nevnt i forskrift om lagring og transport av CO<sub>2</sub> på sokkelen § 5-2.</article><article class="legalP" id="kapittel-3-paragraf-5-ledd-6">Petroleumstilsynet kan stille andre krav til dokumentasjon.</article></article><article class="legalArticle" data-lovdata-URL="LTI/forskrift/2020-02-25-186/§13" data-name="§13" id="kapittel-3-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Avslutningsplan</span></h3><article class="legalP" id="kapittel-3-paragraf-6-ledd-1">I tillegg til opplysninger og vurderinger som kreves etter forskrift om lagring og transport av CO<sub>2</sub> på sokkelen § 7-1, skal avslutningsplanen så langt det passer omfatte en beskrivelse av forhold som nevnt i rammeforskriften § 30.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2020-02-25-186/KAPITTEL_4"><h2>Kapittel IV. Utforming og utrusting av innretninger og utføring av aktiviteter</h2><article class="legalArticle" data-lovdata-URL="LTI/forskrift/2020-02-25-186/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Utforming og bruk av innretninger</span></h3><article class="legalP" id="kapittel-4-paragraf-1-ledd-1">Rammeforskriften § 45 om utbyggingsløsninger, § 47 om plassering av innretninger, trasévalg og § 49 om bruk av innretninger gjelder tilsvarende på denne forskriftens virkeområde.</article><article class="legalP" id="kapittel-4-paragraf-1-ledd-2">Innretninger skal baseres på robuste og enklest mulige løsninger og utformes slik at<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">muligheten for menneskelige feilhandlinger begrenses</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">de eller det kan opereres, prøves og vedlikeholdes uten fare for personellet og med lavest mulig risiko for forurensning</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">de eller det er egnet for bruk og i stand til å motstå de lastene de eller det kan bli utsatt for under drift.</article></article></li></ul></article><article class="legalP" id="kapittel-4-paragraf-1-ledd-3">Bruk av innretninger og deler av dem skal være i henhold til krav som er fastsatt i og i medhold av sikkerhetslovgivningen og eventuelle tilleggsbegrensninger som følger av fabrikasjon, installering og ferdigstilling. Bruken skal til enhver tid være i samsvar med innretningens tekniske tilstand og de forutsetningene for bruk som er lagt til grunn for forsvarlig virksomhet.</article><article class="legalP" id="kapittel-4-paragraf-1-ledd-4">Ved setting av begrensninger for aktivitetsnivået på innretningen skal det også tas hensyn til status for utføring av vedlikehold.</article></article><article class="legalArticle" data-lovdata-URL="LTI/forskrift/2020-02-25-186/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sikkerhetsfunksjoner og sikkerhetssystemer</span></h3><article class="legalP" id="kapittel-4-paragraf-2-ledd-1">Innretninger skal være utstyrt med nødvendige sikkerhetsfunksjoner som til enhver tid kan<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">oppdage unormale tilstander</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">hindre at unormale tilstander utvikler seg til fare- og ulykkessituasjoner</article></article></li><li data-li-identifier="c." data-name="c."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">begrense skadene ved ulykker.</article></article></li></ul></article><article class="legalP" id="kapittel-4-paragraf-2-ledd-2">Det skal fastsettes krav til ytelsen for sikkerhetsfunksjoner.</article><article class="legalP" id="kapittel-4-paragraf-2-ledd-3">Status for aktive sikkerhetsfunksjoner skal være tilgjengelig i kontrollrommet.</article><article class="legalP" id="kapittel-4-paragraf-2-ledd-4">Det skal fastsettes på forhånd hvilke tiltak og begrensninger som er nødvendige for å opprettholde sikkerhetssystemers barrierefunksjon ved overbroing, utkopling eller annen svekkelse. De kompenserende tiltakene skal settes i verk så raskt som mulig når slik svekkelse oppstår.</article><article class="legalP" id="kapittel-4-paragraf-2-ledd-5">Status for sikkerhetssystemer skal være kjent for relevant personell til enhver tid.</article></article><article class="legalArticle" data-lovdata-URL="LTI/forskrift/2020-02-25-186/§16" data-name="§16" id="kapittel-4-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Rørledningssystemer</span></h3><article class="legalP" id="kapittel-4-paragraf-3-ledd-1">Rørledningssystemene skal utformes slik at innvendig vedlikehold og inspeksjon kan utføres.</article><article class="legalP" id="kapittel-4-paragraf-3-ledd-2">Sluser for avsending og mottak av rense- og inspeksjonsverktøy skal utformes slik at de ikke kan åpnes under trykk.</article><article class="legalP" id="kapittel-4-paragraf-3-ledd-3">På rørledningssystemer der sviktmodi kan utgjøre en miljø- eller sikkerhetsrisiko, skal det utføres inspeksjoner for å følge opp mulige sviktmodi som kan påvirke integriteten i rørledningssystemet. Vedlikeholdsprogrammet skal definere den første inspeksjonen og tidspunktet skal være basert på de gjennomførte risikovurderingene.</article></article><article class="legalArticle" data-lovdata-URL="LTI/forskrift/2020-02-25-186/§17" data-name="§17" id="kapittel-4-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Bore- og brønnsystemer og bore- og brønnaktiviteter</span></h3><article class="legalP" id="kapittel-4-paragraf-4-ledd-1">Kravene som gjelder for bore- og brønnsystemer i innretningsforskriften kapittel VIII og for bore- og brønnaktiviteter i aktivitetsforskriften kapittel XV gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§18" data-name="§18" id="kapittel-4-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Flyttbare innretninger</span></h3><article class="legalP" id="kapittel-4-paragraf-5-ledd-1">Flyttbare innretninger og bruken av dem skal være i henhold til rammeforskriften § 25, aktivitetsforskriften kapittel II, V, VI, VII og VIII samt relevante tekniske krav i innretningsforskriften.</article><article class="legalP" id="kapittel-4-paragraf-5-ledd-2">For flyttbare innretninger som er registrert i et nasjonalt skipsregister, og som følger et maritimt driftskonsept, gjelder rammeforskriften § 3 jf. innretningsforskriften § 1 fjerde ledd tilsvarende.</article></article><article class="legalArticle" data-lovdata-URL="LTI/forskrift/2020-02-25-186/§19" data-name="§19" id="kapittel-4-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bemannede undervannsoperasjoner og dykkeroperasjoner</span></h3><article class="legalP" id="kapittel-4-paragraf-6-ledd-1">Kravene til utstyr og utføring av bemannede undervannsoperasjoner i rammeforskriften § 4 første ledd, innretningsforskriften § 1 andre ledd, § 41a og kapittel XIII, aktivitetsforskriften § 21 andre ledd og kapittel XIX samt dykkeroperasjoner i teknisk og operasjonell forskrift § 63 gjelder tilsvarende på denne forskriftens virkeområde.</article></article><article class="legalArticle" data-lovdata-URL="LTI/forskrift/2020-02-25-186/§20" data-name="§20" id="kapittel-4-paragraf-7"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Beredskap til havs</span></h3><article class="legalP" id="kapittel-4-paragraf-7-ledd-1">Aktivitetsforskriften § 77 om håndtering av fare- og ulykkessituasjoner gjelder så langt det passer på denne forskriftens virkeområde.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2020-02-25-186/KAPITTEL_5"><h2>Kapittel V. Avsluttende bestemmelser</h2><article class="legalArticle" data-lovdata-URL="LTI/forskrift/2020-02-25-186/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Tilsynsmyndighet med mer</span></h3><article class="legalP" id="kapittel-5-paragraf-1-ledd-1">Petroleumstilsynet fører tilsyn med at de kravene som er gitt i sikkerhetslovgivningen, blir etterlevd.</article><article class="legalP" id="kapittel-5-paragraf-1-ledd-2">Petroleumstilsynet fatter de enkeltvedtakene som er nødvendige for å gjennomføre bestemmelser som er gitt i denne forskriften. Enkeltvedtak som er fattet av Petroleumstilsynet i medhold av denne forskriften, kan påklages til Arbeids- og sosialdepartementet</article><article class="legalP" id="kapittel-5-paragraf-1-ledd-3">Petroleumstilsynet kan gjøre unntak fra bestemmelsene i denne forskriften når det foreligger særlige forhold. Dersom unntaket kan ha betydning for sikkerheten og arbeidsmiljøet, skal en uttalelse fra arbeidstakernes tillitsvalgte legges ved søknaden om unntak.</article></article><article class="legalArticle" data-lovdata-URL="LTI/forskrift/2020-02-25-186/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Reaksjonsmidler og straff</span></h3><article class="legalP" id="kapittel-5-paragraf-2-ledd-1">Bestemmelser om straff og andre reaksjonsmidler som går fram av arbeidsmiljøloven § 18-7, § 18-8, § 18-10 og kapittel 19, lov om andre undersjøiske naturforekomster § 4 og forskrift om lagring og transport av CO<sub>2</sub> på sokkelen § 11-24, gjelder ved brudd på krav som er gitt i og i medhold av denne forskriften.</article></article><article class="legalArticle" data-lovdata-URL="LTI/forskrift/2020-02-25-186/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-3-ledd-1">Denne forskriften trer i kraft 26. februar 2020.</article></article></section></main></body></html>