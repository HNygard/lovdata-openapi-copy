<!DOCTYPE html><html lang="no"><head><title>Midlertidig forskrift om unntak fra reglene om fysisk møte i aksjeselskaper og allmennaksjeselskaper som følge av utbruddet av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-464</dd><dt class="dokid">DokumentID</dt><dd class="dokid">LTI/forskrift/2020-03-27-464</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk, selskapsrett og næringsøkonomi</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/1997-06-13-44</li><li>lov/1997-06-13-45</li><li>lov/1999-01-15-2</li><li>lov/2015-04-10-17</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="lastupdated">Rettet</dt><dd class="lastupdated">2020-03-30 (flytting av fotnotetekst); 22.04.2020 (se nederst).</dd><dt class="journalNumber">Journalnummer</dt><dd class="journalNumber">2020-0411</dd><dt class="titleShort">Korttittel</dt><dd class="titleShort">Midl. forskrift om unntak fra reglene om fysisk møte i aksjeselskaper og allmennaksjeselskaper som følge av utbruddet av covid-19</dd><dt class="title">Tittel</dt><dd class="title">Midlertidig forskrift om unntak fra reglene om fysisk møte i aksjeselskaper og allmennaksjeselskaper som følge av utbruddet av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2, jf. lov 13. juni 1997 nr. 44 om aksjeselskap (aksjeloven) , lov 13. juni 1997 nr. 45 om allmennaksjeselskaper (allmennaksjeloven), lov 15. januar 1999 nr. 2 om revisjon og revisorer (revisorloven) og lov 10. april 2015 nr. 17 om finansforetak og finanskonsern (finansforetaksloven). Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2020-03-27-464</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra reglene om fysisk møte i aksjeselskaper og allmennaksjeselskaper som følge av utbruddet av covid-19<ul class="tocSubUl"><li>Kapittel 1. Formål<ul class="tocSubUl"><li>§ 1. Formål og virkeområde</li><li>§ 2. Forholdet til aksjelovene, forskrift fastsatt i medhold av lovene, vedtekter og instrukser</li></ul></li><li>Kapittel 2. Unntak fra regler i aksjeloven og allmennaksjeloven mv.<ul class="tocSubUl"><li>§ 3. Unntak fra krav til avholdelse av fysiske styremøter</li><li>§ 4. Unntak fra krav til avholdelse av fysisk generalforsamling</li><li>§ 5. Unntak fra krav til avholdelse av fysiske møter i bedriftsforsamlingen og andre selskapsorganer</li></ul></li><li>Kapittel 3. Varighet og ikrafttredelse<ul class="tocSubUl"><li>§ 6. Varighet</li><li>§ 7. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-464" id="dokument"><h1>Midlertidig forskrift om unntak fra reglene om fysisk møte i aksjeselskaper og allmennaksjeselskaper som følge av utbruddet av covid-19</h1><section class="section" data-name="kap1" id="kapittel-1" data-lovdata-URL="LTI/forskrift/2020-03-27-464/KAPITTEL_1"><h2>Kapittel 1. Formål</h2><article class="legalArticle" data-lovdata-URL="LTI/forskrift/2020-03-27-464/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Formålet med forskriften er å legge til rette for at saksbehandlingen i styret, generalforsamlingen og andre selskapsorganer i aksjeselskaper og allmennaksjeselskaper kan skje uten fysiske møter.</article><article class="numberedLegalP" data-numerator="2" id="kapittel-1-paragraf-1-nummer-2">(2) Bestemmelser i denne forskriften gjelder tilsvarende for finansforetak som ikke er organisert som aksjeselskap eller allmennaksjeselskap.</article></article><article class="legalArticle" data-lovdata-URL="LTI/forskrift/2020-03-27-464/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til aksjelovene, forskrift fastsatt i medhold av lovene, vedtekter og instrukser</span></h3><article class="legalP" id="kapittel-1-paragraf-2-ledd-1">Ved motstrid går bestemmelsene i denne forskriften foran det som er bestemt om styrets, generalforsamlingens og andre selskapsorganers saksbehandling i lov 13. juni 1997 nr. 44 om aksjeselskaper (aksjeloven), lov 13. juni 1997 nr. 45 om allmennaksjeselskaper (allmennaksjeloven), lov 15. januar 1999 nr. 2 om revisjon og revisorer (revisorloven), lov 10. april 2015 nr. 17 om finansforetak og finanskonsern (finansforetaksloven), forskrift fastsatt i medhold av lovene, selskapenes vedtekter og instrukser.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-03-27-464/KAPITTEL_2"><h2>Kapittel 2. Unntak fra regler i aksjeloven og allmennaksjeloven mv.</h2><article class="legalArticle" data-lovdata-URL="LTI/forskrift/2020-03-27-464/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra krav til avholdelse av fysiske styremøter</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Styrets leder kan beslutte at styret skal behandle og avgjøre enhver sak i telefon- eller videomøte, skriftlig eller på annen betryggende måte uten at styremedlemmene er fysisk samlet. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-2-paragraf-1-nummer-2">(2) Skjer styrets saksbehandling i fysisk møte, kan ethvert styremedlem kreve å få delta per telefon eller video eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-2-paragraf-1-nummer-3">(3) Første og annet ledd gjelder tilsvarende for styrets møte med revisor etter revisorloven § 2-3.</article><article class="numberedLegalP" data-numerator="4" id="kapittel-2-paragraf-1-nummer-4">(4) Bestemmelsene i denne paragrafen gjelder tilsvarende så langt de passer for direksjonen i finansforetak som etter vedtektene har fastsatt at den daglige ledelse skal forestås av et kollektivt organ, jf. finansforetaksloven § 8-13.</article></article><article class="legalArticle" data-lovdata-URL="LTI/forskrift/2020-03-27-464/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra krav til avholdelse av fysisk generalforsamling</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Styret kan beslutte at generalforsamling skal holdes helt eller delvis uten fysisk møte, herunder ved bruk av telefon- eller videomøte eller på annen betryggende måte.</article><article class="numberedLegalP" data-numerator="2" id="kapittel-2-paragraf-2-nummer-2">(2) Styret skal sørge for at alle aksjeeiere kan delta og stemme, og at deltakelse og stemmegivning kan kontrolleres på betryggende måte. Styret kan fastsette nærmere krav til gjennomføringen av deltakelsen og stemmegivning, herunder forhåndsstemming uten at det er vedtektsfestet.</article><article class="numberedLegalP" data-numerator="3" id="kapittel-2-paragraf-2-nummer-3">(3) Styret skal også sørge for at revisor, daglig leder og andre som har rett eller plikt til å delta, kan delta på generalforsamlingen uten å være fysisk til stede.</article><article class="numberedLegalP" data-numerator="4" id="kapittel-2-paragraf-2-nummer-4">(4) Generalforsamlinger som det er innkalt til i løpet av gyldighetsperioden til denne forskriften, jf. § 6, kan avholdes i henhold til bestemmelsene i denne forskriften.</article></article><article class="legalArticle" data-lovdata-URL="LTI/forskrift/2020-03-27-464/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra krav til avholdelse av fysiske møter i bedriftsforsamlingen og andre selskapsorganer</span></h3><article class="legalP" id="kapittel-2-paragraf-3-ledd-1">Har selskapet bedriftsforsamling, gjelder § 3 og § 4 fjerde ledd så langt det passer for dennes saksbehandling. Tilsvarende gjelder for andre selskapsorganer.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-03-27-464/KAPITTEL_3"><h2>Kapittel 3. Varighet og ikrafttredelse</h2><article class="legalArticle" data-lovdata-URL="LTI/forskrift/2020-03-27-464/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Varighet</span></h3><article class="legalP" id="kapittel-3-paragraf-1-ledd-1">Forskriften gjelder så lenge midlertidig lov 21. mars 2020<sup class="footnotereference" data-footnotereferencevalue="1" data-unique-footnote-counter="1">1</sup> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være midlertidig lov 27. mars 2020 nr. 17, Lovtidend-redaksjonens anm.</article></footer></article><article class="legalArticle" data-lovdata-URL="LTI/forskrift/2020-03-27-464/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></section><section class="section" id="kapittel-4" data-lovdata-URL="LTI/forskrift/2020-03-27-464/KAPITTEL_4"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2020-04-22" data-gazette-note-type="rettelse"><article class="defaultP">§ 6 første ledd skal lyde:</article><article class="legalP" id="kapittel-4-ledd-1">Forskriften gjelder så lenge midlertidig lov <i>27.</i> mars 2020 <i>nr. 17</i> om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article></article></section></main></body></html>