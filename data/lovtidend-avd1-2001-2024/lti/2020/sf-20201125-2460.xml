<!DOCTYPE html><html lang="no"><head><title>Forskrift om luftfart med ubemannet luftfartøy i åpen- og i spesifikk kategori</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-25-2460</dd><dt class="dokid">DokumentID</dt><dd class="dokid">LTI/forskrift/2020-11-25-2460</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-11-30-1404</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§5-1</li><li>lov/1993-06-11-101/§5-3</li><li>lov/1993-06-11-101/§9-1</li><li>lov/1993-06-11-101/§15-1</li><li>lov/1993-06-11-101/§15-3</li><li>lov/1993-06-11-101/§15-4</li><li>lov/1993-06-11-101/§16-1</li></ul></dd><dt class="dateOfPublication">Kunngjort</dt><dd class="dateOfPublication">2020-11-26 16:00</dd><dt class="journalNumber">Journalnummer</dt><dd class="journalNumber">2020-1627</dd><dt class="titleShort">Korttittel</dt><dd class="titleShort">Forskrift om luftfart med ubemannet luftfartøy i åpen- og i spesifikk kategori</dd><dt class="title">Tittel</dt><dd class="title">Forskrift om luftfart med ubemannet luftfartøy i åpen- og i spesifikk kategori</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. november 2020 med hjemmel i lov 11. juni 1993 nr. 101 om luftfart (luftfartsloven) § 4-1, § 5-1, § 5-3, § 9-1, § 15-1, § 15-3, § 15-4 og § 16-1.</dd><dt class="refid">RefID</dt><dd class="refid">forskrift/2020-11-25-2460</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om luftfart med ubemannet luftfartøy i åpen- og i spesifikk kategori<ul class="tocSubUl"><li>§ 1. Nasjonal gjennomføring</li><li>§ 2. Geografisk virkeområde</li><li>§ 3. Ansvarlig myndighet</li><li>§ 4. Myndighet til å gi forskrifter</li><li>§ 5. Overtredelsesgebyr</li><li>§ 6. Pålegg om driftsstans</li><li>§ 7. Forsikringsplikt</li><li>§ 8. Områder hvor det ikke er tillatt å fly</li><li>§ 9. Overgangsregel om kompetansekrav</li><li>§ 10. Endring i andre forskrifter</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-25-2460" id="dokument"><h1>Forskrift om luftfart med ubemannet luftfartøy i åpen- og i spesifikk kategori</h1><article class="legalArticle" data-lovdata-URL="LTI/forskrift/2020-11-25-2460/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Nasjonal gjennomføring</span></h2><article class="legalP" id="paragraf-1-ledd-1">Forordning (EU) 2019/947, forordning (EU) 2020/639 av 12. mai 2020 og forordning (EU) 2020/746 av 4. juni 2020, gjelder som norsk rett med unntak av forordning (EU) 2019/947 artikkel 19.</article></article><article class="legalArticle" data-lovdata-URL="LTI/forskrift/2020-11-25-2460/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Geografisk virkeområde</span></h2><article class="legalP" id="paragraf-2-ledd-1">Forskriften gjelder innenfor norsk område, herunder på Svalbard.</article></article><article class="legalArticle" data-lovdata-URL="LTI/forskrift/2020-11-25-2460/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Ansvarlig myndighet</span></h2><article class="legalP" id="paragraf-3-ledd-1">Luftfartstilsynet er ansvarlig myndighet etter forordning (EU) 2019/947.</article></article><article class="legalArticle" data-lovdata-URL="LTI/forskrift/2020-11-25-2460/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Myndighet til å gi forskrifter</span></h2><article class="legalP" id="paragraf-4-ledd-1">Luftfartstilsynet kan gi forskrifter om endringer i denne forskriften, herunder forskrift om gjennomføring av forordning (EU) 2019/947 i norsk rett når forordningen er innlemmet i EØS-avtalen, samt forskrifter om gjennomføring av rettsakter vedtatt av EU-kommisjonen som endrer denne forordningen.</article></article><article class="legalArticle" data-lovdata-URL="LTI/forskrift/2020-11-25-2460/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overtredelsesgebyr</span></h2><article class="legalP" id="paragraf-5-ledd-1">Ved overtredelse av bestemmelser gjennomført i § 1 kan overtredelsesgebyr ilegges jf. luftfartsloven § 13 a-5.</article></article><article class="legalArticle" data-lovdata-URL="LTI/forskrift/2020-11-25-2460/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Pålegg om driftsstans</span></h2><article class="legalP" id="paragraf-6-ledd-1">Ved overtredelse av bestemmelser etter denne forskriften kan Luftfartstilsynet pålegge den som flyr ubemannet luftfartøy å stanse eller begrense sine flyginger.</article></article><article class="legalArticle" data-lovdata-URL="LTI/forskrift/2020-11-25-2460/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forsikringsplikt</span></h2><article class="legalP" id="paragraf-7-ledd-1">Den som flyr ubemannet luftfartøy er ansvarlig for at det foreligger forsikring som dekker erstatningsplikt overfor tredjeperson, jf. luftfartsloven § 11-2.</article></article><article class="legalArticle" data-lovdata-URL="LTI/forskrift/2020-11-25-2460/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Områder hvor det ikke er tillatt å fly</span></h2><article class="legalP" id="paragraf-8-ledd-1">Det er ikke tillatt å fly ubemannet luftfartøy over eller i nærheten av militære områder og fartøyer, ambassader eller fengsler uten etter tillatelse fra stedlig leder.</article><article class="legalP" id="paragraf-8-ledd-2">Uten tillatelse fra lokal lufttrafikktjenesteenhet er det ikke tillatt å fly ubemannet luftfartøy nærmere enn 5 km fra en lufthavn.</article></article><article class="legalArticle" data-lovdata-URL="LTI/forskrift/2020-11-25-2460/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overgangsregel om kompetansekrav</span></h2><article class="legalP" id="paragraf-9-ledd-1">Den som benytter ubemannet luftfartøy etter overgangsbestemmelsen i forordning (EU) 2019/947 artikkel 22 bokstav a, skal ha gjennomført opplæring og bestått prøve som angitt i denne forordningens vedlegg (anneks) del A, UAS.OPEN.020 (4).</article></article><article class="legalArticle" data-lovdata-URL="LTI/forskrift/2020-11-25-2460/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endring i andre forskrifter</span></h2><article class="legalP" id="paragraf-10-ledd-1">I forskrift 30. november 2015 nr. 1404 om luftfartøy som ikke har fører om bord mv. gjøres følgende endring:</article> <article class="defaultP" margin-top="true">§ 2 nytt annet ledd skal lyde:</article><article class="legalP" id="paragraf-10-ledd-2">Forskriften gjelder ikke luftfart som er regulert i forskrift 25. november 2020 nr. 2460 om luftfart med ubemannet luftfartøy i åpen- og i spesifikk kategori.</article></article><article class="legalArticle" data-lovdata-URL="LTI/forskrift/2020-11-25-2460/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft 1. januar 2021.</article></article></main></body></html>