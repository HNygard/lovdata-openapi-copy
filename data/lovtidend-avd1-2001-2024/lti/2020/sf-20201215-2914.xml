<!DOCTYPE html><html lang="no"><head><title>Forskrift om endring i forskrift til lov om petroleumsvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-15-2914</dd><dt class="dokid">DokumentID</dt><dd class="dokid">LTI/forskrift/2020-12-15-2914</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Olje- og gassavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-27-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/2009-05-15-512</li></ul></dd><dt class="dateOfPublication">Kunngjort</dt><dd class="dateOfPublication">2020-12-22 15:45</dd><dt class="journalNumber">Journalnummer</dt><dd class="journalNumber">2020-1872</dd><dt class="titleShort">Korttittel</dt><dd class="titleShort">Endr. i forskrift til petroleumsloven</dd><dt class="title">Tittel</dt><dd class="title">Forskrift om endring i forskrift til lov om petroleumsvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 15. desember 2020 med hjemmel i lov 29. november 1996 nr. 72 om petroleumsvirksomhet § 10-18 første ledd, jf. delegeringsvedtak 15. mai 2009 nr. 512.</dd><dt class="refid">RefID</dt><dd class="refid">forskrift/2020-12-15-2914</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om petroleumsvirksomhet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-15-2914" id="dokument"><h1>Forskrift om endring i forskrift til lov om petroleumsvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-15-2914/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. juni 1997 nr. 653 til lov om petroleumsvirksomhet gjøres følgende endringer:</article> <article class="defaultP" margin-top="true">§ 73 femte ledd skal lyde:</article><article class="legalP" id="kapittel-1-ledd-2">Rettighetshaver skal ved utgangen av hvert kalenderår underrette Oljedirektoratet med kopi til departementet om gjeldende forsikringsavtaler med angivelse av hovedvilkår. Departementet kan kreve at ytterligere forsikringer tegnes.</article> <article class="defaultP" margin-top="true">§ 74 skal lyde:</article><article class="legalP" id="kapittel-1-ledd-3">I tillatelser med statlig deltakelse der årlige kostnader knyttet til statens deltakerandel er kr 20 millioner eller mer skal operatøren sørge for at årsavregningen for tillatelsen, som er utarbeidet i henhold til tillatelsen, blir revidert av statsautorisert revisor. Revisjonsberetning, i samsvar med ISA 800, skal foreligge senest fire måneder etter regnskapsårets utløp.</article><article class="legalP" id="kapittel-1-ledd-4">Departementet kan endre beløpsgrensen i første ledd i samsvar med endringer i pengeverdien.</article> <article class="defaultP" margin-top="true">§ 85 fjerde ledd skal lyde:</article><article class="legalP" id="kapittel-1-ledd-5">For data som nevnt i tredje ledd gjelder følgende: For data som er felles eie for rettighetshaverne i en utvinningstillatelse og som stammer fra vedkommende utvinningstillatelse, faller taushetsplikten bort fra det tidspunkt tillatelsen oppgis, bortfaller, utløper eller området hvor dataene stammer fra tilbakeleveres. Tilsvarende gjelder for tolkede data i statusrapporter, jf. ressursforskriften § 27. Opplysning om hvorvidt data skal være omsettelige meddeles Oljedirektoratet etter § 6 åttende ledd. Oljedirektoratet kan fastsette hva som anses som omsettelige data. For tolkede data som ikke omfattes av andre punktum skal taushetsplikten ha en varighet på 20 år. Oljedirektoratet kan etter søknad forkorte taushetsplikten for tolkede data og forlenge eller forkorte taushetsplikten for data som angitt i tredje ledd. Oljedirektoratet kan etter søknad forlenge taushetsplikten for tolkede data som omfattes av andre punktum.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-15-2914/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting og overgangsbestemmelse</i></article><article class="legalP" id="kapittel-2-ledd-1">Forskriften trer i kraft 1. januar 2021.</article><article class="legalP" id="kapittel-2-ledd-2">For statusrapporter, jf. ressursforskriften § 27, som er sendt inn til Oljedirektoratet før 1. januar 2021, kan rettighetshaverne innen 1. juli 2021 søke Oljedirektoratet om at taushetsplikten for tolkede data opprettholdes.</article></section></main></body></html>