<!DOCTYPE html><html lang="no"><head><title>Lov om integrering gjennom opplæring, utdanning og arbeid (integreringsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-11-06-127</dd><dt class="dokid">DokumentID</dt><dd class="dokid">LTI/lov/2020-11-06-127</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/2003-07-04-80</li><li>lov/2006-06-16-20</li><li>lov/2008-05-15-35</li><li>lov/2016-05-27-14</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Skatte- og avgiftsrett &gt; Skatteforvaltning</li> <li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2020-11-06 11:50</dd><dt class="journalNumber">Journalnummer</dt><dd class="journalNumber">2020-1459</dd><dt class="titleShort">Korttittel</dt><dd class="titleShort">Integreringsloven</dd><dt class="title">Tittel</dt><dd class="title">Lov om integrering gjennom opplæring, utdanning og arbeid (integreringsloven)</dd><dt class="miscInformation">Annet om dokumentet</dt><dd class="miscInformation">Prop.89 L (2019–2020), Innst.389 L (2019–2020), Lovvedtak 3 (2020–2021). Stortingets første og andre gangs behandling hhv. 13. og 20. oktober 2020. Fremmet av Kunnskapsdepartementet.</dd><dt class="refid">RefID</dt><dd class="refid">lov/2020-11-06-127</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om integrering gjennom opplæring, utdanning og arbeid (integreringsloven)<ul class="tocSubUl"><li>Kapittel 1 Alminnelige bestemmelser<ul class="tocSubUl"><li>§ 1. Lovens formål</li><li>§ 2. Definisjoner</li></ul></li><li>Kapittel 2 Kommunens og fylkeskommunens ansvar etter loven<ul class="tocSubUl"><li>§ 3. Kommunens ansvar</li><li>§ 4. Fylkeskommunens ansvar</li></ul></li><li>Kapittel 3 Tidlig kvalifisering<ul class="tocSubUl"><li>§ 5. Plikt til å delta i opplæring i mottak</li><li>§ 6. Kompetansekartlegging før bosetting i en kommune</li><li>§ 7. Andre integreringsfremmende tiltak før bosetting i en kommune</li></ul></li><li>Kapittel 4 Introduksjonsprogrammet<ul class="tocSubUl"><li>§ 8. Målgruppe for introduksjonsprogrammet</li><li>§ 9. Oppholdstillatelser som gir rett og plikt til deltagelse i introduksjonsprogrammet</li><li>§ 10. Kompetansekartlegging etter bosetting i en kommune</li><li>§ 11. Karriereveiledning</li><li>§ 12. Ansvar for introduksjonsprogrammet</li><li>§ 13. Sluttmål og varighet av introduksjonsprogrammet</li><li>§ 14. Innholdet i og omfanget av introduksjonsprogrammet</li><li>§ 15. Integreringsplan</li><li>§ 16. Integreringskontrakt</li><li>§ 17. Fravær og permisjoner</li><li>§ 18. Stans av introduksjonsprogrammet</li></ul></li><li>Kapittel 5 Introduksjonsstønad<ul class="tocSubUl"><li>§ 19. Rett til introduksjonsstønad</li><li>§ 20. Beregning av introduksjonsstønad</li><li>§ 21. Reduksjon i stønad på grunn av fravær</li><li>§ 22. Samordning med andre offentlige ytelser</li><li>§ 23. Egne midler</li><li>§ 24. Utbetaling</li><li>§ 25. Trekk i og tilbakebetaling av stønad</li></ul></li><li>Kapittel 6 Opplæring i norsk og samfunnskunnskap<ul class="tocSubUl"><li>§ 26. Målgruppe for opplæring i norsk og samfunnskunnskap</li><li>§ 27. Oppholdstillatelser som gir rett og plikt til deltagelse i opplæring i norsk og samfunnskunnskap</li><li>§ 28. Oppholdstillatelser som gir plikt til deltagelse i opplæring i norsk og samfunnskunnskap</li><li>§ 29. Fritak fra plikt til deltagelse i opplæring i norsk og samfunnskunnskap</li><li>§ 30. Ansvar for opplæring i norsk og samfunnskunnskap</li><li>§ 31. Krav til opplæring i norsk</li><li>§ 32. Varighet og omfang av opplæring i norsk</li><li>§ 33. Krav til opplæring i samfunnskunnskap</li><li>§ 34. Norskplan</li><li>§ 35. Fravær og permisjoner</li><li>§ 36. Stans av opplæringen</li><li>§ 37. Prøver</li></ul></li><li>Kapittel 7 Forskjellige bestemmelser<ul class="tocSubUl"><li>§ 38. Forsøk</li><li>§ 39. Kompetansekrav for lærere</li><li>§ 40. Forbud mot bruk av klesplagg som helt eller delvis dekker ansiktet</li><li>§ 41. Behandling av personopplysninger</li><li>§ 42. Innhenting og utveksling av personopplysninger</li><li>§ 43. Personregister og plikt til å registrere opplysninger</li><li>§ 44. Pålegg om å utlevere personopplysninger</li><li>§ 45. Nasjonalt tolkeregister</li></ul></li><li>Kapittel 8 Saksbehandlingsregler<ul class="tocSubUl"><li>§ 46. Forholdet til forvaltningsloven</li><li>§ 47. Klage</li><li>§ 48. Tilsyn</li><li>§ 49. Opplysningsplikt til barnevernet</li></ul></li><li>Kapittel 9 Sluttbestemmelser<ul class="tocSubUl"><li>§ 50. Ikrafttredelse</li><li>§ 51. Overgangsregler</li><li>§ 52. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2020-11-06-127" id="dokument"><h1>Lov om integrering gjennom opplæring, utdanning og arbeid (integreringsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven).</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 16. juni 2006 nr. 20 om arbeids- og velferdsforvaltningen (arbeids- og velferdsforvaltningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 27. mai 2016 nr. 14 om skatteforvaltning (skatteforvaltningsloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2020-11-06-127/KAPITTEL_1"><h2>Kapittel 1 Alminnelige bestemmelser</h2><article class="legalArticle" data-lovdata-URL="LTI/lov/2020-11-06-127/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h3><article class="legalP" id="kapittel-1-paragraf-1-ledd-1">Formålet med loven er at innvandrere tidlig integreres i det norske samfunnet og blir økonomisk selvstendige. Loven skal bidra til at innvandrere får gode norskkunnskaper, kunnskap om norsk samfunnsliv, formelle kvalifikasjoner og en varig tilknytning til arbeidslivet.</article><article class="legalP" id="kapittel-1-paragraf-1-ledd-2">Loven skal videre legge til rette for at asylsøkere tidlig får kjennskap til norsk språk og samfunnsliv.</article></article><article class="legalArticle" data-lovdata-URL="LTI/lov/2020-11-06-127/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne loven menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">asylsøker: en person som søker beskyttelse etter utlendingsloven § 28</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">innvandrer: en person med oppholdstillatelse i Norge etter utlendingsloven</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/lov/2020-11-06-127/KAPITTEL_2"><h2>Kapittel 2 Kommunens og fylkeskommunens ansvar etter loven</h2><article class="legalArticle" data-lovdata-URL="LTI/lov/2020-11-06-127/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Kommunens ansvar</span></h3><article class="legalP" id="kapittel-2-paragraf-1-ledd-1">Kommunen er ansvarlig for tidlig kvalifisering etter kapittel 3, introduksjonsprogram etter kapittel 4 og opplæring i norsk og samfunnskunnskap etter kapittel 6.</article><article class="legalP" id="kapittel-2-paragraf-1-ledd-2">Opplæring og tjenester som kommunen yter etter denne loven, skal være forsvarlige.</article><article class="legalP" id="kapittel-2-paragraf-1-ledd-3">Kommunens plikter gjelder ikke overfor personer som har avbrutt eller avvist deltagelse i opplæring i mottak, introduksjonsprogram eller opplæring i norsk og samfunnskunnskap.</article><article class="legalP" id="kapittel-2-paragraf-1-ledd-4">Kommunen kan gi andre i oppdrag å utføre kommunens oppgaver etter loven.</article></article><article class="legalArticle" data-lovdata-URL="LTI/lov/2020-11-06-127/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fylkeskommunens ansvar</span></h3><article class="legalP" id="kapittel-2-paragraf-2-ledd-1">Fylkeskommunen er ansvarlig for det regionale integreringsarbeidet. Fylkeskommunen skal utarbeide planer for kvalifisering av innvandrere.</article><article class="legalP" id="kapittel-2-paragraf-2-ledd-2">Fylkeskommunen skal anbefale hvor mange flyktninger som bør bosettes i den enkelte kommune i fylket.</article><article class="legalP" id="kapittel-2-paragraf-2-ledd-3">Fylkeskommunen skal sørge for tilbud om karriereveiledning etter § 11 og opplæring i norsk og samfunnskunnskap for deltagere som går fulltid i videregående opplæring etter § 30.</article><article class="legalP" id="kapittel-2-paragraf-2-ledd-4">Departementet kan gi forskrift om fylkeskommunens ansvar for det regionale integreringsarbeidet.</article></article></section><section class="section" data-name="kap3" id="kapittel-3" data-lovdata-URL="LTI/lov/2020-11-06-127/KAPITTEL_3"><h2>Kapittel 3 Tidlig kvalifisering</h2><article class="legalArticle" data-lovdata-URL="LTI/lov/2020-11-06-127/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Plikt til å delta i opplæring i mottak</span></h3><article class="legalP" id="kapittel-3-paragraf-1-ledd-1">Asylsøkere som bor i mottak og som er over 18 år, har plikt til å delta i opplæring i norsk og samfunnskunnskap. Plikten gjelder ikke dersom asylsøkeren<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">får sin søknad behandlet etter hurtigprosedyrer i Utlendingsdirektoratet</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">nektes å få asylsøknaden realitetsbehandlet etter utlendingsloven § 32</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">bor på ankomstsenter eller i transittmottak</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">har fått avslag på søknad om beskyttelse av Utlendingsdirektoratet</article></article></li></ul></article><article class="legalP" id="kapittel-3-paragraf-1-ledd-2">Kommunen skal sørge for opplæringen så snart som mulig etter at asylsøkere som omfattes av plikten etter første ledd, er registrert i et mottak i kommunen.</article><article class="legalP" id="kapittel-3-paragraf-1-ledd-3">Departementet kan gi forskrift om omfanget av og innholdet i opplæringen.</article></article><article class="legalArticle" data-lovdata-URL="LTI/lov/2020-11-06-127/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Kompetansekartlegging før bosetting i en kommune</span></h3><article class="legalP" id="kapittel-3-paragraf-2-ledd-1">Vertskommuner for mottak skal kartlegge kompetansen til personer som bor i mottak, og som har fått en oppholdstillatelse som nevnt i § 9.</article><article class="legalP" id="kapittel-3-paragraf-2-ledd-2">Integrerings- og mangfoldsdirektoratet skal kartlegge kompetansen til overføringsflyktninger før innreise til Norge. Med overføringsflyktning menes en person som har fått flyktningstatus, jf. utlendingsloven § 28 første ledd, før innreise til Norge, eller som har fått en innreisetillatelse i påvente av behandling av sin søknad om flyktningstatus.</article><article class="legalP" id="kapittel-3-paragraf-2-ledd-3">Kartleggingen skal bidra til bosetting i en kommune med relevant tilbud om arbeid eller utdanning og til at introduksjonsprogrammet blir tilpasset den enkeltes behov. Den enkelte har rett og plikt til å gjennomføre kartleggingen.</article><article class="legalP" id="kapittel-3-paragraf-2-ledd-4">Kravene til kartleggingen i § 10 andre ledd og forskrift etter § 10 fjerde ledd gjelder tilsvarende.</article></article><article class="legalArticle" data-lovdata-URL="LTI/lov/2020-11-06-127/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Andre integreringsfremmende tiltak før bosetting i en kommune</span></h3><article class="legalP" id="kapittel-3-paragraf-3-ledd-1">Vertskommuner for mottak kan tilby standardiserte elementer fra introduksjonsprogrammet, jf. § 14 første og andre ledd, og andre integreringsfremmende tiltak til personer som bor i mottak og som har fått en oppholdstillatelse som nevnt i § 9.</article></article></section><section class="section" data-name="kap4" id="kapittel-4" data-lovdata-URL="LTI/lov/2020-11-06-127/KAPITTEL_4"><h2>Kapittel 4 Introduksjonsprogrammet</h2><article class="legalArticle" data-lovdata-URL="LTI/lov/2020-11-06-127/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Målgruppe for introduksjonsprogrammet</span></h3><article class="legalP" id="kapittel-4-paragraf-1-ledd-1">Innvandrere mellom 18 og 55 år som har fått innvilget en oppholdstillatelse som nevnt i § 9, og som er bosatt i kommunen etter avtale med integreringsmyndighetene, har rett og plikt til å delta i introduksjonsprogram. Alderen da oppholdstillatelsen ble innvilget er avgjørende for om personen omfattes av første punktum. Personen må ha bodd i en kommune med en oppholdstillatelse nevnt i § 9 i mindre enn to år når vedtak etter § 12 treffes.</article><article class="legalP" id="kapittel-4-paragraf-1-ledd-2">Kravet om å være bosatt etter avtale gjelder ikke personer som har fått oppholdstillatelse som nevnt i § 9 første ledd bokstav f og g.</article><article class="legalP" id="kapittel-4-paragraf-1-ledd-3">Kommunen kan tilby introduksjonsprogram til innvandrere med oppholdstillatelse etter utlendingsloven kapittel 6 som er familiemedlemmer til andre enn personer nevnt i § 9 første ledd bokstav f, til innvandrere over 55 år med oppholdsgrunnlag som nevnt i § 9 og til innvandrere som nevnt i første ledd som er bosatt uten avtale med kommunen. Den som tilbys program, må ha bodd i en kommune i mindre enn to år når vedtak etter § 12 treffes.</article><article class="legalP" id="kapittel-4-paragraf-1-ledd-4">Nordiske borgere og utlendinger som omfattes av Avtale om Det europeiske økonomiske samarbeidsområde (EØS-avtalen), omfattes ikke av denne bestemmelsen.</article></article><article class="legalArticle" data-lovdata-URL="LTI/lov/2020-11-06-127/§9" data-name="§9" id="kapittel-4-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Oppholdstillatelser som gir rett og plikt til deltagelse i introduksjonsprogrammet</span></h3><article class="legalP" id="kapittel-4-paragraf-2-ledd-1">Følgende oppholdstillatelser gir rett og plikt til å delta i introduksjonsprogram:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">oppholdstillatelse som flyktning etter utlendingsloven § 28</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">oppholdstillatelse etter innreisetillatelse som overføringsflyktning etter utlendingsloven § 35 tredje ledd</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">fornybar oppholdstillatelse etter utlendingsloven § 38 første ledd på grunnlag av søknad om beskyttelse</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">begrenset oppholdstillatelse som medlem av barnefamilie etter utlendingsloven § 38 femte ledd bokstav a eller b</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">oppholdstillatelse på grunnlag av kollektiv beskyttelse i en massefluktsituasjon etter utlendingsloven § 34</article></article></li><li data-li-identifier="f)" data-name="f)"><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">oppholdstillatelse etter utlendingsloven kapittel 6 som familiemedlem til personer som nevnt i bokstav a til e, forutsatt at referansepersonen har vært bosatt i en kommune i mindre enn fem år før det søkes om familiegjenforening</article></article></li><li data-li-identifier="g)" data-name="g)"><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">fornybar oppholdstillatelse etter utlendingsloven § 53 første ledd bokstav b, andre ledd eller tredje ledd</article></article></li></ul></article><article class="legalP" id="kapittel-4-paragraf-2-ledd-2">Personer som har påbegynt et introduksjonsprogram har rett til å fullføre sitt program uavhengig av om oppholdstillatelsen endres eller om de får innvilget statsborgerskap.</article></article><article class="legalArticle" data-lovdata-URL="LTI/lov/2020-11-06-127/§10" data-name="§10" id="kapittel-4-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kompetansekartlegging etter bosetting i en kommune</span></h3><article class="legalP" id="kapittel-4-paragraf-3-ledd-1">Personer som omfattes av § 8 første ledd, har rett og plikt til å gjennomføre kompetansekartlegging etter bosetting i en kommune, med mindre personen har gjennomført kompetansekartlegging etter § 6.</article><article class="legalP" id="kapittel-4-paragraf-3-ledd-2">Kompetansekartleggingen skal bidra til at introduksjonsprogrammet blir tilpasset den enkeltes behov. Kartleggingen skal minst omfatte hvilke språkkunnskaper og hvilken utdanning, arbeidserfaring og annen relevant kompetanse personen har.</article><article class="legalP" id="kapittel-4-paragraf-3-ledd-3">Kommunen skal sørge for kompetansekartleggingen.</article><article class="legalP" id="kapittel-4-paragraf-3-ledd-4">Departementet kan gi forskrift om hvilke opplysninger som kan kartlegges.</article></article><article class="legalArticle" data-lovdata-URL="LTI/lov/2020-11-06-127/§11" data-name="§11" id="kapittel-4-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Karriereveiledning</span></h3><article class="legalP" id="kapittel-4-paragraf-4-ledd-1">Personer som omfattes av § 8 første ledd, har rett og plikt til å gjennomføre karriereveiledning. Karriereveiledningen skal bygge på kompetansekartleggingen etter §§ 6 eller 10, og bør gjennomføres før det fattes vedtak etter § 12.</article><article class="legalP" id="kapittel-4-paragraf-4-ledd-2">Karriereveiledningen skal bidra til at den enkelte kan ta informerte valg om arbeid og utdanning og til at introduksjonsprogrammet blir tilpasset den enkeltes behov.</article><article class="legalP" id="kapittel-4-paragraf-4-ledd-3">Fylkeskommunen skal sørge for karriereveiledningen.</article><article class="legalP" id="kapittel-4-paragraf-4-ledd-4">Når karriereveiledningen er gjennomført bør det gis en anbefaling om arbeid eller utdanning for den enkelte deltager innenfor rammen av §§ 13 og 14.</article></article><article class="legalArticle" data-lovdata-URL="LTI/lov/2020-11-06-127/§12" data-name="§12" id="kapittel-4-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Ansvar for introduksjonsprogrammet</span></h3><article class="legalP" id="kapittel-4-paragraf-5-ledd-1">Kommunen skal sørge for introduksjonsprogram etter dette kapittelet.</article><article class="legalP" id="kapittel-4-paragraf-5-ledd-2">Kommunen skal treffe vedtak om og sørge for oppstart av introduksjonsprogram til innvandrere som omfattes av § 8 første ledd så snart som mulig og senest innen tre måneder etter bosetting eller krav om program fremsettes.</article><article class="legalP" id="kapittel-4-paragraf-5-ledd-3">Kommunen skal utstede deltagerbevis ved gjennomført eller avbrutt program.</article></article><article class="legalArticle" data-lovdata-URL="LTI/lov/2020-11-06-127/§13" data-name="§13" id="kapittel-4-paragraf-6"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Sluttmål og varighet av introduksjonsprogrammet</span></h3><article class="legalP" id="kapittel-4-paragraf-6-ledd-1">Kommunen skal sette et sluttmål for den enkeltes deltagelse i introduksjonsprogrammet.</article><article class="legalP" id="kapittel-4-paragraf-6-ledd-2">Sluttmålet for deltagere som minimum har utdanning på videregående nivå fra før, skal være at deltageren skal kvalifisere til høyere utdanning eller arbeid. Programmet skal vare mellom tre og seks måneder og kan forlenges med inntil seks måneder.</article><article class="legalP" id="kapittel-4-paragraf-6-ledd-3">Sluttmålet for deltagere under 25 år som ikke har minimum utdanning på videregående nivå fra før, skal som hovedregel være fullført videregående opplæring. Programmet skal vare mellom tre måneder og tre år og kan forlenges med inntil ett år. Har deltageren andre sluttmål enn fullført videregående opplæring, skal programmet vare mellom tre måneder og to år og kan forlenges med inntil ett år.</article><article class="legalP" id="kapittel-4-paragraf-6-ledd-4">Sluttmålet for øvrige deltagere skal være at den enkelte kommer i arbeid eller fullfører deler av eller hele grunnskolen eller videregående opplæring. Programmet skal vare mellom tre måneder og to år og kan forlenges med inntil ett år. Har deltageren sluttmål om fullført videregående opplæring, skal programmet vare mellom tre måneder og tre år og kan forlenges med inntil ett år.</article><article class="legalP" id="kapittel-4-paragraf-6-ledd-5">Introduksjonsprogrammet kan bare forlenges hvis det er grunn til å forvente at deltageren vil oppnå sitt sluttmål med en forlengelse.</article><article class="legalP" id="kapittel-4-paragraf-6-ledd-6">Programmet avsluttes ved oppnådd sluttmål eller varighet. Godkjent permisjon legges til programmets varighet. Kommunen bør i samarbeid med andre aktører legge til rette for at deltagere som ikke oppnår sitt sluttmål innenfor programtiden unngår avbrudd i kvalifiseringen.</article></article><article class="legalArticle" data-lovdata-URL="LTI/lov/2020-11-06-127/§14" data-name="§14" id="kapittel-4-paragraf-7"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innholdet i og omfanget av introduksjonsprogrammet</span></h3><article class="legalP" id="kapittel-4-paragraf-7-ledd-1">Introduksjonsprogrammet skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-7-ledd-1-punkt-1"><article class="legalP" id="kapittel-4-paragraf-7-ledd-1-punkt-1-ledd-1">opplæring i norsk</article></article></li><li data-li-identifier="b)" data-name="b)"><article class="listArticle" id="kapittel-4-paragraf-7-ledd-1-punkt-2"><article class="legalP" id="kapittel-4-paragraf-7-ledd-1-punkt-2-ledd-1">opplæring i samfunnskunnskap</article></article></li><li data-li-identifier="c)" data-name="c)"><article class="listArticle" id="kapittel-4-paragraf-7-ledd-1-punkt-3"><article class="legalP" id="kapittel-4-paragraf-7-ledd-1-punkt-3-ledd-1">kurs i livsmestring</article></article></li><li data-li-identifier="d)" data-name="d)"><article class="listArticle" id="kapittel-4-paragraf-7-ledd-1-punkt-4"><article class="legalP" id="kapittel-4-paragraf-7-ledd-1-punkt-4-ledd-1">arbeids- eller utdanningsrettede elementer.</article></article></li></ul></article><article class="legalP" id="kapittel-4-paragraf-7-ledd-2">Deltagere som har barn under 18 år skal delta på kurs i foreldreveiledning. Det samme gjelder deltagere som får barn i løpet av programmet.</article><article class="legalP" id="kapittel-4-paragraf-7-ledd-3">Innholdet for øvrig skal tilpasses den enkeltes behov og det fastsatte sluttmålet etter § 13.</article><article class="legalP" id="kapittel-4-paragraf-7-ledd-4">Introduksjonsprogrammet skal være helårlig og på fulltid.</article><article class="legalP" id="kapittel-4-paragraf-7-ledd-5">Departementet kan gi forskrift om minstekrav for kurs i livsmestring og foreldreveiledning.</article></article><article class="legalArticle" data-lovdata-URL="LTI/lov/2020-11-06-127/§15" data-name="§15" id="kapittel-4-paragraf-8"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Integreringsplan</span></h3><article class="legalP" id="kapittel-4-paragraf-8-ledd-1">Kommunen skal, samtidig som det treffes vedtak etter § 12, utarbeide en integreringsplan.</article><article class="legalP" id="kapittel-4-paragraf-8-ledd-2">Planen skal utarbeides sammen med deltageren og utformes på bakgrunn av gjennomført kompetansekartlegging, karriereveiledning og en vurdering av hvilke elementer deltageren kan nyttiggjøre seg. Planen skal bygge videre på elementer deltageren har gjennomført før bosetting i kommunen.</article><article class="legalP" id="kapittel-4-paragraf-8-ledd-3">Integreringsplanen skal minst inneholde deltagerens sluttmål og norskmål etter §§ 13 og 31, angivelse av omfanget av opplæringen i norsk og samfunnskunnskap, programmets varighet etter § 13, elementene i programmet og klagemuligheter.</article><article class="legalP" id="kapittel-4-paragraf-8-ledd-4">Det skal begrunnes i planen hvilke arbeids- eller utdanningsrettede elementer som er valgt, og hvordan disse vil styrke den enkeltes mulighet for deltagelse i yrkeslivet.</article><article class="legalP" id="kapittel-4-paragraf-8-ledd-5">Kommunen avgjør innholdet i integreringsplanen dersom det er uenighet mellom kommunen og den enkelte.</article><article class="legalP" id="kapittel-4-paragraf-8-ledd-6">Planen skal vurderes jevnlig og ved vesentlig endring i deltagerens livssituasjon.</article><article class="legalP" id="kapittel-4-paragraf-8-ledd-7">Deltagere i introduksjonsprogram skal ha én samlet integreringsplan for deltagelse i introduksjonsprogram og opplæring i norsk og samfunnskunnskap.</article></article><article class="legalArticle" data-lovdata-URL="LTI/lov/2020-11-06-127/§16" data-name="§16" id="kapittel-4-paragraf-9"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Integreringskontrakt</span></h3><article class="legalP" id="kapittel-4-paragraf-9-ledd-1">Kommunen og deltageren skal inngå en integreringskontrakt samtidig som det utarbeides en integreringsplan etter § 15. Kontrakten skal angi kommunens og deltagerens gjensidige forpliktelser og deltagerens langsiktige mål.</article><article class="legalP" id="kapittel-4-paragraf-9-ledd-2">Kommunen skal i kontrakten forplikte seg til å tilby introduksjonsprogram og opplæring i norsk og samfunnskunnskap etter kapittel 4 og 6, slik at deltageren kan oppfylle sitt sluttmål og sitt norskmål etter §§ 13 og 31.</article><article class="legalP" id="kapittel-4-paragraf-9-ledd-3">Deltageren skal i kontrakten forplikte seg til å følge opp målene og elementene som er fastsatt i integreringsplanen, jf. § 15.</article></article><article class="legalArticle" data-lovdata-URL="LTI/lov/2020-11-06-127/§17" data-name="§17" id="kapittel-4-paragraf-10"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Fravær og permisjoner</span></h3><article class="legalP" id="kapittel-4-paragraf-10-ledd-1">Deltageren kan søke kommunen om tillatelse til fravær fra introduksjonsprogrammet.</article><article class="legalP" id="kapittel-4-paragraf-10-ledd-2">Deltageren kan innvilges permisjon fra introduksjonsprogrammet etter søknad til kommunen.</article><article class="legalP" id="kapittel-4-paragraf-10-ledd-3">Departementet kan gi forskrift om fravær og permisjoner fra introduksjonsprogram.</article></article><article class="legalArticle" data-lovdata-URL="LTI/lov/2020-11-06-127/§18" data-name="§18" id="kapittel-4-paragraf-11"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Stans av introduksjonsprogrammet</span></h3><article class="legalP" id="kapittel-4-paragraf-11-ledd-1">Kommunen kan stanse introduksjonsprogrammet midlertidig eller permanent for en deltager dersom det er saklig begrunnet i den enkeltes forhold. Forhold som kan begrunne stans i introduksjonsprogrammet er blant annet omfattende fravær, atferd som kan skade deltagerens eller andres mulighet til å gjennomføre programmet eller alvorlig eller langvarig sykdom.</article></article></section><section class="section" data-name="kap5" id="kapittel-5" data-lovdata-URL="LTI/lov/2020-11-06-127/KAPITTEL_5"><h2>Kapittel 5 Introduksjonsstønad</h2><article class="legalArticle" data-lovdata-URL="LTI/lov/2020-11-06-127/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Rett til introduksjonsstønad</span></h3><article class="legalP" id="kapittel-5-paragraf-1-ledd-1">Deltagere i introduksjonsprogram har rett til introduksjonsstønad.</article></article><article class="legalArticle" data-lovdata-URL="LTI/lov/2020-11-06-127/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Beregning av introduksjonsstønad</span></h3><article class="legalP" id="kapittel-5-paragraf-2-ledd-1">Introduksjonsstønaden er på årsbasis lik to ganger folketrygdens grunnbeløp.</article><article class="legalP" id="kapittel-5-paragraf-2-ledd-2">Stønaden per måned utgjør 1/12 av stønaden på årsbasis. Stønaden per dag utgjør 1/30 av månedsstønaden. Stønaden per time utgjør 1/1&#xa0;850 av stønaden på årsbasis.</article><article class="legalP" id="kapittel-5-paragraf-2-ledd-3">Deltagere under 25 år som ikke bor med foreldre, mottar 2/3 stønad. Deltagere under 25 år som bor med en eller begge foreldrene, mottar 1/3 stønad.</article></article><article class="legalArticle" data-lovdata-URL="LTI/lov/2020-11-06-127/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Reduksjon i stønad på grunn av fravær</span></h3><article class="legalP" id="kapittel-5-paragraf-3-ledd-1">Ved fravær som ikke skyldes sykdom eller andre tvingende velferdsgrunner, og som det ikke er gitt tillatelse til, reduseres stønaden tilsvarende lengden på fraværet, jf. § 20 andre ledd.</article></article><article class="legalArticle" data-lovdata-URL="LTI/lov/2020-11-06-127/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Samordning med andre offentlige ytelser</span></h3><article class="legalP" id="kapittel-5-paragraf-4-ledd-1">Introduksjonsstønaden reduseres i den utstrekning deltakeren har rett til dagpenger under arbeidsløshet, sykepenger eller foreldrepenger, og retten til disse ytelsene er opparbeidet før vedkommende startet i et introduksjonsprogram. Stønaden reduseres tilsvarende for uføretrygd eller arbeidsavklaringspenger vedkommende mottar.</article><article class="legalP" id="kapittel-5-paragraf-4-ledd-2">Dersom deltakeren mottar overgangsstønad, reduseres introduksjonsstønaden på årsbasis med 40 prosent av den overgangsstønad som overstiger halvparten av folketrygdens grunnbeløp.</article><article class="legalP" id="kapittel-5-paragraf-4-ledd-3">Barnetrygd og kontantstøtte kommer ikke til fradrag i stønaden.</article></article><article class="legalArticle" data-lovdata-URL="LTI/lov/2020-11-06-127/§23" data-name="§23" id="kapittel-5-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Egne midler</span></h3><article class="legalP" id="kapittel-5-paragraf-5-ledd-1">Stønaden reduseres ikke på grunn av inntekter av egen eller andres virksomhet eller som følge av formue. Stønaden reduseres heller ikke på grunn av mottatt barnebidrag.</article><article class="legalP" id="kapittel-5-paragraf-5-ledd-2">I den utstrekning lønnet arbeid inngår i programmet, reduseres stønaden tilsvarende den tid arbeidet tar, jf. § 20 andre ledd. Stønaden reduseres krone for krone hvis det er til gunst for deltageren.</article></article><article class="legalArticle" data-lovdata-URL="LTI/lov/2020-11-06-127/§24" data-name="§24" id="kapittel-5-paragraf-6"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Utbetaling</span></h3><article class="legalP" id="kapittel-5-paragraf-6-ledd-1">Utbetaling skjer etterskuddsvis på grunnlag av registrert fremmøte. Kommunen beslutter hvordan og til hvilke tidspunkter utbetaling skal skje.</article></article><article class="legalArticle" data-lovdata-URL="LTI/lov/2020-11-06-127/§25" data-name="§25" id="kapittel-5-paragraf-7"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Trekk i og tilbakebetaling av stønad</span></h3><article class="legalP" id="kapittel-5-paragraf-7-ledd-1">Har deltageren fått utbetalt høyere stønad enn det vedkommende har krav på, kan kommunen trekke det overskytende i fremtidig stønad.</article><article class="legalP" id="kapittel-5-paragraf-7-ledd-2">Har noen fått utbetalt en ytelse fordi vedkommende, eller noen som har handlet på vedkommendes vegne, forsettlig eller grovt uaktsomt har gitt uriktige opplysninger eller har fortiet opplysninger, kan kommunen vedta at stønaden skal betales tilbake.</article><article class="legalP" id="kapittel-5-paragraf-7-ledd-3">Får en mottaker av introduksjonsstønad innvilget ytelser som gir grunnlag for trekk i stønaden etter § 22 med tilbakevirkende kraft, kan kommunen kreve hel eller delvis refusjon i beløpet som skal etterbetales, til dekning av sine utlegg til samme formål og for samme tidsrom.</article></article></section><section class="section" data-name="kap6" id="kapittel-6" data-lovdata-URL="LTI/lov/2020-11-06-127/KAPITTEL_6"><h2>Kapittel 6 Opplæring i norsk og samfunnskunnskap</h2><article class="legalArticle" data-lovdata-URL="LTI/lov/2020-11-06-127/§26" data-name="§26" id="kapittel-6-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Målgruppe for opplæring i norsk og samfunnskunnskap</span></h3><article class="legalP" id="kapittel-6-paragraf-1-ledd-1">Innvandrere mellom 18 og 67 år som har fått innvilget en oppholdstillatelse som nevnt i § 27 har rett og plikt til å delta i opplæring i norsk og samfunnskunnskap.</article><article class="legalP" id="kapittel-6-paragraf-1-ledd-2">Retten og plikten til opplæring inntrer når oppholdstillatelsen innvilges, eller ved ankomst til Norge for personer som har fått innvilget oppholdstillatelsen før innreise. For personer med oppholdstillatelse nevnt i § 9 første ledd bokstav d inntrer retten og plikten ved førstegangs fornyelse av tillatelsen. For personer med oppholdstillatelse nevnt i § 9 første ledd bokstav e inntrer retten og plikten på tidspunktet personen bosettes etter avtale mellom kommunen og integreringsmyndighetene. I særlige tilfeller kan retten og plikten inntre fra det tidspunktet krav om opplæring settes frem. Departementet kan gi forskrift om hva som skal anses som særlige tilfeller.</article><article class="legalP" id="kapittel-6-paragraf-1-ledd-3">Innvandrere mellom 18 og 67 år som har fått innvilget en oppholdstillatelse som nevnt i § 28 har plikt til å delta i opplæring i norsk og samfunnskunnskap.</article><article class="legalP" id="kapittel-6-paragraf-1-ledd-4">Plikten til opplæring inntrer når oppholdstillatelsen innvilges, eller ved ankomst til Norge for personer som har fått innvilget oppholdstillatelse før innreise.</article><article class="legalP" id="kapittel-6-paragraf-1-ledd-5">Alderen da oppholdstillatelsen ble innvilget er avgjørende for om personen omfattes av første eller tredje ledd. Retten og plikten opphører ved fylte 67 år.</article><article class="legalP" id="kapittel-6-paragraf-1-ledd-6">Personer som har rett til å fullføre introduksjonsprogrammet etter § 9 andre ledd, har også rett til å fullføre opplæringen i norsk og samfunnskunnskap.</article><article class="legalP" id="kapittel-6-paragraf-1-ledd-7">Kommunen kan tilby opplæring i norsk og samfunnskunnskap til andre enn personer nevnt i denne bestemmelsen.</article></article><article class="legalArticle" data-lovdata-URL="LTI/lov/2020-11-06-127/§27" data-name="§27" id="kapittel-6-paragraf-2"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Oppholdstillatelser som gir rett og plikt til deltagelse i opplæring i norsk og samfunnskunnskap</span></h3><article class="legalP" id="kapittel-6-paragraf-2-ledd-1">Oppholdstillatelser som nevnt i § 9 gir rett og plikt til å delta i opplæring i norsk og samfunnskunnskap. Det samme gjelder andre oppholdstillatelser som danner grunnlag for permanent oppholdstillatelse, med unntak av oppholdstillatelser nevnt i § 28.</article></article><article class="legalArticle" data-lovdata-URL="LTI/lov/2020-11-06-127/§28" data-name="§28" id="kapittel-6-paragraf-3"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Oppholdstillatelser som gir plikt til deltagelse i opplæring i norsk og samfunnskunnskap</span></h3><article class="legalP" id="kapittel-6-paragraf-3-ledd-1">Følgende oppholdstillatelser gir plikt til å delta i opplæring i norsk og samfunnskunnskap, forutsatt at oppholdstillatelsen danner grunnlag for permanent oppholdstillatelse:<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">oppholdstillatelse etter utlendingsloven § 23</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">oppholdstillatelse etter utlendingsloven § 25</article></article></li><li data-li-identifier="c)" data-name="c)"><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">oppholdstillatelse etter utlendingsloven kapittel 6 som familiemedlem til personer nevnt i bokstav a og b</article></article></li></ul></article></article><article class="legalArticle" data-lovdata-URL="LTI/lov/2020-11-06-127/§29" data-name="§29" id="kapittel-6-paragraf-4"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Fritak fra plikt til deltagelse i opplæring i norsk og samfunnskunnskap</span></h3><article class="legalP" id="kapittel-6-paragraf-4-ledd-1">Personer som kan dokumentere et minimum av kunnskaper i norsk eller samisk kan etter søknad fritas fra plikten til å delta i opplæring i norsk. Personer som kan dokumentere et minimum av kunnskaper om det norske samfunnet kan etter søknad fritas fra plikten til å delta i opplæring i samfunnskunnskap.</article><article class="legalP" id="kapittel-6-paragraf-4-ledd-2">Det kan gis fritak dersom det foreligger særlige helsemessige eller andre tungtveiende årsaker som hindrer deltagelse i opplæringen.</article><article class="legalP" id="kapittel-6-paragraf-4-ledd-3">Departementet kan gi forskrift om hvilken dokumentasjon som er nødvendig for å få fritak fra plikt til deltagelse i opplæring i norsk og samfunnskunnskap.</article></article><article class="legalArticle" data-lovdata-URL="LTI/lov/2020-11-06-127/§30" data-name="§30" id="kapittel-6-paragraf-5"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ansvar for opplæring i norsk og samfunnskunnskap</span></h3><article class="legalP" id="kapittel-6-paragraf-5-ledd-1">Kommunen skal treffe vedtak om og sørge for opplæring i norsk og samfunnskunnskap til personer som omfattes av § 26 første og tredje ledd, som er folkeregistrert i kommunen. Dette gjelder også for personer i målgruppen som bor midlertidig på asylmottak i kommunen.</article><article class="legalP" id="kapittel-6-paragraf-5-ledd-2">Fylkeskommunen skal sørge for opplæring i norsk og samfunnskunnskap til personer som omfattes av § 26 første ledd, som går i videregående opplæring etter opplæringsloven på full tid.</article><article class="legalP" id="kapittel-6-paragraf-5-ledd-3">Tilbud om opplæring i norsk og samfunnskunnskap skal gis så snart som mulig og senest innen tre måneder etter folkeregistrering i kommunen eller at krav om deltagelse blir fremsatt. Fylkeskommunens ansvar inntrer ved oppstart i videregående opplæring.</article><article class="legalP" id="kapittel-6-paragraf-5-ledd-4">Kommunen kan kreve at personer som omfattes av § 26 tredje og sjuende ledd, betaler for opplæringen.</article><article class="legalP" id="kapittel-6-paragraf-5-ledd-5">Kommunen skal utstede deltagerbevis ved gjennomført eller avbrutt opplæring.</article><article class="legalP" id="kapittel-6-paragraf-5-ledd-6">Departementet kan gi forskrift om innholdet i opplæringen i norsk og samfunnskunnskap.</article></article><article class="legalArticle" data-lovdata-URL="LTI/lov/2020-11-06-127/§31" data-name="§31" id="kapittel-6-paragraf-6"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Krav til opplæring i norsk</span></h3><article class="legalP" id="kapittel-6-paragraf-6-ledd-1">Deltagere i opplæring i norsk skal oppnå et minimumsnivå i norsk. Kommunen og fylkeskommunen skal sørge for opplæring slik at deltageren oppnår minimumsnivået. Minimumsnivået utgjør deltagerens norskmål.</article><article class="legalP" id="kapittel-6-paragraf-6-ledd-2">Departementet kan gi forskrift om veiledende minimumsnivåer i norsk for ulike grupper deltagere.</article></article><article class="legalArticle" data-lovdata-URL="LTI/lov/2020-11-06-127/§32" data-name="§32" id="kapittel-6-paragraf-7"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Varighet og omfang av opplæring i norsk</span></h3><article class="legalP" id="kapittel-6-paragraf-7-ledd-1">Retten og plikten til opplæring for en deltager med oppholdstillatelse etter § 27 gjelder til deltageren har nådd et minimumsnivå i norsk etter § 31, men likevel ikke lenger enn tre år med tillegg av godkjent permisjon. En deltager som minimum har utdanning på videregående nivå fra før, har ikke rett eller plikt til opplæring i lenger enn 18 måneder med tillegg av godkjent permisjon.</article><article class="legalP" id="kapittel-6-paragraf-7-ledd-2">Plikten til opplæring for en deltager med oppholdstillatelse som nevnt i § 28 gjelder til deltakeren har nådd et minimumsnivå i norsk etter § 31 eller til gjennomførte 300 timer norskopplæring.</article></article><article class="legalArticle" data-lovdata-URL="LTI/lov/2020-11-06-127/§33" data-name="§33" id="kapittel-6-paragraf-8"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Krav til opplæring i samfunnskunnskap</span></h3><article class="legalP" id="kapittel-6-paragraf-8-ledd-1">Opplæring i samfunnskunnskap skal gjennomføres på et språk deltageren forstår. Opplæringen skal gjennomføres innen ett år etter at retten og plikten inntrådte etter § 26 andre ledd eller plikten inntrådte etter § 26 fjerde ledd.</article><article class="legalP" id="kapittel-6-paragraf-8-ledd-2">Kravene i første ledd gjelder ikke når fylkeskommunen har ansvar for opplæring i samfunnskunnskap etter § 30 andre ledd.</article></article><article class="legalArticle" data-lovdata-URL="LTI/lov/2020-11-06-127/§34" data-name="§34" id="kapittel-6-paragraf-9"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Norskplan</span></h3><article class="legalP" id="kapittel-6-paragraf-9-ledd-1">Kommunen skal, samtidig som det treffes vedtak etter § 30, utarbeide en plan for opplæring i norsk og samfunnskunnskap. § 15 gjelder tilsvarende. Kravet om å utarbeide en plan for opplæring i norsk og samfunnskunnskap gjelder ikke når fylkeskommunen har ansvar for opplæringen etter § 30 andre ledd.</article></article><article class="legalArticle" data-lovdata-URL="LTI/lov/2020-11-06-127/§35" data-name="§35" id="kapittel-6-paragraf-10"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Fravær og permisjoner</span></h3><article class="legalP" id="kapittel-6-paragraf-10-ledd-1">Deltageren kan søke kommunen om tillatelse til fravær fra opplæringen i norsk og samfunnskunnskap.</article><article class="legalP" id="kapittel-6-paragraf-10-ledd-2">Deltageren kan innvilges permisjon fra opplæring i norsk og samfunnskunnskap etter søknad til kommunen.</article><article class="legalP" id="kapittel-6-paragraf-10-ledd-3">Departementet kan gi forskrift om fravær og permisjoner fra opplæringen i norsk og samfunnskunnskap.</article></article><article class="legalArticle" data-lovdata-URL="LTI/lov/2020-11-06-127/§36" data-name="§36" id="kapittel-6-paragraf-11"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Stans av opplæringen</span></h3><article class="legalP" id="kapittel-6-paragraf-11-ledd-1">Kommunen kan stanse opplæringen midlertidig eller permanent for en deltager dersom det er saklig begrunnet i den enkeltes forhold. Forhold som kan begrunne stans i opplæringen er blant annet omfattende fravær, atferd som kan skade deltagerens eller andres mulighet til å gjennomføre opplæringen eller alvorlig eller langvarig sykdom.</article></article><article class="legalArticle" data-lovdata-URL="LTI/lov/2020-11-06-127/§37" data-name="§37" id="kapittel-6-paragraf-12"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Prøver</span></h3><article class="legalP" id="kapittel-6-paragraf-12-ledd-1">Deltagere som er omfattet av § 26 første ledd, har plikt til å gå opp til avsluttende prøver i norsk og samfunnskunnskap. Plikten gjelder ikke deltagere som har fritak etter § 29.</article><article class="legalP" id="kapittel-6-paragraf-12-ledd-2">Avsluttende prøve i samfunnskunnskap skal gjennomføres innen ett år etter at retten og plikten inntrådte etter § 26 andre ledd. Dette gjelder ikke når fylkeskommunen har ansvar for opplæring i samfunnskunnskap etter § 30 andre ledd.</article><article class="legalP" id="kapittel-6-paragraf-12-ledd-3">Deltagere kan etter søknad fritas fra plikten i første ledd. § 29 gjelder tilsvarende.</article><article class="legalP" id="kapittel-6-paragraf-12-ledd-4">Kommunen skal sørge for at deltagere som har plikt til å gå opp til avsluttende prøver i norsk og samfunnskunnskap, får gjennomført prøvene.</article><article class="legalP" id="kapittel-6-paragraf-12-ledd-5">Departementet kan gi forskrift om innholdet i og gjennomføringen av prøver i norsk og samfunnskunnskap og om reaksjoner ved overtredelse av bestemmelser om gjennomføringen av prøvene.</article></article></section><section class="section" data-name="kap7" id="kapittel-7" data-lovdata-URL="LTI/lov/2020-11-06-127/KAPITTEL_7"><h2>Kapittel 7 Forskjellige bestemmelser</h2><article class="legalArticle" data-lovdata-URL="LTI/lov/2020-11-06-127/§38" data-name="§38" id="kapittel-7-paragraf-1"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Forsøk</span></h3><article class="legalP" id="kapittel-7-paragraf-1-ledd-1">Departementet kan etter søknad fra kommunen godkjenne unntak fra loven og forskriftene etter loven i forbindelse med tidsavgrensede pedagogiske, økonomiske eller organisatoriske forsøk. Det kan godkjennes forsøk som innskrenker rettigheter eller utvider plikter etter loven.</article><article class="legalP" id="kapittel-7-paragraf-1-ledd-2">Departementet kan gi forskrift om rammene for forsøk og kriterier for godkjenning.</article></article><article class="legalArticle" data-lovdata-URL="LTI/lov/2020-11-06-127/§39" data-name="§39" id="kapittel-7-paragraf-2"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Kompetansekrav for lærere</span></h3><article class="legalP" id="kapittel-7-paragraf-2-ledd-1">Den som skal undervise i norsk i kommunen etter denne loven skal ha relevant faglig og pedagogisk kompetanse.</article><article class="legalP" id="kapittel-7-paragraf-2-ledd-2">Departementet kan gi forskrift om innholdet i og overgangsregler til kravet i første ledd.</article></article><article class="legalArticle" data-lovdata-URL="LTI/lov/2020-11-06-127/§40" data-name="§40" id="kapittel-7-paragraf-3"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Forbud mot bruk av klesplagg som helt eller delvis dekker ansiktet</span></h3><article class="legalP" id="kapittel-7-paragraf-3-ledd-1">Personer som deltar i introduksjonsprogram eller opplæring etter loven, skal i forbindelse med opplærings- og vurderingssituasjoner ikke bruke klesplagg som helt eller delvis dekker ansiktet. Med opplæringssituasjon menes opplæring etter loven og opplæringslignende tiltak, inkludert praksis og turer. Forbudet gjelder ikke når bruken av slike plagg er begrunnet i klimatiske, pedagogiske, helsemessige eller sikkerhetsmessige forhold.</article><article class="legalP" id="kapittel-7-paragraf-3-ledd-2">Kommunen kan midlertidig stanse introduksjonsprogrammet eller opplæringen etter §§ 18 og 36, for personer som tross skriftlig advarsel bruker klesplagg som helt eller delvis dekker ansiktet i strid med forbudet i første ledd. Personer som opptrer i strid med forbudet i vurderingssituasjoner, kan bortvises fra prøvelokalet.</article><article class="legalP" id="kapittel-7-paragraf-3-ledd-3">Første ledd gjelder tilsvarende for lærere og andre personer som i opplærings- og vurderingssituasjoner bidrar til kommunens oppfyllelse av pliktene i loven. Det samme gjelder personer med liknende roller som arbeider for private aktører som har etablert samarbeid med kommunen om gjennomføring av kommunens plikter etter loven. Dersom en person som nevnt i første eller andre punktum opptrer i strid med forbudet i første ledd, skal personen bes om å fjerne klesplagget som dekker ansiktet. Gjentatte brudd på forbudet kan være grunnlag for oppsigelse.</article></article><article class="legalArticle" data-lovdata-URL="LTI/lov/2020-11-06-127/§41" data-name="§41" id="kapittel-7-paragraf-4"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Behandling av personopplysninger</span></h3><article class="legalP" id="kapittel-7-paragraf-4-ledd-1">Offentlige organer kan behandle personopplysninger, herunder personopplysninger nevnt i personvernforordningen artikkel 9 og 10, når det er nødvendig for å utføre oppgaver i forbindelse med:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-4-ledd-1-punkt-1"><article class="legalP" id="kapittel-7-paragraf-4-ledd-1-punkt-1-ledd-1">tiltak for å gi asylsøkere kjennskap til norsk språk og samfunnsliv</article></article></li><li data-li-identifier="b)" data-name="b)"><article class="listArticle" id="kapittel-7-paragraf-4-ledd-1-punkt-2"><article class="legalP" id="kapittel-7-paragraf-4-ledd-1-punkt-2-ledd-1">tiltak for å gi innvandrere kunnskap og ferdigheter for å kunne delta i det norske samfunnslivet</article></article></li><li data-li-identifier="c)" data-name="c)"><article class="listArticle" id="kapittel-7-paragraf-4-ledd-1-punkt-3"><article class="legalP" id="kapittel-7-paragraf-4-ledd-1-punkt-3-ledd-1">gjennomføring av prøver for dokumentasjon av norskkunnskaper og samfunnskunnskap</article></article></li><li data-li-identifier="d)" data-name="d)"><article class="listArticle" id="kapittel-7-paragraf-4-ledd-1-punkt-4"><article class="legalP" id="kapittel-7-paragraf-4-ledd-1-punkt-4-ledd-1">bosetting av innvandrere</article></article></li><li data-li-identifier="e)" data-name="e)"><article class="listArticle" id="kapittel-7-paragraf-4-ledd-1-punkt-5"><article class="legalP" id="kapittel-7-paragraf-4-ledd-1-punkt-5-ledd-1">utbetaling av tilskudd for tiltak som nevnt i bokstav a, b og d</article></article></li></ul></article><article class="legalP" id="kapittel-7-paragraf-4-ledd-2">Når det er nødvendig for å utføre oppgaver nevnt i første ledd kan offentlige organer også behandle personopplysninger om personer som har fått innvilget norsk statsborgerskap etter å ha hatt en oppholdstillatelse etter utlendingsloven.</article><article class="legalP" id="kapittel-7-paragraf-4-ledd-3">Private som utfører oppgaver nevnt i første ledd for stat, fylkeskommune eller kommune regnes som offentlige organer etter denne paragrafen.</article><article class="legalP" id="kapittel-7-paragraf-4-ledd-4">Departementet kan gi forskrift om behandlingen av personopplysninger etter denne loven, herunder om krav til behandlingen, bruk av automatiserte avgjørelser, hvilke personopplysninger som kan behandles og reservasjonsadgang for behandling av personopplysninger.</article></article><article class="legalArticle" data-lovdata-URL="LTI/lov/2020-11-06-127/§42" data-name="§42" id="kapittel-7-paragraf-5"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Innhenting og utveksling av personopplysninger</span></h3><article class="legalP" id="kapittel-7-paragraf-5-ledd-1">Personopplysninger nevnt i § 41 første ledd kan innhentes fra utlendingsmyndighetene og folkeregistermyndigheten uten hinder av lovbestemt taushetsplikt. Når hensynet til barnets beste gjør det nødvendig, kan personopplysninger nevnt i § 41 første ledd innhentes fra den kommunale barnevernstjenesten og krisesentre uten hinder av lovbestemt taushetsplikt.</article><article class="legalP" id="kapittel-7-paragraf-5-ledd-2">Personopplysninger nevnt i § 41 første ledd kan utveksles mellom offentlige organer som har behov for opplysningene for å utføre oppgaver nevnt i § 41 første ledd, uten hinder av lovbestemt taushetsplikt. Unntaket fra taushetsplikten gjelder ikke taushetsplikt etter helsepersonelloven. Dersom det er tilstrekkelig for å oppnå formålet, skal opplysningene kun utleveres i statistisk form eller ved at individualiserende kjennetegn utelates på annen måte.</article><article class="legalP" id="kapittel-7-paragraf-5-ledd-3">Private som utfører oppgaver nevnt i § 41 første ledd for stat, fylkeskommune eller kommune regnes som offentlige organer etter denne paragrafen.</article><article class="legalP" id="kapittel-7-paragraf-5-ledd-4">Departementet kan gi forskrift om innhenting og utveksling av personopplysninger, herunder innhenting av personopplysninger fra helsepersonell og utlevering av personopplysninger til utlendingsmyndighetene.</article></article><article class="legalArticle" data-lovdata-URL="LTI/lov/2020-11-06-127/§43" data-name="§43" id="kapittel-7-paragraf-6"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Personregister og plikt til å registrere opplysninger</span></h3><article class="legalP" id="kapittel-7-paragraf-6-ledd-1">Det skal opprettes nasjonale personregistre for formålene nevnt i § 41 første ledd. Utlevering av personopplysninger til organer nevnt i § 41 første ledd kan skje gjennom direkte søketilgang i slike personregistre.</article><article class="legalP" id="kapittel-7-paragraf-6-ledd-2">Kommunen har plikt til å registrere personopplysninger om personer i kommunen som omfattes av loven i personregister nevnt i første ledd. Det samme gjelder fylkeskommunen.</article><article class="legalP" id="kapittel-7-paragraf-6-ledd-3">Departementet kan gi forskrift om nasjonale personregistre etter denne paragrafen og om kommunens og fylkeskommunens plikt til å registrere personopplysninger.</article></article><article class="legalArticle" data-lovdata-URL="LTI/lov/2020-11-06-127/§44" data-name="§44" id="kapittel-7-paragraf-7"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Pålegg om å utlevere personopplysninger</span></h3><article class="legalP" id="kapittel-7-paragraf-7-ledd-1">Når det er nødvendig for å utføre et offentlig organs oppgaver etter loven, kan organet pålegge følgende organer å utlevere personopplysninger om asylsøkere og innvandrere uten hinder av lovbestemt taushetsplikt:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-7-ledd-1-punkt-1"><article class="legalP" id="kapittel-7-paragraf-7-ledd-1-punkt-1-ledd-1">Integrerings- og mangfoldsdirektoratet</article></article></li><li data-li-identifier="b)" data-name="b)"><article class="listArticle" id="kapittel-7-paragraf-7-ledd-1-punkt-2"><article class="legalP" id="kapittel-7-paragraf-7-ledd-1-punkt-2-ledd-1">Kompetanse Norge</article></article></li><li data-li-identifier="c)" data-name="c)"><article class="listArticle" id="kapittel-7-paragraf-7-ledd-1-punkt-3"><article class="legalP" id="kapittel-7-paragraf-7-ledd-1-punkt-3-ledd-1">Arbeids- og velferdsetaten</article></article></li><li data-li-identifier="d)" data-name="d)"><article class="listArticle" id="kapittel-7-paragraf-7-ledd-1-punkt-4"><article class="legalP" id="kapittel-7-paragraf-7-ledd-1-punkt-4-ledd-1">Utlendingsdirektoratet</article></article></li><li data-li-identifier="e)" data-name="e)"><article class="listArticle" id="kapittel-7-paragraf-7-ledd-1-punkt-5"><article class="legalP" id="kapittel-7-paragraf-7-ledd-1-punkt-5-ledd-1">Utlendingsnemnda</article></article></li><li data-li-identifier="f)" data-name="f)"><article class="listArticle" id="kapittel-7-paragraf-7-ledd-1-punkt-6"><article class="legalP" id="kapittel-7-paragraf-7-ledd-1-punkt-6-ledd-1">folkeregistermyndigheten</article></article></li><li data-li-identifier="g)" data-name="g)"><article class="listArticle" id="kapittel-7-paragraf-7-ledd-1-punkt-7"><article class="legalP" id="kapittel-7-paragraf-7-ledd-1-punkt-7-ledd-1">kommunene</article></article></li><li data-li-identifier="h)" data-name="h)"><article class="listArticle" id="kapittel-7-paragraf-7-ledd-1-punkt-8"><article class="legalP" id="kapittel-7-paragraf-7-ledd-1-punkt-8-ledd-1">fylkeskommunene</article></article></li></ul></article><article class="legalP" id="kapittel-7-paragraf-7-ledd-2">Unntaket fra taushetsplikten gjelder ikke taushetsplikt etter helsepersonelloven.</article><article class="legalP" id="kapittel-7-paragraf-7-ledd-3">Departementet kan gi forskrift om adgangen til å pålegge utlevering av personopplysninger etter denne paragrafen.</article></article><article class="legalArticle" data-lovdata-URL="LTI/lov/2020-11-06-127/§45" data-name="§45" id="kapittel-7-paragraf-8"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Nasjonalt tolkeregister</span></h3><article class="legalP" id="kapittel-7-paragraf-8-ledd-1">For å øke bruken av kvalifisert tolk i offentlig sektor skal det være et register over kvalifiserte tolker (Nasjonalt tolkeregister). Registeret skal forvaltes av Integrerings- og mangfoldsdirektoratet.</article><article class="legalP" id="kapittel-7-paragraf-8-ledd-2">Direktoratet kan innhente personopplysninger om tolker fra Folkeregisteret og utlendingsmyndighetenes registre uten hinder av lovbestemt taushetsplikt når det er nødvendig for å oppnå formålet med registeret. Direktoratet kan behandle opplysninger om etnisk opprinnelse når det er nødvendig for å oppnå formålet med registeret. Personopplysninger fra Nasjonalt tolkeregister som ikke er underlagt taushetsplikt, kan gjøres tilgjengelig for offentligheten.</article><article class="legalP" id="kapittel-7-paragraf-8-ledd-3">Departementet kan gi forskrift om formelle krav for oppføring i Nasjonalt tolkregister, hvilke språklige og tolkefaglige ferdigheter som kreves, tolkers opplysningsplikt, krav til forvaltningen av registeret og hvilke opplysninger som kan registreres. Departementet kan også gi forskrift om advarsel og utestengelse fra Nasjonalt tolkeregister.</article></article></section><section class="section" data-name="kap8" id="kapittel-8" data-lovdata-URL="LTI/lov/2020-11-06-127/KAPITTEL_8"><h2>Kapittel 8 Saksbehandlingsregler</h2><article class="legalArticle" data-lovdata-URL="LTI/lov/2020-11-06-127/§46" data-name="§46" id="kapittel-8-paragraf-1"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Forholdet til forvaltningsloven</span></h3><article class="legalP" id="kapittel-8-paragraf-1-ledd-1">Forvaltningsloven gjelder med de særregler som er fastsatt i loven her.</article><article class="legalP" id="kapittel-8-paragraf-1-ledd-2">Som enkeltvedtak etter denne loven regnes avgjørelser om:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-ledd-2-punkt-1"><article class="legalP" id="kapittel-8-paragraf-1-ledd-2-punkt-1-ledd-1">tildeling av introduksjonsprogram, introduksjonsstønad og opplæring i norsk og samfunnskunnskap etter kapittel 4 til 6</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-ledd-2-punkt-2"><article class="legalP" id="kapittel-8-paragraf-1-ledd-2-punkt-2-ledd-1">fritak fra opplæring i norsk og samfunnskunnskap og prøver etter §§ 29 og 37</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-ledd-2-punkt-3"><article class="legalP" id="kapittel-8-paragraf-1-ledd-2-punkt-3-ledd-1">utarbeidelse av og vesentlig endring av integrerings- og norskplan etter §§ 15 og 34</article></article></li><li data-li-identifier="d)" data-name="d)"><article class="listArticle" id="kapittel-8-paragraf-1-ledd-2-punkt-4"><article class="legalP" id="kapittel-8-paragraf-1-ledd-2-punkt-4-ledd-1">stans av introduksjonsprogrammet eller opplæring i norsk og samfunnskunnskap for den enkelte etter §§ 18 og 36</article></article></li><li data-li-identifier="e)" data-name="e)"><article class="listArticle" id="kapittel-8-paragraf-1-ledd-2-punkt-5"><article class="legalP" id="kapittel-8-paragraf-1-ledd-2-punkt-5-ledd-1">fravær og permisjon</article></article></li><li data-li-identifier="f)" data-name="f)"><article class="listArticle" id="kapittel-8-paragraf-1-ledd-2-punkt-6"><article class="legalP" id="kapittel-8-paragraf-1-ledd-2-punkt-6-ledd-1">forlengelse av introduksjonsprogram</article></article></li><li data-li-identifier="g)" data-name="g)"><article class="listArticle" id="kapittel-8-paragraf-1-ledd-2-punkt-7"><article class="legalP" id="kapittel-8-paragraf-1-ledd-2-punkt-7-ledd-1">trekk i introduksjonsstønaden med 50 prosent eller mer av en enkelt utbetaling, og som minst tilsvarer 1/12 av folketrygdens grunnbeløp</article></article></li><li data-li-identifier="h)" data-name="h)"><article class="listArticle" id="kapittel-8-paragraf-1-ledd-2-punkt-8"><article class="legalP" id="kapittel-8-paragraf-1-ledd-2-punkt-8-ledd-1">tilbakebetaling av stønad på grunn av uriktige opplysninger</article></article></li><li data-li-identifier="i)" data-name="i)"><article class="listArticle" id="kapittel-8-paragraf-1-ledd-2-punkt-9"><article class="legalP" id="kapittel-8-paragraf-1-ledd-2-punkt-9-ledd-1">refusjon i ytelser fra folketrygden</article></article></li><li data-li-identifier="j)" data-name="j)"><article class="listArticle" id="kapittel-8-paragraf-1-ledd-2-punkt-10"><article class="legalP" id="kapittel-8-paragraf-1-ledd-2-punkt-10-ledd-1">oppføring i og utestengelse fra Nasjonalt tolkeregister</article></article></li></ul></article><article class="legalP" id="kapittel-8-paragraf-1-ledd-3">Personer som har rett til tjenester etter denne loven regnes ikke som parter i samme sak. Det kan ikke klages over at en annen har fått ytelsen.</article><article class="legalP" id="kapittel-8-paragraf-1-ledd-4">Forvaltningsloven §§ 28 til 34 om klage gjelder ikke for vedtak om tildeling av bosettingskommune.</article></article><article class="legalArticle" data-lovdata-URL="LTI/lov/2020-11-06-127/§47" data-name="§47" id="kapittel-8-paragraf-2"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Klage</span></h3><article class="legalP" id="kapittel-8-paragraf-2-ledd-1">Enkeltvedtak truffet etter loven kan påklages til fylkesmannen. Departementet er klageinstans for enkeltvedtak etter § 46 første ledd bokstav j.</article><article class="legalP" id="kapittel-8-paragraf-2-ledd-2">Fylkesmannen kan prøve alle sider av vedtaket. Når det gjelder prøvingen av det frie skjønn, kan fylkesmannen likevel bare endre vedtaket når skjønnet er åpenbart urimelig.</article></article><article class="legalArticle" data-lovdata-URL="LTI/lov/2020-11-06-127/§48" data-name="§48" id="kapittel-8-paragraf-3"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Tilsyn</span></h3><article class="legalP" id="kapittel-8-paragraf-3-ledd-1">Fylkesmannen kan føre tilsyn med kommunens oppfyllelse av pliktene etter lovens kapittel 3 til 6 og §§ 39, 40 og 43. Fylkesmannen kan også føre tilsyn med plikten til å ha internkontroll etter kommuneloven § 25-1.</article><article class="legalP" id="kapittel-8-paragraf-3-ledd-2">Kommuneloven kapittel 30 gjelder for tilsyn etter første ledd.</article></article><article class="legalArticle" data-lovdata-URL="LTI/lov/2020-11-06-127/§49" data-name="§49" id="kapittel-8-paragraf-4"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Opplysningsplikt til barnevernet</span></h3><article class="legalP" id="kapittel-8-paragraf-4-ledd-1">Personell som arbeider innenfor rammen av denne loven, skal i sitt arbeid være oppmerksom på forhold som kan føre til tiltak fra barneverntjenesten.</article><article class="legalP" id="kapittel-8-paragraf-4-ledd-2">Personell som arbeider innenfor rammen av denne loven, skal uten hinder av taushetsplikt melde fra til barneverntjenesten uten ugrunnet opphold:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-ledd-2-punkt-1"><article class="legalP" id="kapittel-8-paragraf-4-ledd-2-punkt-1-ledd-1">når det er grunn til å tro at et barn blir eller vil bli mishandlet, utsatt for alvorlige mangler ved den daglige omsorgen eller annen alvorlig omsorgssvikt,</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-ledd-2-punkt-2"><article class="legalP" id="kapittel-8-paragraf-4-ledd-2-punkt-2-ledd-1">når det er grunn til å tro at et barn har en livstruende eller annen alvorlig sykdom eller skade og ikke kommer til undersøkelse eller behandling, eller at et barn med nedsatt funksjonsevne eller et spesielt hjelpetrengende barn ikke får dekket sitt særlige behov for behandling eller opplæring,</article></article></li><li data-li-identifier="c)" data-name="c)"><article class="listArticle" id="kapittel-8-paragraf-4-ledd-2-punkt-3"><article class="legalP" id="kapittel-8-paragraf-4-ledd-2-punkt-3-ledd-1">når et barn viser alvorlige atferdsvansker i form av alvorlig eller gjentatt kriminalitet, misbruk av rusmidler eller en annen form for utpreget normløs atferd,</article></article></li><li data-li-identifier="d)" data-name="d)"><article class="listArticle" id="kapittel-8-paragraf-4-ledd-2-punkt-4"><article class="legalP" id="kapittel-8-paragraf-4-ledd-2-punkt-4-ledd-1">når det er grunn til å tro at et barn blir eller vil bli utnyttet til menneskehandel.</article></article></li></ul></article><article class="legalP" id="kapittel-8-paragraf-4-ledd-3">Personell som arbeider innenfor rammen av denne loven, plikter også å gi opplysninger etter pålegg i samsvar med barnevernloven § 6-4.</article></article></section><section class="section" data-name="kap9" id="kapittel-9" data-lovdata-URL="LTI/lov/2020-11-06-127/KAPITTEL_9"><h2>Kapittel 9 Sluttbestemmelser</h2><article class="legalArticle" data-lovdata-URL="LTI/lov/2020-11-06-127/§50" data-name="§50" id="kapittel-9-paragraf-1"><h3 class="legalArticleHeader"><span class="legalArticleValue">§ 50</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-1-ledd-1">Loven trer i kraft fra den tid Kongen bestemmer. Fra samme tidspunkt oppheves lov 4. juli 2003 nr. 80 om introduksjonsordning og norskopplæring for nyankomne innvandrere.</article></article><article class="legalArticle" data-lovdata-URL="LTI/lov/2020-11-06-127/§51" data-name="§51" id="kapittel-9-paragraf-2"><h3 class="legalArticleHeader"><span class="legalArticleValue">§ 51</span>. <span class="legalArticleTitle">Overgangsregler</span></h3><article class="legalP" id="kapittel-9-paragraf-2-ledd-1">Loven gjelder for de som får innvilget oppholdstillatelse etter lovens ikrafttredelse. Departementet kan gi forskrift om overgangsreglene. I forskrift kan det gjøres unntak fra reglene i første punktum.</article></article><article class="legalArticle" data-lovdata-URL="LTI/lov/2020-11-06-127/§52" data-name="§52" id="kapittel-9-paragraf-3"><h3 class="legalArticleHeader"><span class="legalArticleValue">§ 52</span>. <span class="legalArticleTitle">Endringer i andre lover</span></h3><article class="legalP" id="kapittel-9-paragraf-3-ledd-1">Fra den tid loven trer i kraft gjøres følgende endringer i andre lover:</article> <article class="defaultP" margin-top="true"><strong>1.</strong> I lov 28. februar 1997 nr. 19 om folketrygd skal § 3-15 annet ledd bokstav d lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-9-paragraf-3-ledd-1-punkt-1"><article class="legalP" id="kapittel-9-paragraf-3-ledd-1-punkt-1-ledd-1">introduksjonsstønad beregnet etter integreringsloven kapittel 5.</article></article></li></ul></article> <article class="defaultP" margin-top="true"><strong>2.</strong> I lov 16. juni 2006 nr. 20 om arbeids- og velferdsforvaltningen skal § 8 fjerde ledd lyde:</article><article class="legalP" id="kapittel-9-paragraf-3-ledd-2">Reglene i denne paragrafen gjelder tilsvarende for etatens rett og plikt til å gi opplysninger til kommunen til bruk i saker om introduksjonsstønad etter integreringsloven.</article> <article class="defaultP" margin-top="true"><strong>3.</strong> I lov 15. mai 2008 nr. 35 om utlendingers adgang til riket og deres opphold her skal § 95 tredje ledd annet punktum lyde:</article><article class="legalP" id="kapittel-9-paragraf-3-ledd-3">Forvaltningsloven §§ 28 til 34 om klage gjelder ikke for utlendingsmyndighetenes vedtak om bortfall av botilbud.</article> <article class="defaultP" margin-top="true"><strong>4.</strong> I lov 27. mai 2016 nr. 14 om skatteforvaltning skal § 7-2 første ledd bokstav b lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-9-paragraf-3-ledd-3-punkt-1"><article class="legalP" id="kapittel-9-paragraf-3-ledd-3-punkt-1-ledd-1">pensjon, uføretrygd etter folketrygdloven kapittel 12, uføreytelser fra andre ordninger, introduksjonsstønad etter integreringsloven, kvalifiseringsstønad etter sosialtjenesteloven, føderåd i jord- og skogbruk, livrente som ledd i pensjonsordning i arbeidsforhold, engangs- og avløsningsbeløp for slike ytelser, underholdsbidrag, foreldrepenger, dagpenger under arbeidsløshet, sykepenger og lignende ytelser som skal regnes som skattepliktig inntekt for mottakeren.</article></article></li></ul></article></article></section></main></body></html>