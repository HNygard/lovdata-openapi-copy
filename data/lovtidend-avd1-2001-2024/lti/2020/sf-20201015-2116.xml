<!DOCTYPE html><html lang="no"><head><title>Forskrift om opptak og eksamen ved Centric IT Academy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-15-2116</dd><dt class="dokid">DokumentID</dt><dd class="dokid">LTI/forskrift/2020-10-15-2116</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Centric IT Academy</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-11-21-1569</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2020-10-23 14:00</dd><dt class="journalNumber">Journalnummer</dt><dd class="journalNumber">2020-1463</dd><dt class="titleShort">Korttittel</dt><dd class="titleShort">Forskrift om opptak og eksamen ved Centric IT Academy</dd><dt class="title">Tittel</dt><dd class="title">Forskrift om opptak og eksamen ved Centric IT Academy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Centric IT Academy AS 15. oktober 2020 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og § 21.</dd><dt class="refid">RefID</dt><dd class="refid">forskrift/2020-10-15-2116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak og eksamen ved Centric IT Academy<ul class="tocSubUl"><li>Kapittel 1. Allmenne regler<ul class="tocSubUl"><li>§ 1. Virkeområde</li><li>§ 2. Generelle bestemmelser</li></ul></li><li>Kapittel 2. Opptak til fagskoleutdanning<ul class="tocSubUl"><li>§ 3. Søknad</li><li>§ 4. Fritak og innpassing</li><li>§ 5. Opptakskrav</li><li>§ 6. Poengberegning og rangering</li><li>§ 7. Søkere fra land utenfor Norge</li><li>§ 8. Betinget opptak</li></ul></li><li>Kapittel 3. Eksamen – gjennomføring og klage<ul class="tocSubUl"><li>§ 9. Eksamensrett</li><li>§ 10. Oppmelding og avmelding til eksamen</li><li>§ 11. Frammøte</li><li>§ 12. Eksamen under særlige vilkår</li><li>§ 13. Fusk</li><li>§ 14. Vurderingsformer</li><li>§ 15. Sensur</li><li>§ 16. Fritak fra eksamen</li><li>§ 17. Klage på karaktersetting eller formelle feil ved eksamen</li><li>§ 18. Klagebehandling</li><li>§ 19. Klagenemnd</li><li>§ 20. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-15-2116" id="dokument"><h1>Forskrift om opptak og eksamen ved Centric IT Academy</h1><section class="section" data-name="kap1" id="kapittel-1" data-lovdata-URL="LTI/forskrift/2020-10-15-2116/KAPITTEL_1"><h2>Kapittel 1. Allmenne regler</h2><article class="legalArticle" data-lovdata-URL="LTI/forskrift/2020-10-15-2116/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder alle opptak til fagskoleutdanning ved Centric IT Academy.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften omfatter alle eksamener ved Centric IT Academy hvis resultat inngår på vitnemål eller karakterutskrift. Eksamen kan bestå av flere deleksamener i form av innleveringsoppgaver, praktiske og teoretiske prøver, som til sammen utgjør en avsluttende vurdering.</article></article><article class="legalArticle" data-lovdata-URL="LTI/forskrift/2020-10-15-2116/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Generelle bestemmelser</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) Fagskolens studenter skal gjøres kjent med denne forskrift via Studieplan og/eller skolens digitale læringsplattform.</article><article class="numberedLegalP" data-numerator="2" id="kapittel-1-paragraf-2-nummer-2">(2) Studenten plikter å sette seg inn i de til enhver tid gjeldende forskrifter og regler ved Centric IT Academy og eventuelle spesifikke bestemmelser som gjelder det studiet studenten er tatt opp ved. Manglende kjennskap til ovennevnte kan ikke påberopes som unnskyldning for regelbrudd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-10-15-2116/KAPITTEL_2"><h2>Kapittel 2. Opptak til fagskoleutdanning</h2><article class="legalArticle" data-lovdata-URL="LTI/forskrift/2020-10-15-2116/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Fagskolen er ansvarlig for opptaket til fagskolens studier. Det er likevel ikke til hinder for at skolen kan delegere opptaket til andre nasjonale opptaksorganer. For utdanninger der opptaket er organisert av andre nasjonale organer for fagskolen, gjelder de fastsatte nasjonale søknadsfristene.</article></article><article class="legalArticle" data-lovdata-URL="LTI/forskrift/2020-10-15-2116/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fritak og innpassing</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere og studenter kan søke om innpassing eller fritak for spesifiserte emner basert på tidligere utdanning eller praksis. Søknad skal skje på eget skjema og vedlegges nødvendig dokumentasjon. Søknadsfrist er senest én uke etter studiestart og én uke før undervisningen i det aktuelle emnet startes. Minst 30 fagskolepoeng må være avlagt ved Centric IT Academy for at vitnemål kan utstedes.</article><article class="numberedLegalP" data-numerator="2" id="kapittel-2-paragraf-2-nummer-2">(2) Fritak fra emner vedtas etter innstilling fra fagansvarlig instruktør.Vedtaket kan påklages i hht. § 18.</article></article><article class="legalArticle" data-lovdata-URL="LTI/forskrift/2020-10-15-2116/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptakskrav</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Det generelle grunnlaget for opptak til studiet Datateknologi, server- og nettverksdrift er generell studiekompetanse, yrkesrettet utdanning med fagbrev eller tilsvarende realkompetanse.</article><article class="numberedLegalP" data-numerator="2" id="kapittel-2-paragraf-3-nummer-2">(2) Det generelle grunnlaget for opptak til studiet System og nettverksadministrator er<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">fullført og bestått studiet Datateknologi, server- og nettverksdrift</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">fagbrev i dataelektronikerfaget</article></article></li><li data-li-identifier="c." data-name="c."><article class="listArticle" id="kapittel-2-paragraf-3-nummer-2-punkt-3"><article class="legalP" id="kapittel-2-paragraf-3-nummer-2-punkt-3-ledd-1">fagbrev i IKT-servicefag og forkurs System og nettverksadministrator</article></article></li><li data-li-identifier="d." data-name="d."><article class="listArticle" id="kapittel-2-paragraf-3-nummer-2-punkt-4"><article class="legalP" id="kapittel-2-paragraf-3-nummer-2-punkt-4-ledd-1">fagbrev i IT-driftsfaget og forkurs System og nettverksadministrator</article></article></li><li data-li-identifier="e." data-name="e."><article class="listArticle" id="kapittel-2-paragraf-3-nummer-2-punkt-5"><article class="legalP" id="kapittel-2-paragraf-3-nummer-2-punkt-5-ledd-1">eller tilsvarende realkompetanse.</article></article></li></ul></article><article class="numberedLegalP" data-numerator="3" id="kapittel-2-paragraf-3-nummer-3">(3) Søkere som i opptaksåret fyller 23 år og som ikke oppfyller det formelle opptakskravet, kan søke om opptak på grunnlag av realkompetanse.<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-3-punkt-1"><article class="legalP" id="kapittel-2-paragraf-3-nummer-3-punkt-1-ledd-1">Med realkompetanse menes den samlede kompetansen en person har opparbeidet seg gjennom yrkespraksis, ubetalt arbeid, annen utdanning eller aktiviteter som kan anses å være relevant. Realkompetansen skal dokumenteres ved attester, kursbevis, vitnemål og egenvurdering.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-3-punkt-2"><article class="legalP" id="kapittel-2-paragraf-3-nummer-3-punkt-2-ledd-1">Realkompetansen vurderes opp mot det formelle opptakskravet til studiet det søkes opptak til og i forhold til den nødvendige faglige kompetansen som forutsettes for å kunne gjennomføre det aktuelle studiet. Vurderingen foretas av fagskolens faglige og pedagogisk ansvarlige personale og endelig vedtak om opptak fattes av rektor.</article></article></li></ul></article></article><article class="legalArticle" data-lovdata-URL="LTI/forskrift/2020-10-15-2116/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Poengberegning og rangering</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Poengberegning og rangering av søkere foretas i hht. forskrift om høyere yrkesfaglig utdanning (fagskoleforskriften) av 11. juli 2019 og det til enhver tid gjeldende lovverk.</article><article class="numberedLegalP" data-numerator="2" id="kapittel-2-paragraf-4-nummer-2">(2) For studiet System og Nettverksadministrator gis søkere som har fullført og bestått studiet Datateknologi, server- og nettverksdrift et tillegg på 10 poeng. Øvrige karakterpoeng utregnes ved omregning fra bokstav- til tallkarakter hvorav A er høyest med 5 poeng og E er lavest med 1 poeng. Det beregnes et gjennomsnitt av alle karakterer, med to desimaler, multiplisert med 10.</article><article class="numberedLegalP" data-numerator="3" id="kapittel-2-paragraf-4-nummer-3">(3) For søkere som vurderes på bakgrunn av realkompetanse og derved ikke kan poengberegnes etter ordinære kriterier benyttes følgende poengberegning: <table><thead><tr><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Poeng</i></th></tr></thead><tbody><tr><td data-text-align="left" data-vertical-align="top">Relevant yrkespraksis (i 100&#xa0;% stilling)</td><td data-text-align="left" data-vertical-align="top">1 poeng per halvår (Maks 10 poeng)</td></tr><tr><td data-text-align="left" data-vertical-align="top">Annen yrkespraksis (i 100&#xa0;% stilling)</td><td data-text-align="left" data-vertical-align="top">1 poeng per år<br />(Maks 2 poeng)</td></tr><tr><td data-text-align="left" data-vertical-align="top">Tilleggspoeng (Folkehøyskole, militær- el siviltjeneste)</td><td data-text-align="left" data-vertical-align="top">1 poeng per år<br />(Maks 2 poeng)</td></tr><tr><td data-text-align="left" data-vertical-align="top">Motivasjon for å søke studiet</td><td data-text-align="left" data-vertical-align="top">Maks 2 poeng</td></tr><tr><td data-text-align="left" data-vertical-align="top">Dokumenterte kunnskaper/kvalifikasjoner, fordelt på fagene Norsk(2), Engelsk(2), Matematikk(2), IT-kunnskap(2)</td><td data-text-align="left" data-vertical-align="top">2 poeng per fag<br />(Maks 8 poeng)</td></tr></tbody></table></article></article><article class="legalArticle" data-lovdata-URL="LTI/forskrift/2020-10-15-2116/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søkere fra land utenfor Norge</span></h3><article class="legalP" id="kapittel-2-paragraf-5-ledd-1">Søkere fra land utenfor Norge må oppfylle kravene til det studiet det søkes opptak til, gjennom formell utdanning eller realkompetanse som vurderes som tilsvarende de formelle opptakskravene til det studiet som det søkes opptak til. I tillegg må søkere fra land utenfor Norden kunne dokumentere tilstrekkelige norskkunnskaper som tilsvarer det formelle opptakskravet til det studiet det søkes opptak til.</article></article><article class="legalArticle" data-lovdata-URL="LTI/forskrift/2020-10-15-2116/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Betinget opptak</span></h3><article class="legalP" id="kapittel-2-paragraf-6-ledd-1">Etter nærmere vurdering kan det gis betinget opptak der søker mangler deler av opptaksgrunnlaget. Forutsetningen er at søker kvalifiserer seg før studiet påbegynnes. Vedtak om inntak kan ikke foretas før hele opptaksgrunnlaget er dokumentert. Inntil 30&#xa0;% av studieplassene kan forbeholdes disse søkerne.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-10-15-2116/KAPITTEL_3"><h2>Kapittel 3. Eksamen – gjennomføring og klage</h2><article class="legalArticle" data-lovdata-URL="LTI/forskrift/2020-10-15-2116/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Eksamensrett</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studenter som er tatt opp til et fagskoletilbud ved Centric IT Academy, har rett til å gå opp til de eksamener som inngår i studietilbudet. Studenten kan imidlertid miste eksamensretten dersom fraværsprosenten er over 25&#xa0;% eller studieavgiften ikke er betalt i hht studiekontraktens vilkår. Tap av eksamensrett er enkeltvedtak etter forvaltningslovens § 2b og kan påklages i hht. § 18 i denne forskrift.</article><article class="numberedLegalP" data-numerator="2" id="kapittel-3-paragraf-1-nummer-2">(2) I hvert emne kan det fastsettes særskilte arbeidskrav, slik som innleveringer eller krav om obligatorisk frammøte og/eller praksis som må være fullført før eksamen kan avlegges. Opplysninger om dette skal være beskrevet i fag- eller studieplanen og offentliggjøres på skolens digitale læringsplattform senest èn uke etter studiestart. Studenter som ikke oppfyller slike særskilte arbeidskrav som er fastsatt, har ikke rett til å gå opp til eksamen og kan bli avmeldt fra aktuelle eksamener uten forhåndsvarsel.</article><article class="numberedLegalP" data-numerator="3" id="kapittel-3-paragraf-1-nummer-3">(3) Studenter som ved akutt sykdom eller andre uforutsette forhold (force majeure) ikke kan gjennomføre eksamen på fastsatt tidspunkt, skal etter søknad vedlagt gyldig dokumentasjon (fra lege, psykolog eller offentlig etat) få anledning til å avlegge ny eksamen på et annet tidspunkt. Søknad om ny eksamen må leveres innen tre dager etter ordinær eksamensavvikling.</article><article class="numberedLegalP" data-numerator="4" id="kapittel-3-paragraf-1-nummer-4">(4) En student har ikke rett til å framstille seg til eksamen i samme emne mer enn tre ganger og senest i løpet av neste studieår. I særlige tilfeller kan fagskolen gi dispensasjon for et fjerde forsøk etter søknad fra studenten. En student anses for å ha framstilt seg til eksamen dersom han/hun trekker seg etter avmeldingsfristens utløp uten gyldig grunn, ikke møter til eksamen, ikke oppfyller særskilte arbeidskrav som beskrevet ovenfor eller møter på eksamen og trekker seg under eksamen. Gyldig grunn er sykdom eller sterke velferdsgrunner og skal være dokumentert.</article><article class="numberedLegalP" data-numerator="5" id="kapittel-3-paragraf-1-nummer-5">(5) Det beregnes egen eksamensavgift fra og med 2. forsøk. Eksamensavgiften må være betalt før studenten kan avlegge eksamen.</article><article class="numberedLegalP" data-numerator="6" id="kapittel-3-paragraf-1-nummer-6">(6) Når en student har avlagt eksamen på nytt, gjelder den beste karakteren.</article></article><article class="legalArticle" data-lovdata-URL="LTI/forskrift/2020-10-15-2116/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Oppmelding og avmelding til eksamen</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Studenter som følger et fagskoletilbud ved Centric IT Academy vil automatisk bli oppmeldt til studietilbudets ordinære eksamener. Skolen plikter i god tid å informere skriftlig om hvor, når og hvordan eksamen gjennomføres.</article><article class="numberedLegalP" data-numerator="2" id="kapittel-3-paragraf-2-nummer-2">(2) Studenter som stryker til eksamen, uteblir fra eksamen eller ønsker å forbedre sin eksamenskarakter, må selv melde seg opp til ny eksamen. Påmelding skal skje skriftlig innen fastsatte frister.</article><article class="numberedLegalP" data-numerator="3" id="kapittel-3-paragraf-2-nummer-3">(3) Studenter kan søke om utsatt eksamen på fastlagt skjema senest én uke før eksamen. Søknaden behandles av skolens administrasjon og skriftlig tilbakemelding gis så snart søknaden er behandlet og senest 3 virkedager etter mottatt søknad. Studenter som har søkt om utsatt eksamen, er selv ansvarlige for å holde seg orientert om neste eksamensavvikling i det aktuelle emnet, og bekrefte sin påmelding til den nye eksamenen.</article><article class="numberedLegalP" data-numerator="4" id="kapittel-3-paragraf-2-nummer-4">(4) Studenter som er innvilget permisjon fra studiet kan likevel fremstille seg til eksamen i permisjonstiden. Studenten er da selv ansvarlig for å melde seg opp til eksamen.</article><article class="numberedLegalP" data-numerator="5" id="kapittel-3-paragraf-2-nummer-5">(5) Avmelding til eksamen må skje skriftlig senest en uke før eksamen. Senere avmelding eller uteblivelse uten gyldig dokumentert fravær teller som et eksamensforsøk, jf. § 9, 4. ledd.</article></article><article class="legalArticle" data-lovdata-URL="LTI/forskrift/2020-10-15-2116/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Frammøte</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Eksamenskandidaten skal møte presis til eksamen. Møter en kandidat for sent, skal vedkommende henvende seg til inspektøren og forklare grunnen. Hvis ingen andre kandidater har forlatt lokalet, skal kandidaten få utlevert eksamensoppgaven og begynne eksamen. Kandidater som møter for sent, må likevel levere besvarelsen senest ved den ordinære eksamenstidens slutt. En kandidat som møter etter at en annen har forlatt eksamenslokalet, kan nektes adgang til å delta på eksamen. Kandidaten regnes da som ikke møtt.</article><article class="numberedLegalP" data-numerator="2" id="kapittel-3-paragraf-3-nummer-2">(2) Hver kandidat må registrere seg på et eksamensskjema før eksamen starter og ved innlevering av besvarelsen.</article></article><article class="legalArticle" data-lovdata-URL="LTI/forskrift/2020-10-15-2116/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Eksamen under særlige vilkår</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Studenter som av medisinske eller andre grunner har behov for spesiell tilrettelegging ved den praktiske gjennomføringen av eksamen, må framsette søknad om dette i god tid, og senest to måneder før eksamen. Dersom det oppstår akutte behov, kan det gjøres unntak fra søknadsfristen. Søknaden må inneholde dokumentasjon fra sakkyndig instans (f.eks. lege, logoped, psykolog) og beskrivelse av behovet for særordning i eksamenssituasjonen. Det skal fremgå av dokumentasjonen om grunnlaget for særordningen er av permanent eller midlertidig karakter.</article><article class="numberedLegalP" data-numerator="2" id="kapittel-3-paragraf-4-nummer-2">(2) Særordninger kan for eksempel være spesiell fysisk tilrettelegging, bruk av særskilte hjelpemidler og/eller utvidet tid til eksamen, eller i spesielle tilfeller alternativ eksamensform.</article><article class="numberedLegalP" data-numerator="3" id="kapittel-3-paragraf-4-nummer-3">(3) Særordninger skal være slik at eksamensprestasjonen vurderes etter vanlige faglige kriterier.</article><article class="numberedLegalP" data-numerator="4" id="kapittel-3-paragraf-4-nummer-4">(4) Ved skriftlig eksamen med tilsyn kan det gis utvidet tid med inntil 25&#xa0;% av normal eksamenstid, maksimalt 1 time.</article><article class="numberedLegalP" data-numerator="5" id="kapittel-3-paragraf-4-nummer-5">(5) Gjelder særordningen en innleveringsoppgave, kan innleveringsfristen utsettes med inntil 48 timer.</article><article class="numberedLegalP" data-numerator="6" id="kapittel-3-paragraf-4-nummer-6">(6) Studenter med et annet morsmål enn norsk har ikke rett til utvidet tid til eksamen.</article><article class="numberedLegalP" data-numerator="7" id="kapittel-3-paragraf-4-nummer-7">(7) Fagskolen fatter enkeltvedtak om tilrettelegging. Vedtaket kan påklages i hht. § 18 i denne forskrift.</article></article><article class="legalArticle" data-lovdata-URL="LTI/forskrift/2020-10-15-2116/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Som fusk regnes uredelige handlinger eller forhold som tar sikte på å gi kandidaten et uberettiget fortrinn ved eksamen eller deleksamen. Som fusk regnes også uredelige handlinger eller forhold som tar sikte på å gi kandidaten uberettiget tilgang til eksamen eller vitnemål. Fusk eller forsøk på fusk kan medføre annullering av eksamen og/eller tap av retten til å fremstille seg til eksamen ved Centric IT Academy i inntil ett år.</article><article class="numberedLegalP" data-numerator="2" id="kapittel-3-paragraf-5-nummer-2">(2) Dersom det er tillatt med hjelpemidler under eksamen, skal skolen tydelig informere om dette før eksamen. Dersom en kandidat har hjelpemidler som ikke er tillatt tilgjengelig under eksamen, også på områder utenfor eksamenslokalet, er dette å anse som fusk eller forsøk på fusk. Kandidaten plikter å gjøre alle hjelpemidler tilgjengelig for kontroll under eksamen.</article><article class="numberedLegalP" data-numerator="3" id="kapittel-3-paragraf-5-nummer-3">(3) Ved innleveringsoppgaver og andre skriftlige vurderingsformer vil plagiering og avskrift av faglitteratur og andre skriftlige arbeider uten korrekt bruk av referanser/kilder bli vurdert som fusk. Innlevering av besvarelser som er helt eller delvis identiske regnes som fusk. Dette kan også gjelde dersom besvarelsen er preget av manglende selvstendighet, svært lik besvarelse som studenten har benyttet ved annen eksamen ved Centric IT Academy eller annen utdanningsinstitusjon, eller den åpenbart er utarbeidet av andre.</article><article class="numberedLegalP" data-numerator="4" id="kapittel-3-paragraf-5-nummer-4">(4) Dersom det oppstår mistanke om fusk, forsøk på fusk eller medvirkning til slike handlinger under eksamen, skal studenten snarest mulig gjøres oppmerksom på mistanken og at dette vil bli rapportert. Studenten velger selv om han/hun vil fullføre eksamen. Dersom studenten ikke fullfører eksamen, og mistanken senere frafalles eller studenten blir frifunnet for forholdet, vil ikke eksamen inngå som et tellende forsøk.</article><article class="numberedLegalP" data-numerator="5" id="kapittel-3-paragraf-5-nummer-5">(5) Vedtak om annullering av eksamen og eventuelt tap av eksamensrett som følge av fusk eller forsøk på fusk fattes av styret. Annullering av eksamen teller som ett forsøk til eksamen. Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen.<p class="leddfortsettelse">Adgangen til annullering foreldes ikke, jf. fagskoleloven, § 24 femte ledd.</p></article><article class="numberedLegalP" data-numerator="6" id="kapittel-3-paragraf-5-nummer-6">(6) Vedtak om annullering av eksamen og tap av eksamensrett kan påklages i hht. § 18 i denne forskrift.</article></article><article class="legalArticle" data-lovdata-URL="LTI/forskrift/2020-10-15-2116/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vurderingsformer</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studentenes kunnskaper og ferdigheter skal prøves på en upartisk og faglig betryggende måte. Det skal foretas en helhetsvurdering av studentens kunnskaper, ferdigheter og generelle kompetanse som samsvarer med læringsutbyttebeskrivelsene i det enkelte emne.</article><article class="numberedLegalP" data-numerator="2" id="kapittel-3-paragraf-6-nummer-2">(2) Følgende vurderingsformer kan benyttes:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-6-nummer-2-punkt-1"><article class="legalP" id="kapittel-3-paragraf-6-nummer-2-punkt-1-ledd-1"><i>Skoleeksamen:</i> Skriftlig eller muntlig prøve som avholdes i lokaler anvist av fagskolen og under tilsyn av personer utpekt av fagskolen.</article></article></li><li data-li-identifier="b." data-name="b."><article class="listArticle" id="kapittel-3-paragraf-6-nummer-2-punkt-2"><article class="legalP" id="kapittel-3-paragraf-6-nummer-2-punkt-2-ledd-1"><i>Innleveringsoppgave:</i> Oppgave som utarbeides innenfor et forhåndsbestemt tidsrom og leveres til en definert tidsfrist.</article></article></li></ul></article><article class="numberedLegalP" data-numerator="3" id="kapittel-3-paragraf-6-nummer-3">(3) Vurderingsformen kan bestå av ett av ovennevnte elementer eller en kombinasjon av disse. Hvilke vurderingsform som benyttes, og vektingen av de ulike elementene skal framgå av emnets studieplan.</article><article class="numberedLegalP" data-numerator="4" id="kapittel-3-paragraf-6-nummer-4">(4) Det skal benyttes bokstavkarakterer, eller vurderingen bestått/ikke bestått. Karakterskalaen går fra A t.o.m. F, hvor A er beste karakter og F er «Ikke bestått».<p class="leddfortsettelse"><i>Karakterskala </i><table><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende prestasjon som klart utmerker seg. Studenten viser helhetlig innsikt, kunnskaper, ferdigheter.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god prestasjon. Studenten viser solid innsikt, kunnskaper og ferdigheter.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Studenten viser god innsikt, kunnskaper og ferdigheter.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser nokså god innsikt, kunnskaper og ferdigheter.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser tilstrekkelig innsikt, kunnskaper og ferdigheter.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser manglende innsikt og sammenheng, kunnskaper og ferdigheter.</td></tr></tbody></table></p></article><article class="numberedLegalP" data-numerator="5" id="kapittel-3-paragraf-6-nummer-5">(5) Alle emner må være bestått for å oppnå vitnemål etter endt utdanning. Dersom kun enkelte emner i studiet er bestått, kan det utstedes et kompetansebevis.</article></article><article class="legalArticle" data-lovdata-URL="LTI/forskrift/2020-10-15-2116/§15" data-name="§15" id="kapittel-3-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Dersom fagskolen ikke benytter eksterne sensorer, skal vurderingsformen og vurderingsordningene være gjenstand for ekstern evaluering.</article><article class="numberedLegalP" data-numerator="2" id="kapittel-3-paragraf-7-nummer-2">(2) Eksamensresultatet skal kunngjøres senest innen tre uker etter avholdt eksamen, hvis ikke særlige grunner gjør det nødvendig å bruke mer tid. Hvis sensuren ikke kan gis innen tre uker, skal studenten varsles om det og samtidig få vite når sensuren kan ventes.</article></article><article class="legalArticle" data-lovdata-URL="LTI/forskrift/2020-10-15-2116/§16" data-name="§16" id="kapittel-3-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Fritak fra eksamen</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) En student kan gis fritak fra eksamen når det kan dokumenteres at tilsvarende eksamen er avlagt ved samme eller en annen institusjon. Søknad om fritak for eksamen må framsettes skriftlig innen en uke etter oppstart av studiet og senest en uke før eksamen, og må inneholde nødvendig dokumentasjon av eksamen som ønskes godskrevet.</article><article class="numberedLegalP" data-numerator="2" id="kapittel-3-paragraf-8-nummer-2">(2) Fritak fra eksamen avgjøres av fagansvarlig instruktør.</article><article class="numberedLegalP" data-numerator="3" id="kapittel-3-paragraf-8-nummer-3">(3) Fritak fra eksamen skal framgå på vitnemål og karakterutskrift med merknad om grunnlaget for fritaket.</article><article class="numberedLegalP" data-numerator="4" id="kapittel-3-paragraf-8-nummer-4">(4) Det gis ikke fritak for deleksamener hvor det er en avsluttende sammensatt vurdering.</article><article class="numberedLegalP" data-numerator="5" id="kapittel-3-paragraf-8-nummer-5">(5) Fritak fra eksamen i ett eller flere fag har ingen innvirkning på studieavgift eller andre avgifter til skolen.</article></article><article class="legalArticle" data-lovdata-URL="LTI/forskrift/2020-10-15-2116/§17" data-name="§17" id="kapittel-3-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Klage på karaktersetting eller formelle feil ved eksamen</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) Klage over karakterfastsetting eller formelle feil ved eksamen må fremsettes skriftlig innen tre uker. Dersom klagen gjelder begrunnelse for karakter, løper klagefristen fra den dagen begrunnelsen er mottatt. Gjelder klagen formelle feil ved eksamen, løper fristen fra eksamensdagen. Klagen skal meddeles skriftlig til skolens postadresse.</article><article class="numberedLegalP" data-numerator="2" id="kapittel-3-paragraf-9-nummer-2">(2) En student har rett til å få en begrunnelse for karakterfastsettingen av sin prestasjon. Ved muntlig eksamen eller bedømmelse av praktiske ferdigheter må krav om begrunnelse framsettes umiddelbart etter at karakteren er meddelt. Ved annen bedømmelse må krav om begrunnelse framsettes innen en uke fra kandidaten fikk kjennskap til karakteren, dog aldri mer enn tre uker fra karakteren ble kunngjort.</article><article class="numberedLegalP" data-numerator="3" id="kapittel-3-paragraf-9-nummer-3">(3) Begrunnelse skal gis innen 20 virkedager etter at studenten har framsatt krav om det. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av studentens prestasjon. Begrunnelse kan meddeles muntlig eller skriftlig.</article><article class="numberedLegalP" data-numerator="4" id="kapittel-3-paragraf-9-nummer-4">(4) Ved klage over karakterfastsetting benyttes nye sensorer. Klagesensur skal foreligge innen samme frister som gjelder for ordinær eksamen etter at klagesensor er oppnevnt. Endring kan gjøres både til gunst og ugunst for klager. Karakterfastsetting ved ny sensurering kan ikke påklages.</article><article class="numberedLegalP" data-numerator="5" id="kapittel-3-paragraf-9-nummer-5">(5) Klage over formelle feil ved eksamen behandles av fagskolen. Med formelle feil menes feil ved oppgavegivning, eksamensavvikling eller sensur. Dersom klager gis medhold, og dette kan ha hatt betydning for en eller flere studenters prestasjon eller bedømmelse av denne, skal det foretas ny sensur eller holdes ny eksamen så snart som mulig. Dersom klager ikke gis medhold, kan dette påklages videre i hht § 18 i denne forskrift.</article></article><article class="legalArticle" data-lovdata-URL="LTI/forskrift/2020-10-15-2116/§18" data-name="§18" id="kapittel-3-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Klagebehandling</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) En klage skal leveres skriftlig til skolens postadresse innen 3 uker fra studenten er gjort kjent med vedtaket og stiles til den som har fattet vedtaket. Vedtaket kan deretter endres til gunst for klager av den som har fattet vedtaket. Klager som ikke tas til følge, videresendes uten opphold til rette klageinstans.</article><article class="numberedLegalP" data-numerator="2" id="kapittel-3-paragraf-10-nummer-2">(2) Klageinstans vedrørende annullering av eksamen og tap av eksamensretten er Nasjonalt klageorgan for fagskoleutdanning.</article><article class="numberedLegalP" data-numerator="3" id="kapittel-3-paragraf-10-nummer-3">(3) Klageinstans vedrørende formelle feil ved eksamen er skolens styre.</article><article class="numberedLegalP" data-numerator="4" id="kapittel-3-paragraf-10-nummer-4">(4) Klageinstans vedrørende andre klager på enkeltvedtak er skolens klagenemnd.</article><article class="numberedLegalP" data-numerator="5" id="kapittel-3-paragraf-10-nummer-5">(5) Klageinstansen skal påse at saken er så godt opplyst som mulig før vedtak treffes.</article><article class="numberedLegalP" data-numerator="6" id="kapittel-3-paragraf-10-nummer-6">(6) Klager på enkeltvedtak behandles i hht. forvaltningslovens § 28 og 29.</article><article class="numberedLegalP" data-numerator="7" id="kapittel-3-paragraf-10-nummer-7">(7) Det skal alltid gis begrunnelse for vedtaket, jf. forvaltningslovens § 24.</article></article><article class="legalArticle" data-lovdata-URL="LTI/forskrift/2020-10-15-2116/§19" data-name="§19" id="kapittel-3-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Klagenemnd</span></h3><article class="numberedLegalP" data-numerator="1" id="kapittel-3-paragraf-11-nummer-1">(1) Skolens klagenemnd oppnevnes av styret og skal ha 5 medlemmer med personlige varamedlemmer. Klagenemnda skal behandle klager over enkeltvedtak. Arbeidet ledes av en egen instruks fra styret. Klagenemndas leder og varamedlem skal fylle de lovbestemte kravene for lagdommere og skal ikke være ansatt på fagskolen. 2 av medlemmene skal være studenter. Klagenemnda er vedtaksfør når lederen eller varamedlemmet for lederen og to andre medlemmer er til stede.</article><article class="numberedLegalP" data-numerator="2" id="kapittel-3-paragraf-11-nummer-2">(2) Sammensetningen offentliggjøres i Studiehåndbok og/eller skolens digitale læringsplattform.</article><article class="numberedLegalP" data-numerator="3" id="kapittel-3-paragraf-11-nummer-3">(3) Vedtak fattet av klagenemnda i saker om fagskolens enkeltvedtak kan ikke påklages.</article></article><article class="legalArticle" data-lovdata-URL="LTI/forskrift/2020-10-15-2116/§20" data-name="§20" id="kapittel-3-paragraf-12"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-12-ledd-1">Denne forskriften trer i kraft 1. januar 2021. Samtidig oppheves forskrift 21. november 2019 nr. 1569 om opptak og eksamen ved Centric IT Academy.</article></article></section></main></body></html>