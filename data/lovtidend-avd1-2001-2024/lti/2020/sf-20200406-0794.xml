<!DOCTYPE html><html lang="no"><head><title>Forskrift om endring i forskrift om samtrafikkevnen i jernbanesystemet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-06-794</dd><dt class="dokid">DokumentID</dt><dd class="dokid">LTI/forskrift/2020-04-06-794</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavd.</li></ul></dd><dt class="dateInForce">I kraft fra</dt><dd class="dateInForce">2020-04-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-16-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§12</li><li>lov/1993-06-11-100/§15</li><li>lov/1993-06-11-100/§16</li></ul></dd><dt class="dateOfPublication">Kunngjort</dt><dd class="dateOfPublication">2020-04-16 15:40</dd><dt class="journalNumber">Journalnummer</dt><dd class="journalNumber">2020-0569</dd><dt class="titleShort">Korttittel</dt><dd class="titleShort">Endr. i samtrafikkforskriften</dd><dt class="title">Tittel</dt><dd class="title">Forskrift om endring i forskrift om samtrafikkevnen i jernbanesystemet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 6. april 2020 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5, § 6, § 12, § 15 og § 16.</dd><dt class="refid">RefID</dt><dd class="refid">forskrift/2020-04-06-794</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samtrafikkevnen i jernbanesystemet<ul class="tocSubUl"><li>I<ul class="tocSubUl"><li>§ 30. Definisjoner</li><li>§ 30a. Meldermyndighet</li><li>§ 30b. Krav til meldermyndighet</li><li>§ 30c. Krav til samsvarsvurderingsorganer</li><li>§ 30d. Upartiskhet hos samsvarsvurderingsorganer</li><li>§ 30e. Personalet hos samsvarsvurderingsorganer</li><li>§ 30f. Formodning om samsvar for samsvarsvurderingsorganer</li><li>§ 30g. Meldte organers datterforetak og underleverandører</li><li>§ 30h. Akkrediterte interne organer</li><li>§ 30i. Søknad om melding</li><li>§ 30j. Framgangsmåte for melding</li><li>§ 30k. Identifikasjonsnummere og lister over meldte organer</li><li>§ 30l. Endringer av meldinger</li><li>§ 30m. Tvil om meldte organers kompetanse</li><li>§ 30n. Meldte organers driftsmessige forpliktelser</li><li>§ 30o. Meldte organers forpliktelse til å gi opplysninger</li><li>§ 30p. Utpekte organer for vurdering av samsvar med nasjonale regler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-06-794" id="dokument"><h1>Forskrift om endring i forskrift om samtrafikkevnen i jernbanesystemet</h1><section class="section" data-name="kapI" id="kapittel-1" data-lovdata-URL="LTI/forskrift/2020-04-06-794/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) gjøres følgende endringer:</article> <article class="defaultP" margin-top="true">§ 3 femte ledd i forskriften skal lyde:</article><article class="legalP" id="kapittel-1-ledd-2">Statens jernbanetilsyn er meldermyndighet og utpeker samsvarsvurderingsorganer i henhold til kapittel VI.</article> <article class="defaultP" margin-top="true">Nytt kapittel VI skal lyde:</article><span class="futuretitle" id="kapittel-1-foreslåttittel-1">Kapittel VI. Meldermyndighet og samsvarsvurderingsorganer</span><article class="futureLegalArticle" data-name="§30" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Definisjonene i § 4 gjelder for dette kapitlet så langt de passer, og så lenge det ikke fremgår noe annet av bokstav a til l i denne bestemmelsen. I dette kapitlet menes med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>samtrafikkevne:</i> et jernbanesystems evne til å muliggjøre sikker og kontinuerlig trafikk av tog som oppviser de påkrevde nivåene for yteevne</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>delsystemer:</i> de strukturelle eller funksjonelle delene av unionens jernbanesystem, som angitt i vedlegg II i denne forskriften</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>samtrafikkomponent:</i> enhver enkeltstående komponent, gruppe av komponenter, underenhet eller fullstendig enhet av utstyr som inngår i eller er bestemt til å inngå i et delsystem, og som samtrafikkevnen til jernbanesystemet direkte eller indirekte er avhengig av, inkludert både materielle og immaterielle produkter</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>produkt:</i> et produkt framstilt ved en produksjonsprosess, inkludert samtrafikkomponenter og delsystemer</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>grunnleggende krav:</i> alle vilkår fastsatt i vedlegg III til denne forskriften som må oppfylles av Unionens jernbanesystem, delsystemene og samtrafikkomponentene, inkludert grensesnitt</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>teknisk spesifikasjon for samtrafikkevne (TSI):</i> en spesifikasjon vedtatt i samsvar med direktiv (EU) 2016/797 som hvert delsystem eller del av et delsystem skal omfattes av for å oppfylle de grunnleggende kravene og sikre samtrafikkevnen i jernbanesystemet</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>harmonisert standard:</i> en europeisk standard som er vedtatt på grunnlag av en anmodning fra Kommisjonen med henblikk pågjennomføring av Unionens harmoniseringsregelverk</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>nasjonale regler:</i> alle bindende regler vedtatt i en EØS-stat, uavhengig av hvilket organ som utsteder dem, som inneholder andre krav til jernbanesikkerhet eller tekniske krav enn dem som er fastsatt i EU-regelverket eller internasjonale regler som gjelder i den aktuelle EØS-staten for jernbanevirksomhetene eller tredjemenn</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1"><i>akkreditering:</i> en attestering fra et nasjonalt akkrediteringsorgan om at et samsvarsvurderingsorgan oppfyller kravene fastsatt i harmoniserte standarder og, der det er relevant, eventuelle tilleggskrav, inkludert dem som er fastsatt i relevante sektorordninger, til å utøve en bestemt samsvarsvurderingsvirksomhet</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1"><i>nasjonalt akkrediteringsorgan:</i> det eneste organ i en EØS-stat som utfører akkreditering på oppdrag fra staten</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1"><i>samsvarsvurdering:</i> en prosess for å fastslå om nærmere angitte krav til et produkt, en prosess, en tjeneste, et delsystem, en person eller et organ er oppfylt</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1"><i>samsvarsvurderingsorgan:</i> et organ som er meldt eller utpekt til å være ansvarlig for samsvarsvurderingsvirksomhet, inkludert kalibrering, prøving, sertifisering og inspeksjon; et samsvarsvurderingsorgan klassifiseres som «meldt organ» etter melding fra en EØS-stat; et samsvarsvurderingsorgan klassifiseres som «utpekt organ» etter utpeking av en EØS-stat.</article></article></li></ul></article></article><article class="futureLegalArticle" data-name="§30a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 30a</span>. <span class="legalArticleTitle">Meldermyndighet</span></span><article class="legalP" id="kapittel-1-foreslåttparagraf-2-ledd-1">Statens jernbanetilsyn er meldermyndighet i samsvar med denne forskriften og har ansvaret for utpeking av, melding om og tilsyn med samsvarsvurderingsorganer.</article><article class="legalP" id="kapittel-1-foreslåttparagraf-2-ledd-2">Statens jernbanetilsyn skal informere i henhold til direktiv (EU) 2016/797 artikkel 27 nr. 2 om hvilke organer som har tillatelse til å utføre samsvarsvurderinger etter denne forskriften.</article><article class="legalP" id="kapittel-1-foreslåttparagraf-2-ledd-3">Statens jernbanetilsyn skal informere i henhold til direktiv (EU) 2016/797 artikkel 29 om prosessen for utpeking av, melding om og tilsyn med samsvarsvurderingsorganer, og om eventuelle endringer i disse prosessene.</article><article class="legalP" id="kapittel-1-foreslåttparagraf-2-ledd-4">Vurderinger og tilsyn etter første ledd skal utføres av akkrediteringsorgan i henhold til og i samsvar med forordning (EF) nr. 765/2008. Dersom Statens jernbanetilsyn delegerer eller på annen måte overlater utpekingen, meldingen eller tilsynet nevnt i første ledd, til et organ som ikke er et statlig foretak, skal dette organet være en juridisk person og oppfylle kravene fastsatt i § 30b. I tillegg skal organet ha forsikring for å dekke erstatningsansvar som måtte oppstå som følge av virksomheten. Statens jernbanetilsyn har ansvaret for de oppgavene som utføres av organet.</article><article class="legalP" id="kapittel-1-foreslåttparagraf-2-ledd-5">Statens jernbanetilsyn skal sørge for at de organene de har meldt, enten direkte eller gjennom utpekte representanter, deltar i arbeidet til sektorgruppen av meldte organer opprettet i samsvar med artikkel 24 i forordning (EU) 2016/796.</article></article><article class="futureLegalArticle" data-name="§30b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 30b</span>. <span class="legalArticleTitle">Krav til meldermyndighet</span></span><article class="legalP" id="kapittel-1-foreslåttparagraf-3-ledd-1">Meldermyndigheten skal<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">være opprettet på en slik måte at det ikke oppstår interessekonflikt med samsvarsvurderingsorganer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">være organisert og drives på en slik måte at dens virksomhet er objektiv og upartisk,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">være organisert på en slik måte at alle beslutninger knyttet til utpeking av et samsvarsvurderingsorgan blir truffet av andre kvalifiserte personer enn dem som har utført vurderingen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">ikke tilby eller utøve noen virksomhet som samsvarsvurderingsorganer utøver, eller yte rådgivningstjenester på kommersielt eller konkurransemessig grunnlag,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">sikre at opplysninger den innhenter, behandles fortrolig,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">ha tilstrekkelig med kvalifisert personell til rådighet for å kunne utføre sine oppgaver på en tilfredsstillende måte.</article></article></li></ul></article></article><article class="futureLegalArticle" data-name="§30c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 30c</span>. <span class="legalArticleTitle">Krav til samsvarsvurderingsorganer</span></span><article class="legalP" id="kapittel-1-foreslåttparagraf-4-ledd-1">For å kunne meldes skal et samsvarsvurderingsorgan oppfylle kravene fastsatt i annet til syvende ledd, i § 30d og i § 30e.</article><article class="legalP" id="kapittel-1-foreslåttparagraf-4-ledd-2">Samsvarsvurderingsorganer skal opprettes i henhold til lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar, og være en juridisk person.</article><article class="legalP" id="kapittel-1-foreslåttparagraf-4-ledd-3">Et samsvarsvurderingsorgan skal kunne utføre alle samsvarsvurderingsoppgaver som det er tillagt i henhold til den relevante TSI-en og som det er meldt for, uansett om disse oppgavene utføres av samsvarsvurderingsorganet selv eller på dets vegne og ansvar.</article><article class="legalP" id="kapittel-1-foreslåttparagraf-4-ledd-4">Samsvarsvurderingsorgan skal til enhver tid ha<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">nødvendig personell med teknisk kunnskap og tilstrekkelig og relevant erfaring til å utføre samsvarsvurderingene,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">nødvendige framgangsmåter for å utføre samsvarsvurderingene, som tar hensyn til foretakets størrelse, i hvilken sektor det driver sin virksomhet, dets struktur, hvor kompleks teknologien i det aktuelle produktet er, og produksjonsprosessens masse- eller seriepreg,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">dokumentasjon på framgangsmåtene for samsvarsvurderingene, som sikrer åpenhet og evne til å gjennomføre disse, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-4-punkt-4"><article class="legalP" id="kapittel-1-foreslåttparagraf-4-ledd-4-punkt-4-ledd-1">en egnet metode for å skille mellom de oppgavene det utfører som et meldt organ og annen virksomhet.</article></article></li></ul></article><article class="legalP" id="kapittel-1-foreslåttparagraf-4-ledd-5">Samsvarsvurderingsorgan skal ha nødvendige midler til å kunne utføre de tekniske og administrative oppgavene som er forbundet med samsvarsvurderingen, og tilgang til alt nødvendig utstyr eller alle nødvendige anlegg.</article><article class="legalP" id="kapittel-1-foreslåttparagraf-4-ledd-6">Samsvarsvurderingsorgan skal tegne ansvarsforsikring.</article><article class="legalP" id="kapittel-1-foreslåttparagraf-4-ledd-7">Personalet i samsvarsvurderingsorgan har taushetsplikt med hensyn til alle opplysninger de får kjennskap til når de utfører sine oppgaver, unntatt overfor relevante myndigheter.</article><article class="legalP" id="kapittel-1-foreslåttparagraf-4-ledd-8">Samsvarsvurderingsorganer skal delta i eller sikre at deres vurderingspersonale blir underrettet om relevant standardiseringsvirksomhet og virksomheten til samordningsgruppen for meldte samsvarsvurderingsorganer som er opprettet i henhold til relevant EU-regelverk, og anvende de forvaltningsvedtakene og dokumentene som er resultatet av denne gruppens arbeid, som generelle retningslinjer.</article><article class="legalP" id="kapittel-1-foreslåttparagraf-4-ledd-9">Samsvarsvurderingsorganer som er meldt for delsystemer for styring, kontroll og signal montert langs sporet og/eller om bord, skal delta i eller sikre at deres vurderingspersonale blir underrettet om virksomheten til ERTMS-gruppen nevnt i artikkel 29 i forordning (EU) 2016/796. De skal følge retningslinjene som er utarbeidet som et resultat av arbeidet til denne gruppen. Dersom de anser det som uhensiktsmessig eller umulig å anvende dem, skal de aktuelle samsvarsvurderingsorganene framlegge sine observasjoner for drøfting i ERTMS-gruppen, med sikte på kontinuerlig forbedring av retningslinjene.</article></article><article class="futureLegalArticle" data-name="§30d" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 30d</span>. <span class="legalArticleTitle">Upartiskhet hos samsvarsvurderingsorganer</span></span><article class="legalP" id="kapittel-1-foreslåttparagraf-5-ledd-1">Et samsvarsvurderingsorgan skal være et tredjepartsorgan som er uavhengig av organisasjonen det vurderer, og av produsenten av produktet det vurderer. Samsvarsvurderingsorgan skal garantere at organet, dets øverste ledelse og vurderingspersonalet er upartisk.</article><article class="legalP" id="kapittel-1-foreslåttparagraf-5-ledd-2">Samsvarsvurderingsorgan kan være med i en næringslivs- eller yrkesorganisasjon som representerer foretak som deltar i konstruksjonen, produksjonen, leveringen, monteringen, bruken eller vedlikeholdet av produkter som organet vurderer. Dette forutsetter at organet er uavhengig av disse foretakene, og at det ikke foreligger interessekonflikter.</article><article class="legalP" id="kapittel-1-foreslåttparagraf-5-ledd-3">Et samsvarsvurderingsorgan, dets øverste ledelse og vurderingspersonalet, skal ikke være de som konstruerer, produserer, leverer, installerer, kjøper, eier, bruker eller vedlikeholder produktene de vurderer, og heller ikke være representant for noen av disse partene. Dette skal ikke hindre bruk av vurderte produkter som er nødvendige for organets virksomhet, eller bruk av slike produkter for personlige formål.</article><article class="legalP" id="kapittel-1-foreslåttparagraf-5-ledd-4">Et samsvarsvurderingsorgan, dets øverste ledelse og vurderingspersonalet skal ikke delta direkte i konstruksjonen, produksjonen, markedsføringen, installeringen, bruken eller vedlikeholdet av disse produktene, eller representere parter som deltar i slik virksomhet. De skal ikke delta i virksomhet som kan være i strid med deres uavhengighet eller integritet i forbindelse med den samsvarsvurderingsvirksomheten de er utpekt for. Dette forbudet gjelder særlig rådgivningstjenester.</article><article class="legalP" id="kapittel-1-foreslåttparagraf-5-ledd-5">Samsvarsvurderingsorgan skal sikre at deres datterforetaks eller underleverandørers virksomhet ikke påvirker fortroligheten, objektiviteten eller upartiskheten i organets samsvarsvurderingsvirksomhet.</article><article class="legalP" id="kapittel-1-foreslåttparagraf-5-ledd-6">Samsvarsvurderingsorgan og deres personale skal utøve sin samsvarsvurderingsvirksomhet med den høyeste grad av faglig integritet og ha de nødvendige tekniske kvalifikasjonene på det aktuelle området. De skal ikke la seg utsette for noen form for press eller påvirkning, særlig av økonomisk art, som vil kunne påvirke deres avgjørelser eller resultatene av deres samsvarsvurderingsvirksomhet. Dette gjelder særlig for personer eller grupper av personer som er berørt av resultatene av denne virksomheten.</article><article class="legalP" id="kapittel-1-foreslåttparagraf-5-ledd-7">Godtgjøringen til et samsvarsvurderingsorgans øverste ledelse og til vurderingspersonalet skal ikke være avhengig av antallet utførte vurderinger eller av resultatene av slike vurderinger.</article></article><article class="futureLegalArticle" data-name="§30e" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 30e</span>. <span class="legalArticleTitle">Personalet hos samsvarsvurderingsorganer</span></span><article class="legalP" id="kapittel-1-foreslåttparagraf-6-ledd-1">Personalet med ansvar for å utføre samsvarsvurderinger skal ha følgende kvalifikasjoner:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">solid teknisk og yrkesrettet opplæring som omfatter all samsvarsvurderingsvirksomhet som det tekniske kontrollorganet er utpekt for,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">tilfredsstillende kunnskap om de kravene som gjelder for vurderingene de utfører, og den nødvendige myndigheten til å utføre disse vurderingene,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">tilfredsstillende kunnskap om og forståelse av de grunnleggende kravene, de gjeldende harmoniserte standardene og de relevante bestemmelsene i EØS-regelverket,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">kvalifikasjoner til å utarbeide sertifikater, protokoller og rapporter som viser at vurderingene er utført.</article></article></li></ul></article></article><article class="futureLegalArticle" data-name="§30f" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 30f</span>. <span class="legalArticleTitle">Formodning om samsvar for samsvarsvurderingsorganer</span></span><article class="legalP" id="kapittel-1-foreslåttparagraf-7-ledd-1">Et samsvarsvurderingsorgan skal antas å oppfylle kravene i § 30c til § 30e når det er akkreditert i samsvar med kravene i EØS-vareloven.</article></article><article class="futureLegalArticle" data-name="§30g" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 30g</span>. <span class="legalArticleTitle">Meldte organers datterforetak og underleverandører</span></span><article class="legalP" id="kapittel-1-foreslåttparagraf-8-ledd-1">Dersom et meldt organ overlater bestemte oppgaver i forbindelse med samsvarsvurderingen til en underleverandør eller et datterforetak, skal det<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">sikre at underleverandøren eller datterforetaket oppfyller kravene i § 30c til § 30e og informere Statens jernbanetilsyn om dette, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">påta seg det fulle ansvaret for de oppgavene som blir utført.</article></article></li></ul></article><article class="legalP" id="kapittel-1-foreslåttparagraf-8-ledd-2">Kunden må gi sitt samtykke før et meldt organ kan overlate bestemte oppgaver til en underleverandør eller et datterforetak.</article><article class="legalP" id="kapittel-1-foreslåttparagraf-8-ledd-3">Det meldte organet skal kunne gi Statens jernbanetilsyn tilgang til dokumenter om vurderingen av underleverandørens eller datterforetakets kvalifikasjoner og det arbeidet som de har utført i samsvar med den relevante TSI-en.</article></article><article class="futureLegalArticle" data-name="§30h" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 30h</span>. <span class="legalArticleTitle">Akkrediterte interne organer</span></span><article class="legalP" id="kapittel-1-foreslåttparagraf-9-ledd-1">Søkeren kan bruke et akkreditert internt organ til samsvarsvurderingsvirksomhet der målet er å gjennomføre framgangsmåtene fastsatt i modul A1, A2, C1 eller C2 angitt i vedlegg II til beslutning nr. 768/2008/EF, og modul CA1 og CA2 angitt i vedlegg I til modulforskriften. Et slikt organ skal utgjøre en atskilt og egen del av den aktuelle søkeren og ikke delta i konstruksjon, produksjon, levering, installering, bruk eller vedlikehold av de produktene det vurderer.</article><article class="legalP" id="kapittel-1-foreslåttparagraf-9-ledd-2">Et akkreditert internt organ skal oppfylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">Det skal være akkreditert i samsvar med EØS-vareloven.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">Organet og dets personale skal være organisatorisk atskilt fra foretaket som de utgjør en del av, ha rapporteringsmetoder som sikrer at de er upartiske, og dokumentere dette overfor Statens jernbanetilsyn.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">Verken organet eller dets personale skal ha ansvar for konstruksjon, produksjon, levering, installering, drift eller vedlikehold av de produktene som de vurderer, og de skal heller ikke delta i virksomhet som kan være i strid med deres uavhengighet eller integritet i forbindelse med vurderingsvirksomheten.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">Organet skal yte sine tjenester bare overfor det foretaket som det utgjør en del av.</article></article></li></ul></article><article class="legalP" id="kapittel-1-foreslåttparagraf-9-ledd-3">Et akkreditert internt organ skal ikke meldes til EØS-statene eller Kommisjonen, men foretaket som det er en del av, eller Norsk akkreditering, skal gi informasjon om organets akkreditering til Statens jernbanetilsyn dersom tilsynet ber om det.</article></article><article class="futureLegalArticle" data-name="§30i" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 30i</span>. <span class="legalArticleTitle">Søknad om melding</span></span><article class="legalP" id="kapittel-1-foreslåttparagraf-10-ledd-1">En virksomhet som er etablert eller opprettet i Norge kan søke Statens jernbanetilsyn om å bli godkjent som meldt organ.</article><article class="legalP" id="kapittel-1-foreslåttparagraf-10-ledd-2">Søknad om å bli godkjent som meldt organ skal inneholde en beskrivelse av<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">samsvarsvurderingsvirksomheten,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">samsvarsvurderingsmodulene,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">produktene som organet søker for, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-2-punkt-4"><article class="legalP" id="kapittel-1-foreslåttparagraf-10-ledd-2-punkt-4-ledd-1">akkrediteringsbevis utstedt av Norsk akkreditering der det bekreftes at samsvarsvurderingsorganet oppfyller kravene fastsatt i relevante harmoniserte standarder.</article></article></li></ul></article></article><article class="futureLegalArticle" data-name="§30j" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 30j</span>. <span class="legalArticleTitle">Framgangsmåte for melding</span></span><article class="legalP" id="kapittel-1-foreslåttparagraf-11-ledd-1">Statens jernbanetilsyn skal bare godkjenne meldt organ som oppfyller kravene fastsatt i § 30c til § 30e.</article><article class="legalP" id="kapittel-1-foreslåttparagraf-11-ledd-2">Statens jernbanetilsyn skal informere Kommisjonen og de andre EØS-statene om godkjenning av meldte organer ved å bruke det elektroniske meldingsverktøyet som Kommisjonen har utviklet og forvalter. Underretningen skal inneholde fullstendige opplysninger om virksomheten til meldt organ, samsvarsvurderingsmodulen(e) og det eller de aktuelle produktene, i tillegg til det relevante akkrediteringsbeviset.</article><article class="legalP" id="kapittel-1-foreslåttparagraf-11-ledd-3">Det aktuelle organet kan utøve virksomhet som meldt organ bare dersom Kommisjonen eller de andre EØS-statene ikke har reist innvendinger mot dette. Fristen for å reise en innvending er innen to uker etter at en underretning er sendt.</article><article class="legalP" id="kapittel-1-foreslåttparagraf-11-ledd-4">Kommisjonen og de andre EØS-statene skal informeres om eventuelle senere relevante endringer i godkjenningen.</article></article><article class="futureLegalArticle" data-name="§30k" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 30k</span>. <span class="legalArticleTitle">Identifikasjonsnummere og lister over meldte organer</span></span><article class="legalP" id="kapittel-1-foreslåttparagraf-12-ledd-1">Meldte organer blir tildelt et identifikasjonsnummer av Kommisjonen. Et meldt organ skal tildeles bare ett identifikasjonsnummer selv om det er utpekt i samsvar med flere regelverk.</article><article class="legalP" id="kapittel-1-foreslåttparagraf-12-ledd-2">Kommisjonen offentliggjør listen over de organene som er godkjent i samsvar med denne forskriften i en egen database (NANDO). Listen skal også inneholde de identifikasjonsnumrene organene er tildelt, og den virksomheten de er godkjent for. Kommisjonen sikrer at listen blir ajourført.</article></article><article class="futureLegalArticle" data-name="§30l" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 30l</span>. <span class="legalArticleTitle">Endringer av meldinger</span></span><article class="legalP" id="kapittel-1-foreslåttparagraf-13-ledd-1">Dersom Statens jernbanetilsyn har fastslått eller er blitt informert om at et meldt organ ikke lenger oppfyller kravene fastsatt i § 30c til § 30e, eller ikke oppfyller sine forpliktelser, skal Statens jernbanetilsyn enten begrense, midlertidig oppheve eller trekke tilbake godkjenningen, avhengig av hvor alvorlig det er at kravene eller forpliktelsene ikke er oppfylt. Statens jernbanetilsyn skal umiddelbart informere Kommisjonen og de andre EØS-statene om dette.</article><article class="legalP" id="kapittel-1-foreslåttparagraf-13-ledd-2">Dersom en godkjenning begrenses, midlertidig oppheves eller trekkes tilbake, eller dersom det meldte organet har sluttet sin virksomhet, skal Statens jernbanetilsyn sikre at organets arkiver enten blir behandlet av et annet meldt organ, eller er tilgjengelig for Statens jernbanetilsyn dersom tilsynet ber om det.</article></article><article class="futureLegalArticle" data-name="§30m" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 30m</span>. <span class="legalArticleTitle">Tvil om meldte organers kompetanse</span></span><article class="legalP" id="kapittel-1-foreslåttparagraf-14-ledd-1">Kommisjonen undersøker alle saker der den er i tvil om, eller er blitt gjort oppmerksom på at det er tvil om, at et meldt organ har nødvendig kompetanse eller fortsatt oppfyller de kravene og det ansvaret det er underlagt.</article><article class="legalP" id="kapittel-1-foreslåttparagraf-14-ledd-2">Statens jernbanetilsyn skal, hvis Kommisjonen ber om det, gi Kommisjonen alle opplysninger om grunnlaget for godkjenningen eller for opprettholdelsen av vedkommende organs kompetanse.</article><article class="legalP" id="kapittel-1-foreslåttparagraf-14-ledd-3">Kommisjonen sikrer at alle sensitive opplysninger som den innhenter under sine undersøkelser, blir behandlet fortrolig.</article><article class="legalP" id="kapittel-1-foreslåttparagraf-14-ledd-4">Dersom Kommisjonen fastslår at et meldt organ ikke oppfyller eller ikke lenger oppfyller kravene som gjelder for godkjenningen, informerer Kommisjonen Statens jernbanetilsyn om dette, og ber tilsynet om å treffe nødvendige korrigerende tiltak, inkludert om nødvendig at godkjenningen trekkes tilbake.</article></article><article class="futureLegalArticle" data-name="§30n" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 30n</span>. <span class="legalArticleTitle">Meldte organers driftsmessige forpliktelser</span></span><article class="legalP" id="kapittel-1-foreslåttparagraf-15-ledd-1">Meldte organer skal utføre samsvarsvurderinger etter framgangsmåtene for samsvarsvurdering fastsatt i TSI-ene.</article><article class="legalP" id="kapittel-1-foreslåttparagraf-15-ledd-2">Samsvarsvurderingene skal utføres på en måte som står i forhold til målet, slik at markedsdeltakerne ikke pålegges unødige byrder. De meldte organene skal ta hensyn til foretakets størrelse, i hvilken sektor det driver sin virksomhet, dets struktur, hvor kompleks det aktuelle produktets teknologi er, og produksjonsprosessens masse- eller seriepreg. I den forbindelse skal de likevel drive sin virksomhet med sikte på å vurdere produktets samsvar med krav i denne forskriften.</article><article class="legalP" id="kapittel-1-foreslåttparagraf-15-ledd-3">Dersom et meldt organ finner at en produsent ikke har oppfylt kravene i TSI-en eller tilsvarende harmoniserte standarder eller tekniske spesifikasjoner, skal det ikke utstede samsvarssertifikat så lenge kravene ikke er oppfylt.</article><article class="legalP" id="kapittel-1-foreslåttparagraf-15-ledd-4">Dersom et meldt organ i forbindelse med samsvarskontroll etter utstedelsen av et sertifikat finner at et produkt ikke lenger er i samsvar med TSI-en eller tilsvarende harmoniserte eller tekniske spesifikasjoner, skal det kreve at produsenten treffer egnede tiltak for å oppfylle disse kravene. Det meldte organet skal om nødvendig oppheve sertifikatet midlertidig eller trekke det tilbake.</article><article class="legalP" id="kapittel-1-foreslåttparagraf-15-ledd-5">Dersom produsenten ikke treffer egnede tiltak, eller dersom de ikke har den ønskede virkningen, skal det meldte organet begrense, midlertidig oppheve eller trekke eventuelle sertifikater tilbake, alt etter hva som er hensiktsmessig.</article></article><article class="futureLegalArticle" data-name="§30o" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 30o</span>. <span class="legalArticleTitle">Meldte organers forpliktelse til å gi opplysninger</span></span><article class="legalP" id="kapittel-1-foreslåttparagraf-16-ledd-1">De meldte organene skal underrette Statens jernbanetilsyn om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">alle tilfeller der et sertifikat er nektet utstedt eller er begrenset, opphevet midlertidig eller trukket tilbake,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">alle omstendigheter som påvirker omfanget av og vilkårene for utpeking,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-ledd-1-punkt-3"><article class="legalP" id="kapittel-1-foreslåttparagraf-16-ledd-1-punkt-3-ledd-1">alle anmodninger de har mottatt fra markedstilsynsmyndighetene knyttet til opplysninger om samsvarsvurderingsvirksomhet,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-16-ledd-1-punkt-4"><article class="legalP" id="kapittel-1-foreslåttparagraf-16-ledd-1-punkt-4-ledd-1">dersom Statens jernbanetilsyn ber om det, hvilken samsvarsvurderingsvirksomhet de har utøvd innenfor det området de er utpekt for, i tillegg til all annen virksomhet de har utøvd, inkludert virksomhet og underleveranser over landegrensene.</article></article></li></ul></article><article class="legalP" id="kapittel-1-foreslåttparagraf-16-ledd-2">Andre berørte nasjonale sikkerhetsmyndigheter skal også underrettes om alle tilfeller der et sertifikat er nektet utstedt eller er begrenset, opphevet midlertidig eller trukket tilbake i henhold til første ledd bokstav a).</article><article class="legalP" id="kapittel-1-foreslåttparagraf-16-ledd-3">Meldte organer skal gi andre meldte organer som utøver tilsvarende samsvarsvurderingsvirksomhet for de samme produktene relevante opplysninger om spørsmål som gjelder negative og, om noen ber om det, positive resultater.</article><article class="legalP" id="kapittel-1-foreslåttparagraf-16-ledd-4">De meldte organene skal sende EF-verifiseringssertifikater for delsystemer, EF-samsvarssertifikater for samtrafikkomponenter og EF-sertifikater for bruksegnethet for samtrafikkomponenter til Den europeiske unions jernbanebyrå.</article></article><article class="futureLegalArticle" data-name="§30p" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 30p</span>. <span class="legalArticleTitle">Utpekte organer for vurdering av samsvar med nasjonale regler</span></span><article class="legalP" id="kapittel-1-foreslåttparagraf-17-ledd-1">Statens jernbanetilsyn skal utpeke de organene som skal gjennomføre verifisering etter nasjonale regler. Et meldt organ kan være utpekt organ. I slike tilfeller kan hele verifiseringsprosessen utføres av ett enkelt samsvarsvurderingsorgan.</article><article class="legalP" id="kapittel-1-foreslåttparagraf-17-ledd-2">Kravene knyttet til samsvarsvurderingsorganer fastsatt i § 30c til § 30e, gjelder også utpekte organer, unntatt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-17-ledd-2-punkt-1"><article class="legalP" id="kapittel-1-foreslåttparagraf-17-ledd-2-punkt-1-ledd-1">krav i § 30c annet ledd som kun gjelder teknisk kontrollorgan</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-17-ledd-2-punkt-2"><article class="legalP" id="kapittel-1-foreslåttparagraf-17-ledd-2-punkt-2-ledd-1">når det gjelder kvalifikasjoner som kreves av personalet i samsvar med § 30e bokstav c, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-17-ledd-2-punkt-3"><article class="legalP" id="kapittel-1-foreslåttparagraf-17-ledd-2-punkt-3-ledd-1">når det gjelder dokumenter som skal stilles til rådighet for meldermyndigheten i samsvar med § 30g tredje ledd.</article></article></li></ul></article><article class="legalP" id="kapittel-1-foreslåttparagraf-17-ledd-3">I tillegg gjelder følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-17-ledd-3-punkt-1"><article class="legalP" id="kapittel-1-foreslåttparagraf-17-ledd-3-punkt-1-ledd-1">Det utpekte organet skal ha tilfredsstillende kunnskap om og forståelse av nasjonale lovgivning.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-17-ledd-3-punkt-2"><article class="legalP" id="kapittel-1-foreslåttparagraf-17-ledd-3-punkt-2-ledd-1">Det utpekte organet skal inkludere dokumenter som gjelder arbeid som skal utføres av datterforetak eller underleverandører i samsvar med de relevante nasjonale reglene.</article></article></li></ul></article><article class="legalP" id="kapittel-1-foreslåttparagraf-17-ledd-4">Forpliktelsene som er fastsatt i § 30n gjelder også utpekte organer, bortsett fra at disse forpliktelsene viser til nasjonale regler i stedet for TSI-er.</article><article class="legalP" id="kapittel-1-foreslåttparagraf-17-ledd-5">De driftsmessige forpliktelsene som er fastsatt i § 30o første ledd gjelder også utpekte organer, som skal informere Statens jernbanetilsyn i samsvar med dette.</article></article> <article class="defaultP" margin-top="true">Vedlegg VIII til forskriften oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-04-06-794/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>