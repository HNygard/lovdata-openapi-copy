<!DOCTYPE html><html lang="no"><head><title>Lov om endringer i alkoholloven (justering av Vinmonopolets åpningstider mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-23-111</dd><dt class="dokid">DokumentID</dt><dd class="dokid">LTI/lov/2020-06-23-111</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1989-06-02-27</li></ul></dd><dt class="legalArea">Rettsområde</dt><dd class="legalArea"><ul><li>Næringsrett &gt; Mat og alkohol</li></ul></dd><dt class="dateOfPublication">Kunngjort</dt><dd class="dateOfPublication">2020-06-23 12:20</dd><dt class="journalNumber">Journalnummer</dt><dd class="journalNumber">2020-0833</dd><dt class="titleShort">Korttittel</dt><dd class="titleShort">Endringslov til alkoholloven (justering av Vinmonopolets åpningstider mv.)</dd><dt class="title">Tittel</dt><dd class="title">Lov om endringer i alkoholloven (justering av Vinmonopolets åpningstider mv.)</dd><dt class="miscInformation">Annet om dokumentet</dt><dd class="miscInformation">Prop.88 L (2019–2020), Innst.315 L (2019–2020), Lovvedtak 111 (2019–2020). Stortingets første og andre gangs behandling hhv. 3. og 8. juni 2020. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2020-06-23-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i alkoholloven (justering av Vinmonopolets åpningstider mv.)<ul class="tocSubUl"><li>I<ul class="tocSubUl"><li>§ 1-7f. Krav ved bevilling etter § 3-1b og § 3-1c første ledd annet punktum</li><li>§ 1-7g. Salg og skjenking i samme lokale</li><li>§ 3-1c. Salgsbevilling for samme lokale som er gitt skjenkebevilling</li><li>§ 3-4a. Tidsinnskrenkninger for salg av alkoholholdig drikk etter §§ 3-1b og 3-1c</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-06-23-111" id="dokument"><h1>Lov om endringer i alkoholloven (justering av Vinmonopolets åpningstider mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juni 1989 nr. 27 om omsetning av alkoholholdig drikk m.v. (alkoholloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-23-111/KAPITTEL_1"><h2 data-text-align="center">I</h2><article class="defaultP">I lov 2. juni 1989 nr. 27 om omsetning av alkoholholdig drikk m.v. gjøres følgende endringer:</article> <article class="defaultP" margin-top="true">§ 1-7f skal lyde:</article><article class="futureLegalArticle" data-name="§1-7f" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-7f</span>. <span class="legalArticleTitle">Krav ved bevilling etter § 3-1b og § 3-1c første ledd annet punktum</span></span><article class="legalP" id="kapittel-1-foreslåttparagraf-1-ledd-1">Bevilling etter § 3-1b kan bare gis hvis tilvirkningen skal skje ved salgsstedet, og tilvirkningen og salget vil utgjøre en del av stedets helhetlige karakter og salgstilbud.</article><article class="legalP" id="kapittel-1-foreslåttparagraf-1-ledd-2">Bevilling etter § 3-1b første ledd annet punktum og annet ledd og bevilling etter § 3-1c første ledd annet punktum for alkoholholdig drikk gruppe 2 kan bare gis for inntil 15&#xa0;000 liter per år og på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Den alkoholholdige drikken må være omfattet av produktlisten i kommentar til posisjon 22.06 i Tolltariffen og kan ikke være tilsatt brennevin eller blandet med alkoholholdige produkter utenfor produktlisten i kommentar til posisjon 22.06 i Tolltariffen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Minst en tredjedel av innsatsvarer som gir produktet dets karakter, må være egenprodusert.</article></article></li></ul></article></article> <article class="defaultP" margin-top="true">Ny § 1-7g skal lyde:</article><article class="futureLegalArticle" data-name="§1-7g" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-7g</span>. <span class="legalArticleTitle">Salg og skjenking i samme lokale</span></span><article class="legalP" id="kapittel-1-foreslåttparagraf-2-ledd-1">Det kan ikke gis bevilling til salg og skjenking for samme lokale med mindre vilkårene i § 3-1c er oppfylt.</article></article> <article class="defaultP" margin-top="true">§ 1-15 første ledd skal lyde:</article><article class="legalP" id="kapittel-1-ledd-1">Politiet og skatte- og avgiftsmyndighetene plikter uten hinder av taushetsplikt å gi de opplysninger som er nødvendige for behandlingen av salgs- og skjenkebevillinger. Bevillingsmyndigheten kan uten hinder av taushetsplikten innhente opplysninger fra Folkeregisteret når det er nødvendig for å behandle slike saker.</article> <article class="defaultP" margin-top="true">§ 2-5 første ledd skal lyde:</article><article class="legalP" id="kapittel-1-ledd-2">Utlevering av alkoholholdig drikk ved privat innførsel kan skje fra kl. 08.30 til kl. 18.00. På dagen før søn- og helligdager kan utleveringen skje fra kl. 10.00 til kl. 16.00. Dette gjelder ikke dagen før Kristi Himmelfartsdag.</article> <article class="defaultP" margin-top="true">§ 3-1 første og annet ledd skal lyde:</article><article class="legalP" id="kapittel-1-ledd-3">Salg av alkoholholdig drikk gruppe 2 og 3 kan bare foretas av AS Vinmonopolet på grunnlag av kommunal bevilling, tillatelse som nevnt i § 3-1a eller bevilling etter § 3-1b eller § 3-1c.</article><article class="legalP" id="kapittel-1-ledd-4">Salg av alkoholholdig drikk gruppe 1 kan bare foretas på grunnlag av kommunal bevilling, tillatelse som nevnt i § 3-1a eller bevilling etter § 3-1b eller § 3-1c. Det gjelder også der salget skal drives av et selskap som helt eller delvis eies av kommunen. Bevillingen gjelder for et bestemt lokale og en bestemt type virksomhet.</article> <article class="defaultP" margin-top="true">Ny § 3-1c skal lyde:</article><article class="futureLegalArticle" data-name="§3-1c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1c</span>. <span class="legalArticleTitle">Salgsbevilling for samme lokale som er gitt skjenkebevilling</span></span><article class="legalP" id="kapittel-1-foreslåttparagraf-3-ledd-1">Det kan gis kommunal salgsbevilling for egenprodusert alkoholholdig drikk gruppe 1 for samme lokale som er gitt skjenkebevilling dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">bevillingshaver har rett til tilvirkning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">bevillingen skal utøves ved bevillingshavers tilvirkningssted, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">bevillingen skal gjelde for et mindre lokale hvor det ikke er praktisk gjennomførbart med separate lokaler for salg og skjenking.</article></article></li></ul></article><article class="legalP" id="kapittel-1-foreslåttparagraf-3-ledd-2">Dersom kravene i § 1-7f annet ledd er oppfylt, kan bevillingen omfatte salg av egenprodusert alkoholholdig drikk gruppe 2.</article><article class="legalP" id="kapittel-1-foreslåttparagraf-3-ledd-3">Departementet kan gi forskrifter om innholdet i kravene i første ledd bokstav b og c, og om andre krav for å sikre at solgt og skjenket drikk holdes adskilt.</article></article> <article class="defaultP" margin-top="true">§ 3-4 første ledd skal lyde:</article><article class="legalP" id="kapittel-1-ledd-5">Salg fra AS Vinmonopolets utsalg kan skje fra kl. 08.30 til kl. 18.00. På dagen før søn- og helligdager kan salg skje fra kl. 10.00 til kl. 16.00. Dette gjelder ikke dagen før Kristi Himmelfartsdag. Åpningstiden for AS Vinmonopolets utsalg kan likevel ikke være lengre enn fastsatt salgstid for annen alkoholholdig drikk i kommunen.</article> <article class="defaultP" margin-top="true">§ 3-4a skal lyde:</article><article class="futureLegalArticle" data-name="§3-4a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-4a</span>. <span class="legalArticleTitle">Tidsinnskrenkninger for salg av alkoholholdig drikk etter §§ 3-1b og 3-1c</span></span><article class="legalP" id="kapittel-1-foreslåttparagraf-4-ledd-1">Salg av alkoholholdig drikk etter §§ 3-1b og 3-1c kan skje fra kl. 08.00 til kl. 18.00.</article><article class="legalP" id="kapittel-1-foreslåttparagraf-4-ledd-2">Kommunestyret kan generelt for kommunen eller for det enkelte salgssted innskrenke eller utvide tiden for salg i forhold til det som følger av første ledd. Salg av drikk som nevnt i første ledd er likevel forbudt etter kl. 20.00 på hverdager, og etter kl. 18.00 på dager før søn- og helligdager unntatt dagen før Kristi Himmelfartsdag. Det kan bestemmes at salg ikke skal finne sted til bestemte tider på dagen eller på bestemte ukedager.</article><article class="legalP" id="kapittel-1-foreslåttparagraf-4-ledd-3">Salg av alkoholholdig drikk som nevnt i første ledd skal ikke skje på søn- og helligdager, 1. og 17. mai.</article></article> <article class="defaultP" margin-top="true">§ 4-1 første ledd skal lyde:</article><article class="legalP" id="kapittel-1-ledd-6">Flere skjenkebevillinger til samme lokale kan bare gis til én bevillingshaver, med mindre det i bevillingene fastsettes skjenketider som ikke er overlappende, jf. § 4-4.</article> <article class="defaultP" margin-top="true">§ 6-5 skal lyde:</article><article class="legalP" id="kapittel-1-ledd-7">Politiet, avgiftsmyndighetene, skattemyndighetene, tollmyndighetene og Mattilsynet plikter uten hinder av taushetsplikt å gi de opplysninger som er nødvendige for behandlingen av saker etter dette kapittel. Bevillingsmyndigheten kan uten hinder av taushetsplikten innhente opplysninger fra Folkeregisteret når det er nødvendig for å behandle saker etter dette kapitlet.</article></section><section class="section" data-name="kapII" id="kapittel-2" data-lovdata-URL="LTI/lov/2020-06-23-111/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>