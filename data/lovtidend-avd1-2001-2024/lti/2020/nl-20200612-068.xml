<!DOCTYPE html><html lang="no"><head><title>Lov om endringer i tjenesteloven (geoblokkering)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-12-68</dd><dt class="dokid">DokumentID</dt><dd class="dokid">LTI/lov/2020-06-12-68</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2009-06-19-103</li></ul></dd><dt class="legalArea">Rettsområde</dt><dd class="legalArea"><ul><li>EU/EØS-rett &gt; Tjenester og etablering</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2020-06-12 12:00</dd><dt class="journalNumber">Journalnummer</dt><dd class="journalNumber">2020-0848</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg X <br />nr. 4 (forordning (EU) 2018/302)</dd><dt class="titleShort">Korttittel</dt><dd class="titleShort">Endringslov til tjenesteloven (geoblokkering)</dd><dt class="title">Tittel</dt><dd class="title">Lov om endringer i tjenesteloven (geoblokkering)</dd><dt class="miscInformation">Annet om dokumentet</dt><dd class="miscInformation">Prop.91 LS (2019–2020), Innst.307 L (2019–2020), Lovvedtak 127 (2019–2020). Stortingets første og andre gangs behandling hhv. 4. og 8. juni 2020. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2020-06-12-68</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tjenesteloven (geoblokkering)<ul class="tocSubUl"><li>I<ul class="tocSubUl"><li>§ 1. Lovens formål</li><li>§ 19. Rettigheter for tjenestemottakere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-06-12-68" id="dokument"><h1>Lov om endringer i tjenesteloven (geoblokkering)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 2009 nr. 103 om tjenestevirksomhet (tjenesteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-12-68/KAPITTEL_1"><h2 data-text-align="center">I</h2><article class="defaultP">I lov 19. juni 2009 nr. 103 om tjenestevirksomhet gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></span><article class="legalP" id="kapittel-1-foreslåttparagraf-1-ledd-1">Lovens formål er å gjøre det enklere å etablere tjenestevirksomhet og yte grenseoverskridende tjenester, samtidig som et høyt kvalitetsnivå på tjenester og tvingende allmenne hensyn ivaretas, i samsvar med EØS-avtalen vedlegg X punkt 1 (direktiv 2006/123/EF) om tjenester i det indre marked og punkt 4 (forordning (EU) 2018/302) om geoblokkering.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Rettigheter for tjenestemottakere</span></span><article class="legalP" id="kapittel-1-foreslåttparagraf-2-ledd-1">Det kan ikke gjøres gjeldende krav overfor en tjenestemottaker som begrenser retten til å motta tjenester fra en tjenesteyter etablert i en annen EØS-stat.</article><article class="legalP" id="kapittel-1-foreslåttparagraf-2-ledd-2">Det kan ikke gjøres gjeldende krav overfor en tjenestemottaker fra en annen EØS-stat som forskjellsbehandler på grunnlag av statsborgerskap, bosted eller etableringsstat. Tilsvarende forskjellsbehandling må heller ikke forekomme i en tjenesteyters alminnelige avtalevilkår. Første og annet punktum er likevel ikke til hinder for at det settes særskilte vilkår for å motta tjenesten når dette er begrunnet i objektive forhold.</article><article class="legalP" id="kapittel-1-foreslåttparagraf-2-ledd-3">Kongen kan gi forskrift om tiltak for å hindre geoblokkering og andre former for diskriminering på bakgrunn av kundenes nasjonalitet, bosted eller etableringssted.</article><article class="legalP" id="kapittel-1-foreslåttparagraf-2-ledd-4">Forbrukertilsynet og Markedsrådet skal føre kontroll med at bestemmelsen overholdes. Kontrollen utøves i samsvar med reglene i markedsføringsloven §§ 32 til 41, § 42 første ledd annet punktum og § 43. Ved forsettlig eller uaktsom overtredelse av bestemmelsen som anses som vesentlig eller har skjedd gjentatte ganger, kan det ilegges et overtredelsesgebyr som den som vedtaket retter seg mot, skal betale. Ved vedtak om overtredelsesgebyr gjelder markedsføringsloven § 42 annet og tredje ledd tilsvarende.</article></article></section><section class="section" data-name="kapII" id="kapittel-2" data-lovdata-URL="LTI/lov/2020-06-12-68/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>