<!DOCTYPE html><html lang="no"><head><title>Forskrift om tidsbegrenset fritak fra kravet til låssetting i fisket etter norsk vårgytende sild</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-23-2121</dd><dt class="dokid">DokumentID</dt><dd class="dokid">LTI/forskrift/2020-10-23-2121</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2020-11-01 – 2021-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2020-10-23 14:00</dd><dt class="journalNumber">Journalnummer</dt><dd class="journalNumber">2020-1468</dd><dt class="titleShort">Korttittel</dt><dd class="titleShort">Forskrift om tidsbegrenset fritak fra kravet til låssetting i fisket etter norsk vårgytende sild</dd><dt class="title">Tittel</dt><dd class="title">Forskrift om tidsbegrenset fritak fra kravet til låssetting i fisket etter norsk vårgytende sild</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. oktober 2020 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2020-10-23-2121</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tidsbegrenset fritak fra kravet til låssetting i fisket etter norsk vårgytende sild<ul class="tocSubUl"><li>§ 1. Vilkår for tidsbegrenset fritak</li><li>§ 2. Dispensasjon</li><li>§ 3. Straff</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-23-2121" id="dokument"><h1>Forskrift om tidsbegrenset fritak fra kravet til låssetting i fisket etter norsk vårgytende sild</h1><article class="legalArticle" data-lovdata-URL="LTI/forskrift/2020-10-23-2121/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for tidsbegrenset fritak</span></h2><article class="legalP" id="paragraf-1-ledd-1">Uten hinder av kravet til låssetting i forskrift 22. desember 2004 nr. 1878 om utøvelse av fisket i sjøen § 33l første ledd, kan fartøy under 15 meter største lengde i fisket etter norsk vårgytende sild overføre samfisket fangst direkte fra not til godkjent førings-/kjøperfartøy, så fremt fartøyene er påmeldt som samfiskelag og følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">Samfiskelag som ønsker å benytte seg av adgangen må registrere seg hos Norges Sildesalgslag og melde fra til Norges Sildesalgslag før hvert enkelt notkast.</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">Førings-/kjøperfartøyet må være til stede eller i nærområdet når not kastes.</article></article></li><li data-li-identifier="c." data-name="c."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">Fartøyene i samfiskelaget skal være utstyrt med typegodkjent automatisk identifikasjonssystem (AIS), eller posisjonsrapporteringsutstyr i henhold til forskrift 24. mars 2010 nr. 454 om krav til utstyr og installasjon av posisjonsrapporteringsutstyr, og som minst hvert 10. minutt automatisk sender melding om fartøyets posisjon til Fiskeridirektoratet. Både AIS- og VMS-systemet skal holdes i gang til enhver tid.</article></article></li><li data-li-identifier="d." data-name="d."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">Elektronisk sluttseddel skal føres ved opptak av fisk fra not. Sluttseddel må være undertegnet av den ansvarshavende om bord på fartøyet som skal kvoteavregnes og ansvarshavende om bord på førings-/kjøperfartøyet før nytt opptak kan starte.</article></article></li><li data-li-identifier="e." data-name="e."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">Samfiskeoperasjonen er ikke avsluttet før sluttseddel er undertegnet.</article></article></li><li data-li-identifier="f." data-name="f."><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">Innmeldingsnummer føres i førings-/kjøperfartøyets TRA-melding.</article></article></li></ul></article><article class="legalP" id="paragraf-1-ledd-2">Fartøy under 15 meter største lengde som driver låssettingsfiske av norsk vårgytende sild uten at de driver samfiske, kan tilsvarende overføre fangst direkte fra not til godkjent førings-/kjøperfartøy. Vilkårene i første ledd bokstav a.–f. gjelder også for denne gruppen.</article><article class="legalP" id="paragraf-1-ledd-3">Fartøyene må være forberedt på å sette fangsten i lås dersom situasjonen tilsier det.</article></article><article class="legalArticle" data-lovdata-URL="LTI/forskrift/2020-10-23-2121/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Dispensasjon</span></h2><article class="legalP" id="paragraf-2-ledd-1">Fiskeridirektoratet kan i særlige tilfeller gi dispensasjon fra vilkårene for tidsbegrenset fritak i § 1.</article></article><article class="legalArticle" data-lovdata-URL="LTI/forskrift/2020-10-23-2121/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Straff</span></h2><article class="legalP" id="paragraf-3-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til havressurslova § 60, § 61, § 62 og § 64. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2020-10-23-2121/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. november 2020 og gjelder til og med 31. mars 2021.</article></article></main></body></html>