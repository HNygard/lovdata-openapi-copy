<!DOCTYPE html><html lang="no"><head><title>Forskrift om utvidelse av personkretsen som kan utløse trygderefusjoner i særskilte tilfeller</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-26-487</dd><dt class="dokid">DokumentID</dt><dd class="dokid">LTI/forskrift/2020-03-26-487</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2020-03-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 18:20</dd><dt class="journalNumber">Journalnummer</dt><dd class="journalNumber">2020-0403</dd><dt class="titleShort">Korttittel</dt><dd class="titleShort">Forskrift om utvidelse av personkretsen som kan utløse trygderefusjoner i særskilte tilfeller</dd><dt class="title">Tittel</dt><dd class="title">Forskrift om utvidelse av personkretsen som kan utløse trygderefusjoner i særskilte tilfeller</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 26. mars 2020 med hjemmel i lov 28. februar 1997 nr. 19 om folketrygd (folketrygdloven) § 5-4 fjerde ledd.</dd><dt class="refid">RefID</dt><dd class="refid">forskrift/2020-03-26-487</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utvidelse av personkretsen som kan utløse trygderefusjoner i særskilte tilfeller<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Personkrets</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-26-487" id="dokument"><h1>Forskrift om utvidelse av personkretsen som kan utløse trygderefusjoner i særskilte tilfeller</h1><article class="legalArticle" data-lovdata-URL="LTI/forskrift/2020-03-26-487/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å styrke personellsituasjonen i allmennlegetjenesten i særskilte situasjoner, ved å utvide kretsen av leger som kan utløse trygderefusjon.</article></article><article class="legalArticle" data-lovdata-URL="LTI/forskrift/2020-03-26-487/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder ved legehjelp som pliktes godtgjort etter forskrift 27. juni 2019 nr. 923 om stønad til dekning av utgifter til undersøkelse og behandling hos lege.</article><article class="legalP" id="paragraf-2-ledd-2">Leger som utløser trygderefusjon i medhold av forskriften her har ikke anledning til å kreve takster og/eller egenandeler utover det som er fastsatt i forskrift 27. juni 2019 nr. 923 kapittel II. Rettigheter og plikter etter denne forskriften gjelder tilsvarende for personkretsen som er omfattet av forskriften her.</article></article><article class="legalArticle" data-lovdata-URL="LTI/forskrift/2020-03-26-487/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personkrets</span></h2><article class="legalP" id="paragraf-3-ledd-1">Leger uten fastlegeavtale med kommunen kan utføre arbeid som utløser trygderefusjon i medhold av denne forskriften når de:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">har inngått en avtale med kommunen om å behandle pasienter på fastlegelister til kommunalt ansatte fastleger, eller</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">har inngått avtale med innehaver av en fastlegeavtale i privat næringsdrift om å behandle pasienter på dennes liste.</article></article></li></ul></article><article class="legalP" id="paragraf-3-ledd-2">Medisinske studenter med lisens etter forskrift 21. desember 2000 nr. 1379 om lisens til helsepersonell kan utføre arbeid som utløser trygderefusjon i medhold av denne forskriften når de er under veiledning og supervisjon av autorisert lege, og:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">har inngått avtale med kommunen om å behandle pasienter på fastlegelister til kommunalt ansatte fastleger, eller</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">har inngått avtale med innehaver av en fastlegeavtale i privat næringsdrift om å behandle pasienter på dennes liste.</article></article></li></ul></article><article class="legalP" id="paragraf-3-ledd-3">Trygderefusjon utløst av lege eller medisinsk student som har inngått avtale med kommunen tilfaller kommunen som arbeidsgiver. For å fremsette krav om trygderefusjon på selvstendig grunnlag, i medhold av denne forskriften, må avtaleforholdet dokumenteres. For medisinsk student som har inngått avtale med en fastlege, utbetales refusjonen til fastlegen.</article></article><article class="legalArticle" data-lovdata-URL="LTI/forskrift/2020-03-26-487/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks.</article></article></main></body></html>