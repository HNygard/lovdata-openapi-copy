<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Norges idrettshøgskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-18-1974</dd><dt class="dokid">DokumentID</dt><dd class="dokid">LTI/forskrift/2020-06-18-1974</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges idrettshøgskole</li></ul></dd><dt class="dateInForce">I kraft fra</dt><dd class="dateInForce">2020-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-05-26-1811</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li></ul></dd><dt class="dateOfPublication">Kunngjort</dt><dd class="dateOfPublication">2020-10-07 15:45</dd><dt class="journalNumber">Journalnummer</dt><dd class="journalNumber">2020-1369</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved NIH</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Norges idrettshøgskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges idrettshøgskole 18. juni 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3.</dd><dt class="refid">RefID</dt><dd class="refid">forskrift/2020-06-18-1974</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Norges idrettshøgskole<ul class="tocSubUl"><li>I<ul class="tocSubUl"><li>§ 2. Definisjoner</li><li>§ 5. Opptakskrav for de enkelte studier</li><li>§ 14. Innhold i program- og emneplaner</li><li>§ 18. Utdanningsplan, veiledningskontrakt og semesterregistrering</li><li>§ 21. Godskriving av grad, yrkesutdanning, fag osv. fra institusjon under loven</li><li>§ 22. Godkjenning av grad eller utdanning fra institusjon som ikke går inn under loven</li><li>§ 24. Avvikling av eksamener</li><li>§ 25. Vilkår for å gå opp til eksamen</li><li>§ 32. Antall forsøk til eksamen</li><li>§ 35. Innpass av emne</li><li>§ 36. Sensur</li><li>§ 48. Krav til innhold og sammensetning av mastergrad</li><li>§ 49. Tilleggsbetegnelse for grader</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-18-1974" id="dokument"><h1>Forskrift om endring i forskrift om opptak, studier og eksamen ved Norges idrettshøgskole</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-18-1974/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 26. mai 2005 nr. 1811 om opptak, studier og eksamen ved Norges idrettshøgskole gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></span></article><article class="defaultP"><table><tbody><tr><td data-text-align="left" data-vertical-align="top"><i>Studiepoeng</i></td><td data-text-align="left" data-vertical-align="top">Mål på arbeidsomfang i studiet: 60 studiepoeng tilsvarer ett års studium på full tid.</td></tr><tr><td data-text-align="left" data-vertical-align="top"><i>Studieprogram</i></td><td data-text-align="left" data-vertical-align="top">Et studieløp bestående av flere emner. Studieprogram kan ha fra 30 til 180 studiepoengs omfang.</td></tr><tr><td data-text-align="left" data-vertical-align="top"><i>Programplan</i></td><td data-text-align="left" data-vertical-align="top">Beskriver et studieprogram, hvordan det er bygget opp og hvordan emnene som inngår hører sammen.</td></tr><tr><td data-text-align="left" data-vertical-align="top"><i>Emne</i></td><td data-text-align="left" data-vertical-align="top">Den minste studieenheten. Alle emner skal ha omfanget målt i studiepoeng.</td></tr><tr><td data-text-align="left" data-vertical-align="top"><i>Emneplan</i></td><td data-text-align="left" data-vertical-align="top">Beskriver mål, organisering, arbeidsmåter, vurderingsordninger, anbefalt litteratur og pensum i et emne.</td></tr><tr><td data-text-align="left" data-vertical-align="top"><i>Faglig fordypning</i></td><td data-text-align="left" data-vertical-align="top">60 studiepoeng i 2. og/eller 3. studieår i bachelorprogram eller tilsvarende utgjør faglig fordypning. Hvilke emner som skal inngå er definert i studieprogrammets programplan.</td></tr><tr><td data-text-align="left" data-vertical-align="top"><i>Faglig spesialisering</i></td><td data-text-align="left" data-vertical-align="top">90 studiepoeng i 2. og 3. studieår i bachelorprogram eller tilsvarende utgjør faglig spesialisering. Hvilke emner som skal inngå er definert i studieprogrammets programplan.</td></tr><tr><td data-text-align="left" data-vertical-align="top"><i>Eksamen/vurdering</i></td><td data-text-align="left" data-vertical-align="top">Formell prøving av studentenes kunnskaper og ferdigheter, enten underveis og/eller ved slutten av et emne.</td></tr><tr><td data-text-align="left" data-vertical-align="top"><i>Utsatt eksamen</i></td><td data-text-align="left" data-vertical-align="top">For studenter som hadde gyldig fravær ved ordinær eksamen og for studenter som ikke besto ordinær eksamen.</td></tr></tbody></table></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opptakskrav for de enkelte studier</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><article class="legalP" id="kapittel-1-foreslåttparagraf-2-punkt-1-ledd-1">Opptakskrav til 3-årig bachelor i friluftsliv: Generell studiekompetanse, eller realkompetanse.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><article class="legalP" id="kapittel-1-foreslåttparagraf-2-punkt-2-ledd-1">Opptakskrav til 3-årig bachelor i faglærer i kroppsøving og idrettsfag: Generell studiekompetanse, samt nasjonale regler for opptak til faglærerutdanning.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><article class="legalP" id="kapittel-1-foreslåttparagraf-2-punkt-3-ledd-1">Opptakskrav til 3-årig bachelor i Sport management: Generell studiekompetanse, eller realkompetanse.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><article class="legalP" id="kapittel-1-foreslåttparagraf-2-punkt-4-ledd-1">Opptakskrav til 3-årig bachelor trening, helse og prestasjon: Generell studiekompetanse, eller realkompetanse.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Opptakskrav til 3-årig bachelor trenerrollen og idrettspsykologi: Generell studiekompetanse, eller realkompetanse.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">Opptakskrav til årsstudiet Idrett og samfunn: Generell studiekompetanse, eller realkompetanse.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-punkt-7"><article class="legalP" id="kapittel-1-foreslåttparagraf-2-punkt-7-ledd-1">Opptakskrav til 2. studieår bachelorstudier ved NIH: Opptakskrav til det enkelte studium er fastsatt i programplanen.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-punkt-8"><article class="legalP" id="kapittel-1-foreslåttparagraf-2-punkt-8-ledd-1">Opptakskrav til praktisk-pedagogisk utdanning (PPU): Opptakskrav til det enkelte studium er fastsatt i programplanen.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-2-punkt-9"><article class="legalP" id="kapittel-1-foreslåttparagraf-2-punkt-9-ledd-1">Opptakskrav til øvrige studieprogram på lavere grads nivå: Opptakskrav til det enkelte studium er fastsatt i programplanen.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-2-punkt-10"><article class="legalP" id="kapittel-1-foreslåttparagraf-2-punkt-10-ledd-1">Opptakskrav til master i idrettsfysioterapi: Opptakskrav er fastsatt i programplanen. Karaktergjennomsnittet må være karakter «C» eller bedre.</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-2-punkt-11"><article class="legalP" id="kapittel-1-foreslåttparagraf-2-punkt-11-ledd-1">Opptakskrav til master i idrettsvitenskap: Søker må oppfylle krav fastsatt i forskrift 1. desember 2005 nr. 1392 om krav til mastergrad. I opptaksgrunnlaget skal det inngå minimum 120 studiepoeng idrettsfag, inkludert fordypningskrav til den enkelte studieretningen som fremgår av programplanen. Karaktergjennomsnittet må være karakter «C» eller bedre i hele opptaksgrunnlaget (180 studiepoeng).</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-2-punkt-12"><article class="legalP" id="kapittel-1-foreslåttparagraf-2-punkt-12-ledd-1">Fordypningskrav til de ulike instituttene er fastsatt i de ulike programplanene.</article></article></li></ul></article> <article class="defaultP" margin-top="true">Kapittel III overskriften skal lyde:</article><span class="futuretitle" id="kapittel-1-foreslåttittel-1">Kapittel III. Programplan</span> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Innhold i program- og emneplaner</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">Studiene ved Norges idrettshøgskole er organisert i studieprogram, som består av flere emner. Alle studieprogram skal ha en programplan som fastsetter: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-1"><article class="legalP" id="kapittel-1-foreslåttparagraf-3-punkt-1-ledd-1-punkt-1-ledd-1">Studieprogrammets/fagområdets læringsutbytte, omfang, innhold, organisering, arbeidsformer, eksamensordning og prøve- og vurderingsform.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-2"><article class="legalP" id="kapittel-1-foreslåttparagraf-3-punkt-1-ledd-1-punkt-2-ledd-1">Studieprogrammets læringsutbytte er i samsvar med det nasjonale kvalifikasjonsrammeverket og definert i kunnskap, ferdigheter og generell kompetanse.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-3"><article class="legalP" id="kapittel-1-foreslåttparagraf-3-punkt-1-ledd-1-punkt-3-ledd-1">Eventuelle forkunnskapskrav eller anbefalte forkunnskaper for studieprogrammet eller fagområdet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-4"><article class="legalP" id="kapittel-1-foreslåttparagraf-3-punkt-1-ledd-1-punkt-4-ledd-1">Hvilke emner som undervises og som det kan avlegges eksamen i.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-5"><article class="legalP" id="kapittel-1-foreslåttparagraf-3-punkt-1-ledd-1-punkt-5-ledd-1">Faglig beskrivelse av emnene som inngår i studieprogrammet. Alle emner skal ha en emneplan som fastsetter emnenes navn og kode, læringsutbytte, organisering og arbeidsformer, vurderingsordning og pensum. I emner der hoveddel av undervisning foregår på annet språk enn norsk, skal dette angis i emneplan.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-6"><article class="legalP" id="kapittel-1-foreslåttparagraf-3-punkt-1-ledd-1-punkt-6-ledd-1">Hvilke grupper av emner som oppfyller kravet til fordypning.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-7"><article class="legalP" id="kapittel-1-foreslåttparagraf-3-punkt-1-ledd-1-punkt-7-ledd-1">Eventuelle krav til rekkefølge for emnene i studieprogrammet.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-8"><article class="legalP" id="kapittel-1-foreslåttparagraf-3-punkt-1-ledd-1-punkt-8-ledd-1">Eventuelle særlige vilkår for å gå opp til eksamen, slik som godkjent deltakelse i laboratorieøvinger, obligatoriske skriftlige arbeider, muntlige framlegg, faglige ekskursjoner, feltkurs eller andre teoretiske og praktiske øvinger.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-punkt-1-ledd-1-punkt-9"><article class="legalP" id="kapittel-1-foreslåttparagraf-3-punkt-1-ledd-1-punkt-9-ledd-1">Andre bestemmelser av betydning for gjennomføringen og kvalitetssikringen av studiet.</article></article></li></ul></article></article></li></ul></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Utdanningsplan, veiledningskontrakt og semesterregistrering</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-punkt-1"><article class="legalP" id="kapittel-1-foreslåttparagraf-4-punkt-1-ledd-1">En student som er tatt opp til studier av 60 studiepoengs omfang eller mer skal ha en utdanningsplan for sitt studium i form av en avtale inngått mellom studenten og høgskolen. Utdanningsplanen skal angi partenes viktigste rettigheter og plikter. Utdanningsplanen skal være inngått i løpet av studentens første semester. Dersom utdanningsplanen skal ha vesentlige avvik fra programplanen skal institutt som har det faglige ansvaret for studiet ha anledning til å uttale seg før planen blir utformet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-punkt-2"><article class="legalP" id="kapittel-1-foreslåttparagraf-4-punkt-2-ledd-1">En student som er tatt opp til masterprogram skal inngå veiledningskontrakt i første studieår. Veiledningskontrakten skal blant annet regulere omfanget og varigheten av veiledningen. Kontrakten inngås mellom studenten og det instituttet som studenten er tatt opp til.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-punkt-3"><article class="legalP" id="kapittel-1-foreslåttparagraf-4-punkt-3-ledd-1">Studentens rett til oppfølging og tilrettelegging underveis i utdanningen er betinget av at studentens forpliktelser etter utdanningsplanen og mastergradskontrakten blir overholdt.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-punkt-4"><article class="legalP" id="kapittel-1-foreslåttparagraf-4-punkt-4-ledd-1">Studenten må betale semesteravgift og bekrefte sin utdanningsplan hvert semester innen fastsatt frist for å beholde sin studie- og undervisningsrett.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-punkt-5"><article class="legalP" id="kapittel-1-foreslåttparagraf-4-punkt-5-ledd-1">En student som er fritatt for å betale semesteravgift pga. utvekslingsordninger eller lignende skal bekrefte sin utdanningsplan på samme måte som øvrige studenter.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-punkt-6"><article class="legalP" id="kapittel-1-foreslåttparagraf-4-punkt-6-ledd-1">Studieutvalget fastsetter frister, jf. § 18 nr. 4 og 6, § 24 nr. 3 og 4 samt § 26 nr. 2.</article></article></li></ul></article> <article class="defaultP" margin-top="true">Kapittel V overskriften skal lyde:</article><span class="futuretitle" id="kapittel-1-foreslåttittel-2">Kapittel V. Innpassing</span> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Godskriving av grad, yrkesutdanning, fag osv. fra institusjon under loven</span></span><article class="legalP" id="kapittel-1-foreslåttparagraf-5-ledd-1">Instituttene avgjør søknad om godskriving av grad, yrkesutdanning, fag eller emne fra en institusjon som går inn under lov om universiteter og høyskoler.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Godkjenning av grad eller utdanning fra institusjon som ikke går inn under loven</span></span><article class="legalP" id="kapittel-1-foreslåttparagraf-6-ledd-1">Instituttene avgjør søknad om å få godkjent grad eller utdanning fra utenlandsk eller norsk institusjon som ikke går inn under lov om universiteter og høyskoler som jevngod med grad, yrkesutdanning eller annet utdanningsprogram som gis ved høgskolen.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Avvikling av eksamener</span></span><article class="legalP" id="kapittel-1-foreslåttparagraf-7-ledd-1">Eksamen skal fremme læring, sikre kvalitet og ivareta studentenes rettssikkerhet. Studentenes kunnskaper og ferdigheter skal prøves på en upartisk og faglig betryggende måte. Det skal framgå klart av program- eller emneplanen hvilke eksamener og vurderinger studenten skal ta underveis og framgangsmåten ved fastsetting av karakter, herunder innbyrdes vekting av delprøver mv. Studentenes kunnskaper og ferdigheter skal prøves i hvert emne. Dette kan skje i form av avsluttende eksamen, vurderinger underveis, eller på annen måte i henhold til programplanen. Det kan unntaksvis fastsettes at enkelte emner ikke skal ha slik vurdering. Det skal da kreves at studenten har deltatt i undervisningen, etter nærmere bestemmelse i programplanen.</article></article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Vilkår for å gå opp til eksamen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">For å melde seg opp til eksamen må studenten fylle de generelle opptakskrav til studier ved NIH og eventuelle opptakskrav fastsatt til studieprogrammet eller emnet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-punkt-2"><article class="legalP" id="kapittel-1-foreslåttparagraf-8-punkt-2-ledd-1">Dersom spesielle arbeids-/studiekrav, godkjent obligatorisk oppgave, undervisning eller praksis er en forutsetning for at studenten kan gå opp til eksamen, skal slike vilkår være fastsatt i emne- eller programplanen.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-8-punkt-3"><article class="legalP" id="kapittel-1-foreslåttparagraf-8-punkt-3-ledd-1">For å få gå opp til eksamen må studenten være registrert og oppmeldt til eksamen innen de frister som er fastsatt av høgskolen.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-8-punkt-4"><article class="legalP" id="kapittel-1-foreslåttparagraf-8-punkt-4-ledd-1">For å få gå opp til eksamen må studenten ha betalt semesteravgift innen fastsatt frist.</article></article></li></ul></article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Antall forsøk til eksamen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-punkt-1"><article class="legalP" id="kapittel-1-foreslåttparagraf-9-punkt-1-ledd-1">Fordypningsoppgaver på 3. studieår i bachelorprogrammene som er vurdert, kan omarbeides og leveres inn til ny vurdering én gang.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-punkt-2"><article class="legalP" id="kapittel-1-foreslåttparagraf-9-punkt-2-ledd-1">En masteroppgave som har fått et ikke-bestått eksamensresultat, kan bare én gang leveres på nytt som et nytt eksamensforsøk. En masteroppgave som har fått et bestått eksamensresultat, kan ikke leveres på nytt i bearbeidet form. Det er ikke anledning til å skrive ny masteroppgave innenfor det samme tema og med samme datagrunnlag.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-9-punkt-3"><article class="legalP" id="kapittel-1-foreslåttparagraf-9-punkt-3-ledd-1">For andre eksamener enn de som er nevnt i nr. 1 og 2 har en student anledning til å fremstille seg til eksamen i samme emne maksimalt tre ganger. I særlige tilfeller kan studieutvalget gi dispensasjon fra tregangersregelen. Dersom en student unnlater å møte til eksamen uten gyldig grunn, regnes det som om studenten har gått opp til eksamen én gang. Studenter som har gyldig grunn for fravær under eksamen, har ikke brukt et eksamensforsøk.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-9-punkt-4"><article class="legalP" id="kapittel-1-foreslåttparagraf-9-punkt-4-ledd-1">Ved endring av karakteruttrykk ved gjentak av eksamen gjelder følgende: <ul class="defaultList"><li data-li-identifier="(1)" data-name="(1)"><article class="listArticle" id="kapittel-1-foreslåttparagraf-9-punkt-4-ledd-1-punkt-1"><article class="legalP" id="kapittel-1-foreslåttparagraf-9-punkt-4-ledd-1-punkt-1-ledd-1">For studenter som gjentar en eksamen som er bestått med bokstavkarakter gjelder følgende: Ved ikke bestått eksamen vil tidligere bokstavkarakter bli stående som tellende karakter. Ved bestått eksamen vil «Bestått» bli tellende karakter.</article></article></li><li data-li-identifier="(2)" data-name="(2)"><article class="listArticle" id="kapittel-1-foreslåttparagraf-9-punkt-4-ledd-1-punkt-2"><article class="legalP" id="kapittel-1-foreslåttparagraf-9-punkt-4-ledd-1-punkt-2-ledd-1">For studenter som får «Bestått» som tellende karakter i et emne og senere gjentar eksamen med gradert karakter, gjelder følgende: Ved ikke bestått på ny eksamen blir «Bestått» tellende, ved bestått karakter på ny eksamen blir bokstavkarakteren tellende.</article></article></li></ul></article></article></li></ul></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Innpass av emne</span></span><article class="legalP" id="kapittel-1-foreslåttparagraf-10-ledd-1">En student kan få innpasset et emne som er bestått ved høgskolen eller en annen institusjon. Det er kun emner som skal inngå som en del av en utdanningsplan/grad som kan innpasses. Søknad skal leveres til høgskolen og blir vurdert av emneansvarlig eller programleder. Frist for å søke innpass av emner er 15. september. Med søknaden skal det vedlegges kopi av vitnemål eller karakterutskrift og program-/emneplan eller tilsvarende inkludert pensumliste for den eksamen/prøve studenten søker innpass på grunnlag av.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Sensur</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-11-punkt-1"><article class="legalP" id="kapittel-1-foreslåttparagraf-11-punkt-1-ledd-1">Instituttleder oppnevner eksterne sensorer etter forslag fra emneansvarlig. Alle emner skal gjennomgå ekstern sensur minimum hvert 4. år. Ekstern sensor kan ikke være ansatt ved Norges idrettshøgskole eller ha hatt undervisning eller veiledning ved Norges idrettshøgskole inneværende studieår. Instituttslederne oppnevner interne sensorer til vurderinger og eksamener knyttet til de respektive faginstitutter. Oppnevningen skal gjelde både ordinær og utsatt eksamen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-11-punkt-2"><article class="legalP" id="kapittel-1-foreslåttparagraf-11-punkt-2-ledd-1">Ekstern sensor må ha minst en av følgende kvalifikasjoner: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-2-ledd-1-punkt-1"><article class="legalP" id="kapittel-1-foreslåttparagraf-11-punkt-2-ledd-1-punkt-1-ledd-1">være ansatt på lektor/amanuensisnivå eller høyere nivå ved universitetet, høyskole eller annen forskningsinstitusjon eller på annen måte ha dokumentert vitenskapelig kompetanse på tilsvarende nivå</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-2-ledd-1-punkt-2"><article class="legalP" id="kapittel-1-foreslåttparagraf-11-punkt-2-ledd-1-punkt-2-ledd-1">ha erfaring som sensor i fagområdet ved universitetet/høyskole</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-2-ledd-1-punkt-3"><article class="legalP" id="kapittel-1-foreslåttparagraf-11-punkt-2-ledd-1-punkt-3-ledd-1">gjennom yrkespraksis være særlig kvalifisert innen fagområdet.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-11-punkt-3"><article class="legalP" id="kapittel-1-foreslåttparagraf-11-punkt-3-ledd-1">Ekstern deltakelse i vurderingen kan for eksempel være følgende: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-3-ledd-1-punkt-1"><article class="legalP" id="kapittel-1-foreslåttparagraf-11-punkt-3-ledd-1-punkt-1-ledd-1">vurdering av studentenes prestasjoner i et emne, for alle eller et utvalg av studentene</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-3-ledd-1-punkt-2"><article class="legalP" id="kapittel-1-foreslåttparagraf-11-punkt-3-ledd-1-punkt-2-ledd-1">for å kontrollere og godkjenne eksamensoppgaver og prinsipper for karaktersetting i et emne</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-3-ledd-1-punkt-3"><article class="legalP" id="kapittel-1-foreslåttparagraf-11-punkt-3-ledd-1-punkt-3-ledd-1">for å vurdere intern sensors karaktersetting</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-3-ledd-1-punkt-4"><article class="legalP" id="kapittel-1-foreslåttparagraf-11-punkt-3-ledd-1-punkt-4-ledd-1">for å vurdere emne-/programplaner, undervisningsopplegget og/eller vurderingsordningene i emne eller program.</article></article></li></ul></article><article class="defaultP">Ekstern sensor skal primært oppnevnes som tilsynssensor, men kan unntaksvis benyttes som ren bedømmersensor. Dette er ytterligere presisert i retningslinjer for ekstern sensor ved NIH.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-11-punkt-4"><article class="legalP" id="kapittel-1-foreslåttparagraf-11-punkt-4-ledd-1">Det skal benyttes to sensorer hvorav minst en ekstern ved bedømmelse av studentenes prestasjoner i følgende tilfeller: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-4-ledd-1-punkt-1"><article class="legalP" id="kapittel-1-foreslåttparagraf-11-punkt-4-ledd-1-punkt-1-ledd-1">i emnet fordypningsoppgave i 3. studieår bachelor</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-punkt-4-ledd-1-punkt-2"><article class="legalP" id="kapittel-1-foreslåttparagraf-11-punkt-4-ledd-1-punkt-2-ledd-1">ved klage over karakterfastsetting og ved vurdering av masteroppgave, jf. lov om universiteter og høyskoler, § 3-9.</article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-11-punkt-5"><article class="legalP" id="kapittel-1-foreslåttparagraf-11-punkt-5-ledd-1">Dersom det er ekstern sensor ved eksamen, fastsettes karakteren i fellesskap av intern og ekstern sensor. Dersom eksamenskommisjonen ikke kommer til enighet om en karakter, skal ekstern sensor avgjøre karakteren.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-11-punkt-6"><article class="legalP" id="kapittel-1-foreslåttparagraf-11-punkt-6-ledd-1">Sensuren skal foreligge innen tre uker etter eksamen. Styret selv skal fatte vedtak om lengre frist dersom det ikke er mulig å skaffe kvalifisert sensor innen denne fristen.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-11-punkt-7"><article class="legalP" id="kapittel-1-foreslåttparagraf-11-punkt-7-ledd-1">Sensur på masteroppgaver skal foreligge innen to måneder etter innlevering.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-11-punkt-8"><article class="legalP" id="kapittel-1-foreslåttparagraf-11-punkt-8-ledd-1">Det skal utarbeides sensorveiledning for alle vurderingsformer. Sensorveiledningen skal gjøres tilgjengelige for kandidatene rett i etterkant av sensurfrist.</article></article></li></ul></article> <article class="defaultP" margin-top="true">§ 48 skal lyde:</article><article class="futureLegalArticle" data-name="§48" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 48</span>. <span class="legalArticleTitle">Krav til innhold og sammensetning av mastergrad</span></span><article class="legalP" id="kapittel-1-foreslåttparagraf-12-ledd-1">For å få tildelt mastergrad av 120 studiepoengs omfang må kravene som er fastsatt i forskrift 1. desember 2005 nr. 1392 om krav til mastergrad være oppfylt. I tillegg må studenten ha bestått emner som er fastsatt i den enkelte programplan. Omfanget av det selvstendige arbeidet fastsettes i programplanen. Det er obligatorisk med veiledning av det selvstendige arbeidet. For å få utstedt vitnemål må minst 60 studiepoeng som skal inngå i graden være bestått ved NIH.</article></article> <article class="defaultP" margin-top="true">§ 49 skal lyde:</article><article class="futureLegalArticle" data-name="§49" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 49</span>. <span class="legalArticleTitle">Tilleggsbetegnelse for grader</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) For studenter som ikke har faglig spesialisering angis betegnelsen bachelor i idrettsvitenskap på vitnemålet.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) For studenter som har faglig spesialisering angis betegnelsen bachelor med påskrift av studieprogrammets navn på vitnemålet.</article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) For mastergrad av 120 studiepoengs omfang angis betegnelsen master i idrettsvitenskap eller master i idrettsfysioterapi på vitnemålet. I tillegg oppgis tittel på det selvstendige arbeidet. Emnene som inngår i graden dokumenteres ved karakterutskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-18-1974/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>