<!DOCTYPE html><html lang="no"><head><title>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-16-1201</dd><dt class="dokid">DokumentID</dt><dd class="dokid">LTI/forskrift/2020-06-16-1201</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2020-06-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-04-17-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-17-23/§5</li><li>lov/2020-04-17-23/§14</li></ul></dd><dt class="dateOfPublication">Kunngjort</dt><dd class="dateOfPublication">2020-06-16 16:50</dd><dt class="journalNumber">Journalnummer</dt><dd class="journalNumber">2020-0907</dd><dt class="titleShort">Korttittel</dt><dd class="titleShort">Endr. i forskrift til lov om midlertidig tilskuddsordning for foretak med stort omsetningsfall</dd><dt class="title">Tittel</dt><dd class="title">Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. juni 2020 med hjemmel i lov 17. april 2020 nr. 23 om midlertidig tilskuddsordning for foretak med stort omsetningsfall § 5 og § 14.</dd><dt class="refid">RefID</dt><dd class="refid">forskrift/2020-06-16-1201</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall<ul class="tocSubUl"><li>I<ul class="tocSubUl"><li>§ 3-2a. Særlige regler om beregning av tilskudd for foretak med sesongbasert virksomhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-16-1201" id="dokument"><h1>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-16-1201/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. april 2020 nr. 820 til utfylling og gjennomføring av lov om midlertidig tilskuddsordning for foretak med stort omsetningsfall gjøres følgende endringer:</article> <article class="defaultP" margin-top="true">§ 3-1 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) For foretak som i kalendermåneden det søkes om tilskudd for anses å være stengt av staten, er justeringsfaktoren 0,9. For tilskudd for mars og april anses et foretak å være stengt av staten når 50 prosent eller mer av foretakets omsetning i januar og februar 2020 kom fra virksomhet som nevnt i forskrift 27. mars 2020 nr. 470 om smitteverntiltak mv. ved koronautbruddet § 12 første ledd bokstav e slik den lød fra 16. april 2020 til 11. mai 2020 og § 14. Tilsvarende gjelder for tannbehandling, og for tjenester som nevnt i samme forskrift § 16. For tilskudd i mai anses et foretak å være stengt av staten når 50 prosent eller mer av foretakets omsetning i januar og februar 2020 kom fra virksomhet som nevnt i forskrift 27. mars 2020 nr. 470 § 12 første ledd bokstav e slik den lød fra 16. april 2020 til 11. mai 2020 og § 14 slik den lød fra 11. mai 2020 til 29. mai 2020.</article> <article class="defaultP" margin-top="true">§ 3-1 tredje ledd første punktum skal lyde:</article><article class="legalP" id="kapittel-1-ledd-2">Egenandelen er 10&#xa0;000 kroner for mars, 5&#xa0;000 kroner for april og 0 kroner for mai.</article> <article class="defaultP" margin-top="true">Ny § 3-2a skal lyde:</article><article class="futureLegalArticle" data-name="§3-2a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-2a</span>. <span class="legalArticleTitle">Særlige regler om beregning av tilskudd for foretak med sesongbasert virksomhet</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Foretak hvor mer enn 50 prosent av omsetningen forrige sesongår stammer fra sesongbasert virksomhet eller umiddelbart tilknyttet virksomhet, kan beregne tilskudd etter reglene i denne paragrafen. Overnattingsvirksomhet anses ikke som umiddelbart tilknyttet virksomhet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med sesongbasert virksomhet menes omsetning av tjenester som innebærer aktiviteter eller opplevelser som i det vesentlige gjennomføres utendørs, og som etter sin art er sesongbasert.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Foretaket må ha hatt minst 80 prosent av sin omsetning i forrige sesongår innenfor en sammenhengende seksmånedersperiode. Denne seksmånedersperioden må omfatte minst én av månedene mars, april eller mai 2019.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Med sesongår menes foretakets regnskapsår, såfremt dette omfatter én hel sesong for foretaket. Der foretakets regnskapsår ikke omfatter én hel sesong, kan foretaket i stedet bruke en annen 12-månedersperiode som omfatter en hel sesong for virksomheten. Med forrige sesongår menes siste sesongår avsluttet før 1. mars 2020. Foretaket må være registrert, jf. § 1-1, senest den første dagen i forrige sesongår.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Foretak som oppfyller vilkårene i første til fjerde ledd kan få beregnet tilskudd etter § 3-1 på grunnlag av foretakets faste, uunngåelige kostnader skalert med en sesongfaktor. Ved tilskuddsberegningen skal egenandelen, jf. § 3-1 tredje ledd, og maksimalt tilskudd etter § 3-1 femte ledd, skaleres tilsvarende som de faste, uunngåelige kostnadene.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Sesongfaktoren beregnes som omsetning i samme måned i 2019 som måneden det søkes om tilskudd for, multiplisert med 12, dividert med omsetning i forrige sesongår.</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) Dersom foretaket søker om og får beregnet tilskudd i henhold til denne paragrafen, må foretakets tilskudd beregnes etter denne paragrafen for alle månedene det gis tilskudd for.</article></article> <article class="defaultP" margin-top="true">§ 5-3 skal lyde:</article><article class="numberedLegalP" data-numerator="1" id="kapittel-1-nummer-2">(1) Krav om tilbakebetaling etter § 5-2 forfaller til betaling tre uker etter at melding om vedtak om tilbakebetaling er sendt til skyldner.</article><article class="numberedLegalP" data-numerator="2" id="kapittel-1-nummer-3">(2) Før utbetaling av tilskudd skjer etter § 5-1 første ledd, kan krav på tilbakebetaling likevel motregnes i utbetalingsbeløpet selv om tilbakebetalingskravet ikke er forfalt etter første ledd.</article><article class="numberedLegalP" data-numerator="3" id="kapittel-1-nummer-4">(3) Administrative sanksjoner ilagt etter lov 17. april 2020 nr. 23 om midlertidig tilskuddsordning for foretak med stort inntektsfall § 12 forfaller til betaling tre uker etter at fristen for å klage over vedtaket om fastsetting av kravet er ute, eller ved klage, tre uker etter at klagen er avgjort. Dersom det innvilges utsatt iverksetting av krav etter skatteforvaltningsloven § 14-10 annet ledd, forfaller kravet til betaling tre uker etter utløpet av søksmålsfristen, eller ved søksmål, tre uker etter at endelig rettsavgjørelse foreligger.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-16-1201/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>