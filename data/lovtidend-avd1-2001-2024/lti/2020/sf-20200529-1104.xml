<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-29-1104</dd><dt class="dokid">DokumentID</dt><dd class="dokid">LTI/forskrift/2020-05-29-1104</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-06-01, 2020-06-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§1-2</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§7-12</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-05-29 18:15</dd><dt class="journalNumber">Journalnummer</dt><dd class="journalNumber">2020-0806</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 29. mai 2020 med hjemmel i lov 5. august 1994 nr. 55 om vern mot smittsomme sykdommer § 1-2 tredje ledd, § 4-1 andre og sjette ledd, jf. § 4-1 første ledd bokstavene a og b, § 4-3 og § 7-12, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-05-29-1104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 10a. Krav til gjennomføring av reiselivsaktiviteter på Svalbard</li><li>§ 14. Stenging av enkelte virksomheter</li><li>§ 14a. Krav til smittevernfaglig forsvarlig drift ved serveringssteder</li><li>§ 15b. Krav til smittevernfaglig forsvarlig drift ved andre virksomheter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-29-1104" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-05-29-1104/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 2 første og andre ledd skal lyde:</article><article class="legalP" id="kapittel-1-ledd-2">Forskriften gjelder for enhver som oppholder seg i Norge. Den gjelder også for personer og norske fartøy som foretar reiser omfattet av § 5 tredje ledd.</article><article class="legalP" id="kapittel-1-ledd-3">Forskriften gjelder for Svalbard og Jan Mayen, men med de unntakene og tilpasningene som følger av § 10, § 10a og § 11a.</article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-4">Personer som stiger på og av norske fartøy i Norge, og som kun oppholder seg i fartøyet under reisen, er unntatt fra karanteneplikten etter første ledd selv om fartøyet under reisen har krysset Norges grenser i internasjonalt farvann.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-5">Personer som krysser grensen til Norge fra område som nevnt i bokstavene a til g under reise mellom bolig og arbeidssted i disse landene, eller når de er i arbeid, er unntatt fra karanteneplikt etter § 5 i den tiden de er under reise mellom bolig og arbeidssted og i den tiden de er i arbeid:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Danmark</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Finland</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Island</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Sverige</article></article></li><li data-li-identifier="e)" data-name="e)"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Færøyene</article></article></li><li data-li-identifier="f)" data-name="f)"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">Grønland</article></article></li><li data-li-identifier="g)" data-name="g)"><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">Åland.</article></article></li></ul></article> <article class="defaultP" margin-top="true">§ 6 andre til sjette ledd blir nye tredje til sjuende ledd.</article> <article class="defaultP" margin-top="true">§ 6 nytt andre ledd skal lyde:</article><article class="legalP" id="kapittel-1-ledd-6">Unntaket fra karanteneplikt i første ledd gjelder ikke for personer som er på gjennomreise fra land som ikke er nevnt i første ledd bokstavene a til g.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-7">Person som har hatt nærkontakt, jf. § 3, med en person som er bekreftet smittet av SARS CoV-2, senere enn 48 timer før vedkommende fikk de første symptomer på smitte, skal oppholde seg i karantene i ti døgn etter kontakten dersom personen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">bor i samme husstand som den bekreftet smittede eller som har tilsvarende tett kontakt med den bekreftet smittede</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">har pleiet den bekreftet smittede eller hatt tilsvarende nær fysisk kontakt, uten å ha brukt anbefalt beskyttelsesutstyr.</article></article></li></ul></article> <article class="defaultP" margin-top="true">§ 8 andre og tredje ledd blir nye tredje og fjerde ledd.</article> <article class="defaultP" margin-top="true">§ 8 nytt andre ledd skal lyde:</article><article class="legalP" id="kapittel-1-ledd-8">Personer som ikke er nevnt i første ledd bokstav a og b, og som har hatt nærkontakt som nevnt i første ledd, skal kontakte helse- og omsorgstjenesten for testing.</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Krav til gjennomføring av reiselivsaktiviteter på Svalbard</span></span><article class="legalP" id="kapittel-1-foreslåttparagraf-1-ledd-1">Virksomheter som tilbyr reiselivsaktivitet på Svalbard, skal før oppstart av aktivitet fremlegge for Sysselmannen, som leder av Beredskapsrådet, en plan som beskriver hvordan virksomheten skal sikre ivaretagelse av smittevernkrav som fremgår av gjeldende lov- og forskriftsverk, nasjonale veiledere og veiledere for reiselivsaktivitet på Svalbard. Med virksomhet etter første punktum menes også hoteller og overnattingssteder, og eier av båt eller skip som skal benyttes i reiselivsaktiviteter.</article><article class="legalP" id="kapittel-1-foreslåttparagraf-1-ledd-2">Sysselmannen, som leder av Beredskapsrådet for Svalbard, kan, etter faglig råd fra Universitetssykehuset Nord-Norge HF – Longyearbyen sykehus, forby oppstart av reiselivsaktiviteter dersom virksomheten ikke fremlegger plan som nevnt i første ledd, eller dersom den fremlagte planen ikke beskriver godt nok hvordan virksomheten kan ivareta smittevernkrav.</article><article class="legalP" id="kapittel-1-foreslåttparagraf-1-ledd-3">For å hindre eller begrense spredning av SARS CoV-2, og for å sikre opprettholdelse av forsvarlig helseberedskap, kan Sysselmannen, som leder av Beredskapsrådet, etter faglig råd fra Universitetssykehuset Nord-Norge HF – Longyearbyen sykehus, forby bestemte reiselivsaktiviteter som ikke kan gjennomføres på en smittevernfaglig forsvarlig måte.</article><article class="legalP" id="kapittel-1-foreslåttparagraf-1-ledd-4">Enkeltvedtak etter andre og tredje ledd kan påklages til Helse- og omsorgsdepartementet.</article></article> <article class="defaultP" margin-top="true">§ 13 første og fjerde ledd skal lyde:</article><article class="legalP" id="kapittel-1-ledd-9">Ved arrangement på offentlig sted kan det ikke være til stede mer enn 50 personer, med tillegg av ansatte eller oppdragstakere som står for gjennomføringen av arrangementet. Personer som er til stede, skal kunne holde minst 1 meter avstand til personer som ikke er i samme husstand. Det samme gjelder arrangement i lokaler som leies ut, inkludert i hotellfasiliteter, grendehus, forsamlingshus, konferansesaler og haller.</article><article class="legalP" id="kapittel-1-ledd-10">Virksomheter som står for gjennomføringen av arrangement bør følge relevante standarder om smittevern.</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Stenging av enkelte virksomheter</span></span><article class="legalP" id="kapittel-1-foreslåttparagraf-2-ledd-1">Treningssentre og lignende skal holde stengt.</article><article class="legalP" id="kapittel-1-foreslåttparagraf-2-ledd-2">Svømmehaller, spaanlegg, hotellbasseng, badeland og lignende skal holde stengt for aktivitet i vann, likevel slik at følgende tilbud kan holde åpent:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">skolesvømming, svømmekurs, svømmetrening og konkurransesvømming med arrangør</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">rehabilitering og opptrening som tilbys individuelt eller i mindre grupper med arrangør</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">annen individuell behandling som det kan bestilles time til og hvor bad er en del av behandlingen.</article></article></li></ul></article></article> <article class="defaultP" margin-top="true">§ 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Krav til smittevernfaglig forsvarlig drift ved serveringssteder</span></span><article class="legalP" id="kapittel-1-foreslåttparagraf-3-ledd-1">Serveringssteder, som restaurant, kafe, bar og pub, og utested, som diskotek, nattklubb og lignende, kan holde åpent dersom driften er smittevernfaglig forsvarlig. Smittevernfaglig forsvarlig drift innebærer at virksomheten skal sørge for at besøkende og personell kan holde minst 1 meters avstand til personer i annen husstand, at den har utarbeidet rutiner for god hygiene og godt renhold, og at disse rutinene blir overholdt.</article><article class="legalP" id="kapittel-1-foreslåttparagraf-3-ledd-2">Servering av mat skal ikke skje som buffet.</article><article class="legalP" id="kapittel-1-foreslåttparagraf-3-ledd-3">Ved serveringssteder som har skjenkebevilling, skal servering skje ved bordservering, og det skal være sitteplasser til alle gjester. Kommunen kan forby skjenking av alkohol etter smittevernloven § 4-1.</article></article> <article class="defaultP" margin-top="true">§ 15b skal lyde:</article><article class="futureLegalArticle" data-name="§15b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15b</span>. <span class="legalArticleTitle">Krav til smittevernfaglig forsvarlig drift ved andre virksomheter</span></span><article class="legalP" id="kapittel-1-foreslåttparagraf-4-ledd-1">Fornøyelsesparker, svømmehaller, badeland, spaanlegg, hotellbasseng, bingohaller, spillehaller og lignende skal, for å kunne holde åpent, drives smittevernfaglig forsvarlig. Med smittevernfaglig forsvarlig drift menes at virksomheten skal sørge for at besøkende og personell kan holde minst 1 meters avstand til personer i annen husstand, at den har utarbeidet rutiner for god hygiene og godt renhold, og at disse rutinene blir overholdt.</article><article class="legalP" id="kapittel-1-foreslåttparagraf-4-ledd-2">Garderober i idrettshaller skal ikke benyttes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-05-29-1104/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juni 2020. Dette gjelder ikke endringer i § 13, som trer i kraft 8. juni 2020.</article></section></main></body></html>