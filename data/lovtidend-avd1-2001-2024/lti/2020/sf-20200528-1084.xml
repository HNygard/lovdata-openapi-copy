<!DOCTYPE html><html lang="no"><head><title>Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-28-1084</dd><dt class="dokid">DokumentID</dt><dd class="dokid">LTI/forskrift/2020-05-28-1084</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1957-07-06-26/§24a</li><li>lov/1957-07-06-26/§24c</li></ul></dd><dt class="dateOfPublication">Kunngjort</dt><dd class="dateOfPublication">2020-05-28 15:45</dd><dt class="journalNumber">Journalnummer</dt><dd class="journalNumber">2020-0790</dd><dt class="titleShort">Korttittel</dt><dd class="titleShort">Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</dd><dt class="title">Tittel</dt><dd class="title">Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 28. mai 2020 med hjemmel i lov 6. juli 1957 nr. 26 om samordning av pensjons- og trygdeytelser (samordningsloven) § 24a nr. 11 og § 24c nr. 11.</dd><dt class="refid">RefID</dt><dd class="refid">forskrift/2020-05-28-1084</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20<ul class="tocSubUl"><li>Kapittel 1. Virkeområde<ul class="tocSubUl"><li>§ 1. Virkeområde</li></ul></li><li>Kapittel 2. Utfyllende regler til samordningsloven § 24a for årskull født i perioden 1954 til 1962<ul class="tocSubUl"><li>§ 2. Samordningsbeholdning</li><li>§ 3. Samordning av tillegg til alderspensjon fra folketrygden etter folketrygdloven § 20-18 femte ledd, jf. § 20-19 andre ledd</li><li>§ 4. Samordning som følge av ny opptjening i folketrygden</li><li>§ 5. Endret samordningsfradrag som følge av endret pensjon fra folketrygden på grunn av endret sivilstand mv.</li><li>§ 6. Unntak fra samordning ved ny opptjening i folketrygden etter uttak av hel tjenestepensjon</li></ul></li><li>Kapittel 3. Utfyllende regler til samordningsloven § 24c for årskull født fra og med 1963</li><li>Kapittel 4. Ikrafttredelse<ul class="tocSubUl"><li>§ 7. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-28-1084" id="dokument"><h1>Forskrift om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20</h1><section class="section" data-name="kap1" id="kapittel-1" data-lovdata-URL="LTI/forskrift/2020-05-28-1084/KAPITTEL_1"><h2>Kapittel 1. Virkeområde</h2><article class="legalArticle" data-lovdata-URL="LTI/forskrift/2020-05-28-1084/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gir utfyllende regler om samordning av alderspensjon fra offentlig tjenestepensjonsordning med alderspensjon etter folketrygdloven kapittel 20. Kapittel 2 gjelder årskull fra og med 1954-kullet til og med 1962-kullet. Kapittel 3 gjelder årskull fra og med 1963-kullet.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-05-28-1084/KAPITTEL_2"><h2>Kapittel 2. Utfyllende regler til samordningsloven § 24a for årskull født i perioden 1954 til 1962</h2><article class="legalArticle" data-lovdata-URL="LTI/forskrift/2020-05-28-1084/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Samordningsbeholdning</span></h3><article class="legalP" id="kapittel-2-paragraf-1-ledd-1">Paragrafen gir utfyllende regler til samordningsloven § 24a nr. 1 og nr. 2 om samordningsbeholdning.</article><article class="legalP" id="kapittel-2-paragraf-1-ledd-2">Pensjonsbeholdningen etter folketrygdloven § 20-4, garantipensjonsbeholdningen etter folketrygdloven § 20-11 og garanti for opptjente rettigheter etter folketrygdloven § 20-20 danner grunnlaget for samordningsbeholdningen. Summen av beholdningene i første punktum kalles folketrygdbeholdning i kapitlet her. Samordningsbeholdningen er 98 prosent av folketrygdbeholdningen.</article><article class="legalP" id="kapittel-2-paragraf-1-ledd-3">Samordningen foretas tidligst fra måneden etter at pensjonisten fyller 67 år.</article><article class="legalP" id="kapittel-2-paragraf-1-ledd-4">Dersom tjenestepensjonen tas ut før eller ved fylte 67 år, gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-4-punkt-1"><article class="legalP" id="kapittel-2-paragraf-1-ledd-4-punkt-1-ledd-1">Når alderspensjonen fra folketrygden er tatt ut før fylte 67 år, tas det utgangspunkt i en beregnet folketrygdbeholdning som pensjonisten ville hatt rett til dersom alderspensjonen var tatt ut ved fylte 67 år. Beregnet folketrygdbeholdning fastsettes etter sjette ledd.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-4-punkt-2"><article class="legalP" id="kapittel-2-paragraf-1-ledd-4-punkt-2-ledd-1">Når alderspensjonen fra folketrygden tas ut ved fylte 67 år, tas det utgangspunkt i faktisk folketrygdbeholdning ved fylte 67 år.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-4-punkt-3"><article class="legalP" id="kapittel-2-paragraf-1-ledd-4-punkt-3-ledd-1">Dersom alderspensjonen fra folketrygden ikke er tatt ut ved 67 år, skal folketrygdbeholdningen beregnes som om uttaket av pensjonen fra folketrygden skjedde ved 67 år.</article></article></li></ul></article><article class="legalP" id="kapittel-2-paragraf-1-ledd-5">Dersom tjenestepensjonen tas ut etter fylte 67 år, gjelder følgende:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-5-punkt-1"><article class="legalP" id="kapittel-2-paragraf-1-ledd-5-punkt-1-ledd-1">Når alderspensjonen fra folketrygden er tatt ut tidligere enn tjenestepensjonen, tas det utgangspunkt i en beregnet folketrygdbeholdning som pensjonisten ville hatt rett til dersom alderspensjonen fra folketrygden var tatt ut samtidig med tjenestepensjonen. Beregnet folketrygdbeholdning fastsettes etter sjette ledd.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-5-punkt-2"><article class="legalP" id="kapittel-2-paragraf-1-ledd-5-punkt-2-ledd-1">Når alderspensjonen fra folketrygden tas ut på samme tidspunkt som tjenestepensjonen, tas det utgangspunkt i faktisk folketrygdbeholdning på uttakstidspunktet.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-5-punkt-3"><article class="legalP" id="kapittel-2-paragraf-1-ledd-5-punkt-3-ledd-1">Dersom alderspensjonen fra folketrygden ikke er tatt ut når tjenestepensjonen tas ut, skal folketrygdbeholdningen beregnes som om uttaket skjedde samtidig.</article></article></li></ul></article><article class="legalP" id="kapittel-2-paragraf-1-ledd-6">Beregnet folketrygdbeholdning etter fjerde ledd bokstav a og femte ledd bokstav a, tar utgangspunkt i folketrygdbeholdningen på uttakstidspunktet for alderspensjonen fra folketrygden. Senere opptjening som ville vært tilført pensjonsbeholdningen i folketrygden dersom uttaket skjedde samtidig som tjenestepensjonen, legges deretter til. Beregnet folketrygdbeholdning reguleres i samsvar med lønnsveksten, på tilsvarende måte som beholdningene i folketrygden, fram til samordningstidspunktet.</article><article class="legalP" id="kapittel-2-paragraf-1-ledd-7">Ved delvis uttak av tjenestepensjon, gjelder paragrafen her for hvert deluttak.</article></article><article class="legalArticle" data-lovdata-URL="LTI/forskrift/2020-05-28-1084/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Samordning av tillegg til alderspensjon fra folketrygden etter folketrygdloven § 20-18 femte ledd, jf. § 20-19 andre ledd</span></h3><article class="legalP" id="kapittel-2-paragraf-2-ledd-1">Ved samordning av tillegg etter folketrygdloven § 20-18 femte ledd, jf. samordningsloven § 24a nr. 4, tas det utgangspunkt i det samlede tillegget etter folketrygdloven § 19-15 andre ledd og § 20-19 andre ledd som til enhver tid kommer til utbetaling. Fradraget vektes i samsvar med andelen pensjon som tilstås etter folketrygdloven kapittel 20. Fradraget reduseres i samsvar med samordningsloven § 24a nr. 6 og 7 for tjenestetid og tjenestepensjonsgrad.</article></article><article class="legalArticle" data-lovdata-URL="LTI/forskrift/2020-05-28-1084/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Samordning som følge av ny opptjening i folketrygden</span></h3><article class="legalP" id="kapittel-2-paragraf-3-ledd-1">I samsvar med samordningsloven § 24a nr. 9 skal det fastsettes en samordningsbeholdning som kommer i tillegg til samordningsbeholdningen etter § 2 når opptjening i folketrygden legges til utbetalt alderspensjon.</article><article class="legalP" id="kapittel-2-paragraf-3-ledd-2">Samordningsbeholdningen som kommer i tillegg, er 98 prosent av folketrygdbeholdningen som ikke inngår i samordningsbeholdningen etter § 2, men som senere gir utbetaling etter folketrygdloven § 20-17 første til fjerde ledd. Samordningsbeholdningen som kommer i tillegg, fastsettes ut fra differansen av det folketrygdbeholdningen ville vært på omregningstidspunktet dersom pensjonen fra folketrygden ikke var tatt ut tidligere og folketrygdbeholdningen fastsatt etter § 2, regulert i samsvar med folketrygdloven § 20-18 første ledd fram til omregningstidspunktet.</article><article class="legalP" id="kapittel-2-paragraf-3-ledd-3">Dersom det er tatt ut full tjenestepensjon, men ingen eller bare delvis alderspensjon fra folketrygden, skal det beregnes en samordningsbeholdning som kommer i tillegg som om det var fullt uttak av alderspensjon fra folketrygden.</article><article class="legalP" id="kapittel-2-paragraf-3-ledd-4">Samordningsfradraget fastsettes ved å dividere samordningsbeholdningen etter andre ledd med delingstallet fastsatt etter folketrygdloven § 20-13 på tidspunktet den nye opptjeningen legges til utbetalt alderspensjon i folketrygden.</article><article class="legalP" id="kapittel-2-paragraf-3-ledd-5">Samordningsfradraget skal reguleres etter folketrygdloven § 20-18 andre, fjerde og sjuende ledd.</article></article><article class="legalArticle" data-lovdata-URL="LTI/forskrift/2020-05-28-1084/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Endret samordningsfradrag som følge av endret pensjon fra folketrygden på grunn av endret sivilstand mv.</span></h3><article class="legalP" id="kapittel-2-paragraf-4-ledd-1">Dersom endring i sivilstand mv. medfører endret alderspensjon fra folketrygden etter folketrygdloven § 20-17 femte ledd, skal det fastsettes et endret samordningsfradrag.</article><article class="legalP" id="kapittel-2-paragraf-4-ledd-2">Endringen i samordningsfradraget er differansen mellom en samordningsberegning som fra starttidspunktet for samordningsberegningen tar utgangspunkt i henholdsvis forrige sivilstand mv. og endret sivilstand mv.</article><article class="legalP" id="kapittel-2-paragraf-4-ledd-3">Endringen har samme virkningstidspunkt som endringen i folketrygden.</article></article><article class="legalArticle" data-lovdata-URL="LTI/forskrift/2020-05-28-1084/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra samordning ved ny opptjening i folketrygden etter uttak av hel tjenestepensjon</span></h3><article class="legalP" id="kapittel-2-paragraf-5-ledd-1">Ved samordning av hel tjenestepensjon med alderspensjon fra folketrygden ved fylte 67 år eller senere, skal økt alderspensjon fra folketrygden som følge av ny opptjening i årene fra og med året etter det året hel tjenestepensjon ble tatt ut, holdes utenfor samordningen, jf. samordningsloven § 24a nr. 10.</article><article class="legalP" id="kapittel-2-paragraf-5-ledd-2">Samordningsfritak etter første ledd krever at pensjonisten har fratrådt et medlemspliktig arbeidsforhold fullt ut. Dersom pensjonisten senere starter i medlemsberettiget stilling og senere fratrer stillingen, beholder vedkommende samordningsfritaket etter første ledd for kalenderår der det var fullt uttak av tjenestepensjon hele året.</article><article class="legalP" id="kapittel-2-paragraf-5-ledd-3">Reduksjon av garantipensjonsbeholdningen etter folketrygdloven § 20-11 som følge av økning av pensjonsbeholdningen etter folketrygdloven § 20-4 for inntekt som skal holdes utenom samordningen etter første ledd, gir redusert samordningsfradrag. Det fastsettes en samordningsbeholdning som kommer til fradrag når opptjeningen i folketrygden legges til utbetalt alderspensjon. Samordningsbeholdningen som kommer til fradrag, er 98 prosent av den reduserte garantipensjonsbeholdningen. Det reduserte samordningsfradraget fastsettes ved å dividere den reduserte samordningsbeholdningen med delingstallet fastsatt etter folketrygdloven § 20-13 på tidspunktet den nye opptjeningen legges til utbetalt alderspensjon i folketrygden.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-05-28-1084/KAPITTEL_3"><h2>Kapittel 3. Utfyllende regler til samordningsloven § 24c for årskull født fra og med 1963</h2></section><section class="section" data-name="kap4" id="kapittel-4" data-lovdata-URL="LTI/forskrift/2020-05-28-1084/KAPITTEL_4"><h2>Kapittel 4. Ikrafttredelse</h2><article class="legalArticle" data-lovdata-URL="LTI/forskrift/2020-05-28-1084/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. juli 2020.</article></article></section></main></body></html>