<!DOCTYPE html><html lang="no"><head><title>Midlertidig lov om unntak fra krav til fysisk møte mv. i foretakslovgivningen for å avhjelpe konsekvenser av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-26-54</dd><dt class="dokid">DokumentID</dt><dd class="dokid">LTI/lov/2020-05-26-54</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-05-26 – 2020-11-01</dd><dt class="changesToDocuments">Endrer</dt><dd class="changesToDocuments"><ul><li>lov/2007-06-29-81</li><li>lov/2015-04-10-17</li><li>lov/1997-06-13-45</li><li>lov/1999-01-15-2</li><li>lov/1997-06-13-44</li><li>lov/2001-06-15-59</li><li>lov/1985-06-21-83</li><li>lov/1991-08-30-71</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Revisjon</li> <li>Selskaper, fond og foreninger &gt; Aksjeselskaper og allmennaksjeselskaper</li> <li>Selskaper, fond og foreninger &gt; Samvirkeforetak</li> <li>Selskaper, fond og foreninger &gt; Selskaper. Statsforetak</li> <li>Selskaper, fond og foreninger &gt; Stiftelser/legater og foreninger</li></ul></dd><dt class="dateOfPublication">Kunngjort</dt><dd class="dateOfPublication">2020-05-26 16:00</dd><dt class="journalNumber">Journalnummer</dt><dd class="journalNumber">2020-0764</dd><dt class="titleShort">Korttittel</dt><dd class="titleShort">Midlertidig lov om unntak fra krav til fysisk møte mv. i foretakslovgivningen for å avhjelpe konsekvenser av utbrudd av covid-19</dd><dt class="title">Tittel</dt><dd class="title">Midlertidig lov om unntak fra krav til fysisk møte mv. i foretakslovgivningen for å avhjelpe konsekvenser av utbrudd av covid-19</dd><dt class="miscInformation">Annet om dokumentet</dt><dd class="miscInformation">Prop.115 L (2019–2020), Innst.283 L (2019–2020), Lovvedtak 102 (2019–2020). Stortingets første og andre gangs behandling hhv. 19. og 26. mai 2020. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2020-05-26-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om unntak fra krav til fysisk møte mv. i foretakslovgivningen for å avhjelpe konsekvenser av utbrudd av covid-19<ul class="tocSubUl"><li>Kapittel 1. Lovens formål og virkeområde<ul class="tocSubUl"><li>§ 1-1. Lovens formål</li><li>§ 1-2. Virkeområde</li><li>§ 1-3. Forholdet til gjeldende lover mv.</li></ul></li><li>Kapittel 2. Unntak fra krav til fysisk møte mv. i aksjeloven og allmennaksjeloven<ul class="tocSubUl"><li>§ 2-1. Virkeområde</li><li>§ 2-2. Unntak fra krav til avholdelse av fysisk styremøte mv.</li><li>§ 2-3. Unntak fra krav til avholdelse av fysisk generalforsamling mv.</li><li>§ 2-4. Unntak fra krav til avholdelse av fysisk møte mv. i bedriftsforsamlingen og andre selskapsorganer</li><li>§ 2-5. Unntak fra vedtektsfestet frist for å avholde ordinær generalforsamling</li></ul></li><li>Kapittel 3. Unntak fra krav til fysisk møte mv. i samvirkelova<ul class="tocSubUl"><li>§ 3-1. Virkeområde</li><li>§ 3-2. Unntak fra krav til avholdelse av fysisk styremøte mv.</li><li>§ 3-3. Unntak fra krav til avholdelse av fysisk årsmøte mv.</li><li>§ 3-4. Unntak fra krav til fysisk møte mv. i representantskapet, kontrollkomiteen og andre foretaksorgan</li><li>§ 3-5. Unntak fra vedtektsfestet frist for å avholde ordinært årsmøte</li></ul></li><li>Kapittel 4. Unntak fra krav til fysisk møte mv. i selskapsloven<ul class="tocSubUl"><li>§ 4-1. Virkeområde</li><li>§ 4-2. Unntak fra krav til avholdelse av fysisk styremøte mv.</li><li>§ 4-3. Unntak fra krav til avholdelse av fysisk selskapsmøte mv.</li><li>§ 4-4. Unntak fra krav til avholdelse av fysisk møte mv. i andre selskapsorganer</li></ul></li><li>Kapittel 5. Unntak fra krav til fysisk møte mv. i stiftelsesloven<ul class="tocSubUl"><li>§ 5-1. Virkeområde</li><li>§ 5-2. Unntak fra krav til avholdelse av fysisk styremøte mv.</li><li>§ 5-3. Unntak fra krav til avholdelse av fysisk møte mv. i andre organer</li></ul></li><li>Kapittel 6. Unntak fra krav til fysisk møte mv. i statsforetaksloven<ul class="tocSubUl"><li>§ 6-1. Virkeområde</li><li>§ 6-2. Unntak fra krav til avholdelse av fysisk styremøte mv.</li><li>§ 6-3. Unntak fra krav til avholdelse av fysisk foretaksmøte mv.</li><li>§ 6-4. Unntak fra krav til avholdelse av fysisk møte mv. i bedriftsforsamlingen</li></ul></li><li>Kapittel 7. Lovens ikrafttredelse og opphevelse<ul class="tocSubUl"><li>§ 7-1. Lovens ikrafttredelse og opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2020-05-26-54" id="dokument"><h1>Midlertidig lov om unntak fra krav til fysisk møte mv. i foretakslovgivningen for å avhjelpe konsekvenser av utbrudd av covid-19</h1><section class="section" data-name="kap1" id="kapittel-1" data-lovdata-URL="LTI/lov/2020-05-26-54/KAPITTEL_1"><h2>Kapittel 1. Lovens formål og virkeområde</h2><article class="legalArticle" data-lovdata-URL="LTI/lov/2020-05-26-54/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Lovens formål</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Lovens formål er å avhjelpe konsekvenser av utbruddet av covid-19 for foretak ved å legge til rette for at saksbehandlingen i styret, generalforsamlingen og andre foretaksorganer kan skje uten fysisk møte mv.</article><article class="numberedLegalP" data-numerator="2" id="kapittel-1-paragraf-1-nummer-2">(2) Med foretak i denne loven menes selskaper og andre juridiske personer omfattet av lovene angitt i § 1-2.</article></article><article class="legalArticle" data-lovdata-URL="LTI/lov/2020-05-26-54/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Denne loven fastsetter unntak fra følgende lover:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">lov 21. juni 1985 nr. 83 om ansvarlige selskaper og kommandittselskaper</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">lov 30. august 1991 nr. 71 om statsforetak</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">lov 13. juni 1997 nr. 44 om aksjeselskaper</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">lov 13. juni 1997 nr. 45 om allmennaksjeselskaper</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">lov 15. januar 1999 nr. 2 om revisjon og revisorer</article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">lov 15. juni 2001 nr. 59 om stiftelser</article></article></li><li data-li-identifier="7." data-name="7."><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">lov 29. juni 2007 nr. 81 om samvirkeforetak</article></article></li><li data-li-identifier="8." data-name="8."><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1">lov 10. april 2015 nr. 17 om finansforetak og finanskonsern</article></article></li></ul></article></article><article class="legalArticle" data-lovdata-URL="LTI/lov/2020-05-26-54/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Forholdet til gjeldende lover mv.</span></h3><article class="legalP" id="kapittel-1-paragraf-3-ledd-1">Ved motstrid går bestemmelser i denne loven foran det som er bestemt i lovene nevnt i § 1-2, forskrifter fastsatt i medhold av lovene, foretakets vedtekter, selskapsavtale, instruks o.l.</article></article></section><section class="section" data-name="kap2" id="kapittel-2" data-lovdata-URL="LTI/lov/2020-05-26-54/KAPITTEL_2"><h2>Kapittel 2. Unntak fra krav til fysisk møte mv. i aksjeloven og allmennaksjeloven</h2><article class="legalArticle" data-lovdata-URL="LTI/lov/2020-05-26-54/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Virkeområde</span></h3><article class="legalP" id="kapittel-2-paragraf-1-ledd-1">Reglene i kapittel 2 gjelder for aksjeselskaper og allmennaksjeselskaper. Kapitlet gjelder tilsvarende for finansforetak som ikke er organisert som aksjeselskap eller allmennaksjeselskap.</article></article><article class="legalArticle" data-lovdata-URL="LTI/lov/2020-05-26-54/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Unntak fra krav til avholdelse av fysisk styremøte mv.</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Styrets leder kan beslutte at styret skal behandle og avgjøre enhver sak ved bruk av elektroniske hjelpemidler, skriftlig eller på annen måte uten at styremedlemmene er fysisk samlet. Behandlingsmåten skal være betryggende. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-2-paragraf-2-nummer-2">(2) Gjennomføres styrets saksbehandling i fysisk møte, kan ethvert styremedlem kreve å få delta i møtet ved bruk av elektroniske hjelpemidler eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-2-paragraf-2-nummer-3">(3) Første og annet ledd gjelder tilsvarende for styrets møte med revisor etter revisorloven § 2-3.</article><article class="numberedLegalP" data-numerator="4" id="kapittel-2-paragraf-2-nummer-4">(4) Bestemmelsene i denne paragrafen gjelder tilsvarende så langt de passer for direksjonen i finansforetak som etter vedtektene har fastsatt at den daglige ledelse skal forestås av et kollektivt organ, jf. finansforetaksloven § 8-13.</article></article><article class="legalArticle" data-lovdata-URL="LTI/lov/2020-05-26-54/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Unntak fra krav til avholdelse av fysisk generalforsamling mv.</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Styret kan beslutte at generalforsamling skal holdes helt eller delvis uten fysisk møte, herunder ved bruk av elektroniske hjelpemidler. Styret kan bare treffe slik beslutning dersom det anses nødvendig for å avholde generalforsamling.</article><article class="numberedLegalP" data-numerator="2" id="kapittel-2-paragraf-3-nummer-2">(2) Styret skal sørge for at avholdelsen av generalforsamlingen er forsvarlig. Styret skal sørge for at alle aksjeeiere kan delta og stemme, og at deltakelse og stemmegivning kan kontrolleres på betryggende måte. Styret kan fastsette nærmere krav til gjennomføringen av deltakelse og stemmegivning, herunder bruk av forhåndsstemme selv om dette ikke følger av vedtektsbestemmelse som nevnt i aksjeloven § 5-11 b annet ledd og allmennaksjeloven § 5-8 b.</article><article class="numberedLegalP" data-numerator="3" id="kapittel-2-paragraf-3-nummer-3">(3) I innkallingen til generalforsamlingen skal det opplyses om fremgangsmåten for å delta og stemme.</article><article class="numberedLegalP" data-numerator="4" id="kapittel-2-paragraf-3-nummer-4">(4) Styret skal også sørge for at revisor, daglig leder og andre som har rett eller plikt til å delta, kan delta på generalforsamlingen uten å være fysisk til stede.</article><article class="numberedLegalP" data-numerator="5" id="kapittel-2-paragraf-3-nummer-5">(5) Første til fjerde ledd gjelder tilsvarende så langt de passer for tingretten eller andre som etter lov eller vedtekter har myndighet til å innkalle til generalforsamling.</article></article><article class="legalArticle" data-lovdata-URL="LTI/lov/2020-05-26-54/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Unntak fra krav til avholdelse av fysisk møte mv. i bedriftsforsamlingen og andre selskapsorganer</span></h3><article class="legalP" id="kapittel-2-paragraf-4-ledd-1">Bestemmelsene i § 2-2 gjelder så langt de passer for bedriftsforsamlingen og andre selskapsorganer.</article></article><article class="legalArticle" data-lovdata-URL="LTI/lov/2020-05-26-54/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Unntak fra vedtektsfestet frist for å avholde ordinær generalforsamling</span></h3><article class="legalP" id="kapittel-2-paragraf-5-ledd-1">I selskap med vedtektsfestet frist for å avholde ordinær generalforsamling, kan styret bestemme at for ordinær generalforsamling i 2020 gjelder i stedet fristen som følger av aksjeloven § 5-5 første ledd eller allmennaksjeloven § 5-6 første ledd.</article></article></section><section class="section" data-name="kap3" id="kapittel-3" data-lovdata-URL="LTI/lov/2020-05-26-54/KAPITTEL_3"><h2>Kapittel 3. Unntak fra krav til fysisk møte mv. i samvirkelova</h2><article class="legalArticle" data-lovdata-URL="LTI/lov/2020-05-26-54/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Virkeområde</span></h3><article class="legalP" id="kapittel-3-paragraf-1-ledd-1">Reglene i kapittel 3 gjelder for samvirkeforetak.</article></article><article class="legalArticle" data-lovdata-URL="LTI/lov/2020-05-26-54/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Unntak fra krav til avholdelse av fysisk styremøte mv.</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Styrets leder kan beslutte at styret skal behandle og avgjøre enhver sak ved bruk av elektroniske hjelpemidler, skriftlig eller på annen måte uten at styremedlemmene er fysisk samlet. Behandlingsmåten skal være betryggende. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-3-paragraf-2-nummer-2">(2) Gjennomføres styrets saksbehandling i fysisk møte, kan ethvert styremedlem kreve å få delta i møtet ved bruk av elektroniske hjelpemidler eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-3-paragraf-2-nummer-3">(3) Protokoll fra styremøte kan signeres ved elektronisk signatur.</article><article class="numberedLegalP" data-numerator="4" id="kapittel-3-paragraf-2-nummer-4">(4) Første og annet ledd gjelder tilsvarende for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/lov/2020-05-26-54/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Unntak fra krav til avholdelse av fysisk årsmøte mv.</span></h3><article class="numberedLegalP" data-numerator="1" id="kapittel-3-paragraf-3-nummer-1">(1) Styret kan beslutte at årsmøte skal holdes helt eller delvis uten fysisk møte, herunder ved bruk av elektroniske hjelpemidler. Styret kan bare treffe slik beslutning dersom det anses nødvendig for å avholde årsmøtet.</article><article class="numberedLegalP" data-numerator="2" id="kapittel-3-paragraf-3-nummer-2">(2) Styret skal sørge for at avholdelsen av årsmøtet er forsvarlig. Styret skal sørge for at alle medlemmene kan delta og stemme, og at deltakelse og stemmegivning kan kontrolleres på betryggende måte. Styret kan fastsette nærmere krav til gjennomføringen av deltakelse og stemmegivning, herunder bruk av forhåndsstemme.</article><article class="numberedLegalP" data-numerator="3" id="kapittel-3-paragraf-3-nummer-3">(3) I innkallingen til årsmøtet skal det opplyses om fremgangsmåten for å delta og stemme.</article><article class="numberedLegalP" data-numerator="4" id="kapittel-3-paragraf-3-nummer-4">(4) Styret skal også sørge for at revisor, daglig leder og andre som har rett eller plikt til å delta, kan delta på årsmøtet uten å være fysisk til stede.</article><article class="numberedLegalP" data-numerator="5" id="kapittel-3-paragraf-3-nummer-5">(5) Første og annet ledd gjelder tilsvarende ved valg av utsendinger etter samvirkelova § 37.</article><article class="numberedLegalP" data-numerator="6" id="kapittel-3-paragraf-3-nummer-6">(6) Protokoll fra årsmøte kan signeres ved elektronisk signatur.</article><article class="numberedLegalP" data-numerator="7" id="kapittel-3-paragraf-3-nummer-7">(7) Første til fjerde ledd gjelder tilsvarende så langt de passer for tingretten eller andre som etter lov eller vedtekter har myndighet til å innkalle til årsmøte.</article></article><article class="legalArticle" data-lovdata-URL="LTI/lov/2020-05-26-54/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Unntak fra krav til fysisk møte mv. i representantskapet, kontrollkomiteen og andre foretaksorgan</span></h3><article class="legalP" id="kapittel-3-paragraf-4-ledd-1">Bestemmelsene i § 3-2 gjelder så langt de passer for representantskap, kontrollkomité og andre foretaksorganer.</article></article><article class="legalArticle" data-lovdata-URL="LTI/lov/2020-05-26-54/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Unntak fra vedtektsfestet frist for å avholde ordinært årsmøte</span></h3><article class="legalP" id="kapittel-3-paragraf-5-ledd-1">I samvirkeforetak med vedtektsfestet frist for å avholde ordinært årsmøte, kan styret bestemme at for ordinært årsmøte i 2020 gjelder i stedet fristen som følger av samvirkelova § 41 første ledd.</article></article></section><section class="section" data-name="kap4" id="kapittel-4" data-lovdata-URL="LTI/lov/2020-05-26-54/KAPITTEL_4"><h2>Kapittel 4. Unntak fra krav til fysisk møte mv. i selskapsloven</h2><article class="legalArticle" data-lovdata-URL="LTI/lov/2020-05-26-54/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Virkeområde</span></h3><article class="legalP" id="kapittel-4-paragraf-1-ledd-1">Reglene i kapittel 4 gjelder for ansvarlige selskaper og kommandittselskaper.</article></article><article class="legalArticle" data-lovdata-URL="LTI/lov/2020-05-26-54/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Unntak fra krav til avholdelse av fysisk styremøte mv.</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Styrets leder kan beslutte at styret skal behandle og avgjøre enhver sak ved bruk av elektroniske hjelpemidler, skriftlig eller på annen måte uten at styremedlemmene er fysisk samlet. Behandlingsmåten skal være betryggende. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-4-paragraf-2-nummer-2">(2) Gjennomføres styrets saksbehandling i fysisk møte, kan ethvert styremedlem kreve å få delta ved bruk av elektroniske hjelpemidler eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-4-paragraf-2-nummer-3">(3) Første og annet ledd gjelder tilsvarende for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/lov/2020-05-26-54/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Unntak fra krav til avholdelse av fysisk selskapsmøte mv.</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Den som etter lov eller selskapsavtalen har myndighet til å innkalle selskapsmøtet, kan bestemme at møtet skal avholdes ved bruk av elektroniske hjelpemidler, skriftlig eller på annen måte uten at de som har rett eller plikt til å delta, er fysisk samlet. Behandlingsmåten skal være betryggende. Alle skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-4-paragraf-3-nummer-2">(2) Avholdes selskapsmøtet som et fysisk møte, kan enhver som har rett eller plikt til å delta, kreve å få delta ved bruk av elektroniske hjelpemidler eller på annen betryggende måte uten å være fysisk til stede.</article><article class="numberedLegalP" data-numerator="3" id="kapittel-4-paragraf-3-nummer-3">(3) Den som innkaller selskapsmøtet, skal sørge for at møtet avholdes i samsvar med bestemmelsene i første og annet ledd.</article><article class="numberedLegalP" data-numerator="4" id="kapittel-4-paragraf-3-nummer-4">(4) Protokoll fra selskapsmøte kan signeres ved elektronisk signatur.</article></article><article class="legalArticle" data-lovdata-URL="LTI/lov/2020-05-26-54/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Unntak fra krav til avholdelse av fysisk møte mv. i andre selskapsorganer</span></h3><article class="legalP" id="kapittel-4-paragraf-4-ledd-1">Bestemmelsene i § 4-2 gjelder så langt de passer for andre selskapsorganer.</article></article></section><section class="section" data-name="kap5" id="kapittel-5" data-lovdata-URL="LTI/lov/2020-05-26-54/KAPITTEL_5"><h2>Kapittel 5. Unntak fra krav til fysisk møte mv. i stiftelsesloven</h2><article class="legalArticle" data-lovdata-URL="LTI/lov/2020-05-26-54/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Virkeområde</span></h3><article class="legalP" id="kapittel-5-paragraf-1-ledd-1">Reglene i kapittel 5 gjelder for stiftelser.</article></article><article class="legalArticle" data-lovdata-URL="LTI/lov/2020-05-26-54/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Unntak fra krav til avholdelse av fysisk styremøte mv.</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Styrets leder kan beslutte at styret skal behandle og avgjøre enhver sak ved bruk av elektroniske hjelpemidler, skriftlig eller på annen måte uten at styremedlemmene er fysisk samlet. Behandlingsmåten skal være betryggende. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-5-paragraf-2-nummer-2">(2) Gjennomføres styrets saksbehandling i fysisk møte, kan ethvert styremedlem kreve å få delta i møtet ved bruk av elektroniske hjelpemidler eller på annen betryggende måte uten å være fysisk til stede. Det samme gjelder daglig leder, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-5-paragraf-2-nummer-3">(3) Protokoll fra styremøte kan signeres ved elektronisk signatur.</article><article class="numberedLegalP" data-numerator="4" id="kapittel-5-paragraf-2-nummer-4">(4) Første og annet ledd gjelder tilsvarende for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/lov/2020-05-26-54/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Unntak fra krav til avholdelse av fysisk møte mv. i andre organer</span></h3><article class="legalP" id="kapittel-5-paragraf-3-ledd-1">Bestemmelsene i § 5-2 gjelder så langt de passer for andre organer som er opprettet etter stiftelsesloven § 36.</article></article></section><section class="section" data-name="kap6" id="kapittel-6" data-lovdata-URL="LTI/lov/2020-05-26-54/KAPITTEL_6"><h2>Kapittel 6. Unntak fra krav til fysisk møte mv. i statsforetaksloven</h2><article class="legalArticle" data-lovdata-URL="LTI/lov/2020-05-26-54/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Virkeområde</span></h3><article class="legalP" id="kapittel-6-paragraf-1-ledd-1">Reglene i kapittel 6 gjelder for statsforetak.</article></article><article class="legalArticle" data-lovdata-URL="LTI/lov/2020-05-26-54/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Unntak fra krav til avholdelse av fysisk styremøte mv.</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Styrets leder kan beslutte at styret skal behandle og avgjøre enhver sak ved bruk av elektroniske hjelpemidler, skriftlig eller på annen måte uten at styremedlemmene er fysisk samlet. Behandlingsmåten skal være betryggende. Alle styremedlemmene skal så vidt mulig få delta i en samlet behandling av de saker som behandles.</article><article class="numberedLegalP" data-numerator="2" id="kapittel-6-paragraf-2-nummer-2">(2) Gjennomføres styrets saksbehandling i fysisk møte, kan ethvert styremedlem kreve å få delta ved bruk av elektroniske hjelpemidler eller på annen betryggende måte uten å være fysisk til stede. Det samme gjelder administrerende direktør, revisor og andre for saker der disse har rett eller plikt til å delta.</article><article class="numberedLegalP" data-numerator="3" id="kapittel-6-paragraf-2-nummer-3">(3) Protokoll fra styremøte kan signeres ved elektronisk signatur.</article><article class="numberedLegalP" data-numerator="4" id="kapittel-6-paragraf-2-nummer-4">(4) Første og annet ledd gjelder tilsvarende for styrets møte med revisor etter revisorloven § 2-3.</article></article><article class="legalArticle" data-lovdata-URL="LTI/lov/2020-05-26-54/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Unntak fra krav til avholdelse av fysisk foretaksmøte mv.</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Departementet kan beslutte at foretaksmøte skal holdes uten fysisk møte, herunder ved bruk av elektroniske hjelpemidler eller på annen måte. Behandlingsmåten skal være betryggende.</article><article class="numberedLegalP" data-numerator="2" id="kapittel-6-paragraf-3-nummer-2">(2) Departementet skal sørge for at administrerende direktør, revisor og andre som har rett eller plikt til å delta, kan delta på foretaksmøtet uten å være fysisk til stede.</article><article class="numberedLegalP" data-numerator="3" id="kapittel-6-paragraf-3-nummer-3">(3) Protokoll fra foretaksmøte kan signeres ved elektronisk signatur.</article></article><article class="legalArticle" data-lovdata-URL="LTI/lov/2020-05-26-54/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Unntak fra krav til avholdelse av fysisk møte mv. i bedriftsforsamlingen</span></h3><article class="legalP" id="kapittel-6-paragraf-4-ledd-1">Bestemmelsene i § 6-2 gjelder så langt de passer for bedriftsforsamlingen.</article></article></section><section class="section" data-name="kap7" id="kapittel-7" data-lovdata-URL="LTI/lov/2020-05-26-54/KAPITTEL_7"><h2>Kapittel 7. Lovens ikrafttredelse og opphevelse</h2><article class="legalArticle" data-lovdata-URL="LTI/lov/2020-05-26-54/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Lovens ikrafttredelse og opphevelse</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Loven trer i kraft straks. Loven oppheves 1. november 2020.</article><article class="numberedLegalP" data-numerator="2" id="kapittel-7-paragraf-1-nummer-2">(2) Møte det er innkalt til før 1. november 2020, kan avholdes etter bestemmelsene i denne loven.</article></article></section></main></body></html>