<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-06-1979</dd><dt class="dokid">DokumentID</dt><dd class="dokid">LTI/forskrift/2020-10-06-1979</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-10-12, 2020-10-12 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-1</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-10-07 15:45</dd><dt class="journalNumber">Journalnummer</dt><dd class="journalNumber">2020-1378</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 6. oktober 2020 med hjemmel i lov 5. august 1994 nr. 55 om vern mot smittsomme sykdommer § 4-1 andre ledd, jf. første ledd bokstav a og b, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-10-06-1979</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 13. Gjennomføring av arrangementer der personer møtes fysisk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-06-1979" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-06-1979/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 13 skal ha følgende paragraftittel:</article><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Gjennomføring av arrangementer der personer møtes fysisk</span></span></article> <article class="defaultP" margin-top="true">§ 13 tredje til åttende ledd blir femte til tiende ledd.</article> <article class="defaultP" margin-top="true">§ 13 andre ledd blir tredje ledd.</article> <article class="defaultP" margin-top="true">§ 13 nye andre og fjerde ledd skal lyde:</article><article class="legalP" id="kapittel-1-ledd-2">Utendørs er det tillatt å gjennomføre arrangementer der inntil 600 personer er til stede samtidig. Arrangøren skal sørge for at de som er til stede, holdes atskilt i grupper på inntil 200 personer, og at det er minst 2 meters avstand mellom personer i ulike grupper til enhver tid.</article><article class="legalP" id="kapittel-1-ledd-3">Personer som sitter i fastmonterte seter skal kunne ha minst ett ledig sete mellom seg på samme seterad fra de ankommer arrangementet. Personer fra samme husstand kan sette seg nærmere hverandre etter ankomst. Det kan ikke sitte personer i mer enn halvparten av fastmonterte seter, med mindre alle kan holde minst 1 meters avstand i alle retninger til personer i annen husstand.</article> <article class="defaultP" margin-top="true">§ 13 sjette ledd (tidligere fjerde ledd) skal lyde:</article><article class="legalP" id="kapittel-1-ledd-4">Arrangøren skal ha oversikt over hvem som er til stede, for å kunne bistå kommunen ved en eventuell senere smitteoppsporing etter&#xa0;smittevernloven § 3-6. Dersom det for å finne tilbake til deltakerne, er nødvendig å nedtegne en egen oversikt over de tilstedeværende med kontaktopplysninger, skal oversikten oppbevares på en forsvarlig måte og slettes etter 14 dager. Arrangøren skal informere de som er til stede om at det nedtegnes en egen oversikt.</article> <article class="defaultP" margin-top="true">§ 13 sjuende ledd (tidligere femte ledd) skal lyde:</article><article class="legalP" id="kapittel-1-ledd-5">Ved arrangementer som har skjenkebevilling skal servering av alkohol skje ved bordservering.</article> <article class="defaultP" margin-top="true">§ 14a tredje ledd blir fjerde ledd.</article> <article class="defaultP" margin-top="true">§ 14a første, andre og tredje ledd skal lyde:</article><article class="legalP" id="kapittel-1-ledd-6">Serveringssteder, som restaurant, kafe, bar og pub, og utested, som diskotek, nattklubb og lignende, kan holde åpent dersom driften er smittevernfaglig forsvarlig. Smittevernfaglig forsvarlig drift innebærer at virksomheten skal sørge for at besøkende og personell kan holde minst 1 meters avstand til personer i annen husstand, at den har utarbeidet rutiner for god hygiene og godt renhold, og at disse rutinene blir overholdt. Serveringsstedet skal sørge for at det er minst 1 meters avstand mellom sitteplassene ved gjesters ankomst og at det tas hensyn til dette ved bestilling av bord, likevel slik at husstandsmedlemmer kan sette seg nærmere hverandre. Serveringsstedet skal treffe tiltak for å minne besøkende om at de bør holde avstand til andre enn husstandsmedlemmer.</article><article class="legalP" id="kapittel-1-ledd-7">Ved serveringssteder som har skjenkebevilling skal servering av alkohol skje ved bordservering, og det skal være sitteplasser til alle gjester. Kommunen kan forby skjenking av alkohol etter smittevernloven § 4-1.</article><article class="legalP" id="kapittel-1-ledd-8">Serveringssteder som har skjenkebevilling skal registrere kontaktopplysninger til de gjestene som samtykker til det. Det er tilstrekkelig å registrere opplysningene til én person i hver gruppe. Serveringsstedet skal likevel oppfordre til at flest mulig oppgir kontaktopplysninger. Med kontaktopplysninger menes informasjon som gjør det mulig å komme i kontakt med gjesten, for eksempel telefonnummer. Serveringsstedet skal også registrere dato og tidspunkt for besøket, og om mulig plassering i lokalet. Kontaktopplysningene skal kun brukes for å bistå kommunen ved en eventuell senere smitteoppsporing etter smittevernloven § 3-6. Ved forespørsel skal opplysningene utleveres til dette formålet. Opplysningene skal oppbevares forsvarlig og slettes etter 14 dager. Serveringsstedet skal informere den som registreres om formålet med registreringen og hvor lenge kontaktinformasjonen oppbevares.</article> <article class="defaultP" margin-top="true">§ 14a fjerde ledd (tidligere tredje ledd) oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-06-1979/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 12. oktober 2020, med unntak av endringen av § 13 sjuende ledd og oppheving av § 14a fjerde ledd som trer i kraft 12. oktober 2020 kl. 24:00.</article></section></main></body></html>