<!DOCTYPE html><html lang="no"><head><title>Forskrift om karantene, isolasjon og forbud mot opphold på fritidseiendommer mv. i anledning utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-15-294</dd><dt class="dokid">DokumentID</dt><dd class="dokid">LTI/forskrift/2020-03-15-294</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-15 – 2020-04-01, dep. bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§7-12</li><li>lov/1994-08-05-55/§1-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-15 13:05</dd><dt class="journalNumber">Journalnummer</dt><dd class="journalNumber">2020-0276</dd><dt class="titleShort">Korttittel</dt><dd class="titleShort">Forskrift om karantene, isolasjon og forbud mot opphold på fritidseiendommer mv. i anledning utbrudd av Covid-19</dd><dt class="title">Tittel</dt><dd class="title">Forskrift om karantene, isolasjon og forbud mot opphold på fritidseiendommer mv. i anledning utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 15. mars 2020 med hjemmel i lov 5. august 1994 nr. 55 om vern mot smittsomme sykdommer § 4-3 og § 7-12, jf. § 1-2 tredje ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2020-03-15-294</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om karantene, isolasjon og forbud mot opphold på fritidseiendommer mv. i anledning utbrudd av Covid-19<ul class="tocSubUl"><li>§ 1. Virkeområde</li><li>§ 2. Karanteneplikt</li><li>§ 3. Unntak fra karanteneplikt</li><li>§ 4. Isolering</li><li>§ 5. Forbud mot opphold på fritidseiendom i annen kommune enn hjemstedskommunen</li><li>§ 6. Straff</li><li>§ 7. Svalbard og Jan Mayen</li><li>§ 8. Endringer i forskriften</li><li>§ 9. Ikrafttredelse. Forlengelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-15-294" id="dokument"><h1>Forskrift om karantene, isolasjon og forbud mot opphold på fritidseiendommer mv. i anledning utbrudd av Covid-19</h1><article class="legalArticle" data-lovdata-URL="LTI/forskrift/2020-03-15-294/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for enhver som oppholder seg i Norge, jf. smittevernloven § 1-2 første ledd.</article></article><article class="legalArticle" data-lovdata-URL="LTI/forskrift/2020-03-15-294/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Karanteneplikt</span></h2><article class="legalP" id="paragraf-2-ledd-1">Personer som har hatt nær kontakt med en som er bekreftet smittet av SARS CoV-2-virus skal oppholde seg i karantene i 14 dager etter kontakten. Med nær kontakt menes kontakt med andre personer med mindre enn to meters avstand i mer enn 15 minutter, eller direkte fysisk kontakt. Dette gjelder ikke helsepersonell som har benyttet forsvarlig beskyttelsesutstyr.</article><article class="legalP" id="paragraf-2-ledd-2">En person i karantene skal oppholde seg i eget hjem eller på annet egnet oppholdssted. Personen kan bare oppholde seg utenfor hjemmet eller oppholdsstedet, såfremt nær kontakt med andre enn de personer som vedkommende bor sammen med, unngås. Personer i karantene kan ikke foreta følgende aktiviteter:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">gå på jobb eller skole</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">lengre reiser innenlands eller reiser utenlands</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">ta offentlig transport</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">oppsøke steder hvor større grupper personer oppholder seg</article></article></li><li data-li-identifier="e)" data-name="e)"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">oppsøke nær kontakt med andre personer enn de personer vedkommende bor sammen med.</article></article></li></ul></article></article><article class="legalArticle" data-lovdata-URL="LTI/forskrift/2020-03-15-294/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra karanteneplikt</span></h2><article class="legalP" id="paragraf-3-ledd-1">Personer som er strengt nødvendige for å kunne opprettholde forsvarlig drift av funksjoner knyttet til liv og helse er unntatt fra karanteneplikten etter § 2 når de er på jobb eller reiser til og fra jobb med annet enn offentlig transport. Med funksjoner knyttet til liv og helse menes blant annet vakttjeneste innen helse- og omsorgstjenesten, sikkerhetsarbeid (politi-, brann- og redningsberedskap) og øverste ledelse av kritiske samfunnsfunksjoner. Bruk av unntaket skal avklares med virksomhetsledelsen.Personer som er omfattet av unntaket i første ledd, skal så langt som mulig unngå nærkontakt med andre personer, jf. § 2 første ledd andre punktum.</article></article><article class="legalArticle" data-lovdata-URL="LTI/forskrift/2020-03-15-294/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Isolering</span></h2><article class="legalP" id="paragraf-4-ledd-1">Personer som er bekreftet smittet av SARS CoV-2-virus, skal oppholde seg i isolering.</article><article class="legalP" id="paragraf-4-ledd-2">Personer i karantene, jf. § 2, som utvikler feber eller luftveissymptomer som hoste eller tungpustethet, skal oppholde seg i isolering.</article><article class="legalP" id="paragraf-4-ledd-3">Med isolering menes at personen oppholder seg i eget hjem eller annet egnet oppholdssted. Personen skal være isolert fra andre personer, og ikke ha nær kontakt med personer i samme husstand så langt det er mulig.</article><article class="legalP" id="paragraf-4-ledd-4">Personer omfattet av første og andre ledd plikter å oppholde seg i isolasjon fra symptomer inntrer, til 7 dager etter symptomfrihet.</article></article><article class="legalArticle" data-lovdata-URL="LTI/forskrift/2020-03-15-294/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forbud mot opphold på fritidseiendom i annen kommune enn hjemstedskommunen</span></h2><article class="legalP" id="paragraf-5-ledd-1">Personer som har fritidseiendom i annen kommune enn der vedkommende er folkeregistrert, forbys å ta opphold på denne. Strengt nødvendig vedlikehold eller tilsyn som er nødvendig for å avverge store materielle skader tillates.</article></article><article class="legalArticle" data-lovdata-URL="LTI/forskrift/2020-03-15-294/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1.</article></article><article class="legalArticle" data-lovdata-URL="LTI/forskrift/2020-03-15-294/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Svalbard og Jan Mayen</span></h2><article class="legalP" id="paragraf-7-ledd-1">Forskriften gjelder også for Svalbard og Jan Mayen.</article><article class="legalP" id="paragraf-7-ledd-2">Sysselmannen på Svalbard kan treffe vedtak om bruk av unntaket i § 3 på Svalbard under hensyn til de stedlige forholdene.</article></article><article class="legalArticle" data-lovdata-URL="LTI/forskrift/2020-03-15-294/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Endringer i forskriften</span></h2><article class="legalP" id="paragraf-8-ledd-1">Departementet kan i forskrift gjøre endringer i forskriften.</article></article><article class="legalArticle" data-lovdata-URL="LTI/forskrift/2020-03-15-294/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse. Forlengelse</span></h2><article class="legalP" id="paragraf-9-ledd-1">Forskriften trer i kraft straks, med unntak av § 5 som trer i kraft når departementet bestemmer. Forskriften gjelder frem til 1. april 2020.</article><article class="legalP" id="paragraf-9-ledd-2">Departementet gis myndighet til å forlenge forskriften.</article></article></main></body></html>