<!DOCTYPE html><html lang="no"><head><title>Lov om Eldreombudet (eldreombudsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-19-80</dd><dt class="dokid">DokumentID</dt><dd class="dokid">LTI/lov/2020-06-19-80</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1972-05-12-28</li><li>lov/1994-08-05-55</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett &gt; Offentlig forvaltning</li> <li>Helse- og omsorgsrett</li></ul></dd><dt class="dateOfPublication">Kunngjort</dt><dd class="dateOfPublication">2020-06-19 12:30</dd><dt class="journalNumber">Journalnummer</dt><dd class="journalNumber">2020-0832</dd><dt class="titleShort">Korttittel</dt><dd class="titleShort">Eldreombudsloven</dd><dt class="title">Tittel</dt><dd class="title">Lov om Eldreombudet (eldreombudsloven)</dd><dt class="miscInformation">Annet om dokumentet</dt><dd class="miscInformation">Prop.64 L (2019–2020), Innst.326 L (2019–2020), Lovvedtak 110 (2019–2020). Stortingets første og andre gangs behandling hhv. 2. og 8. juni 2020. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2020-06-19-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Eldreombudet (eldreombudsloven)<ul class="tocSubUl"><li>§ 1. Formål</li><li>§ 2. Organisering</li><li>§ 3. Oppgaver</li><li>§ 4. Eldreombudets virke og oppfølging av henvendelser</li><li>§ 5. Uttalelser</li><li>§ 6. Henvisning</li><li>§ 7. Tilgang til opplysninger og institusjoner mv.</li><li>§ 8. Instruks</li><li>§ 9. Ikraftsetting</li><li>§ 10. Endringer i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2020-06-19-80" id="dokument"><h1>Lov om Eldreombudet (eldreombudsloven)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. mai 1972 nr. 28 om atomenergivirksomhet.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 5. august 1994 nr. 55 om vern mot smittsomme sykdommer.</article></article></li></ul></article><article class="legalArticle" data-lovdata-URL="LTI/lov/2020-06-19-80/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å bidra til å fremme eldres interesser i samfunnet gjennom etablering av Eldreombudet.</article></article><article class="legalArticle" data-lovdata-URL="LTI/lov/2020-06-19-80/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Organisering</span></h2><article class="legalP" id="paragraf-2-ledd-1">Eldreombudet er et uavhengig forvaltningsorgan administrativt underordnet Kongen og departementet.</article><article class="legalP" id="paragraf-2-ledd-2">Forvaltningsorganet ledes av et eldreombud. Eldreombudet åremålsbeskikkes av Kongen i statsråd for en periode på seks år uten adgang til gjenoppnevning.</article><article class="legalP" id="paragraf-2-ledd-3">Kongen eller departementet kan ikke instruere Eldreombudet om dets faglige virksomhet.</article></article><article class="legalArticle" data-lovdata-URL="LTI/lov/2020-06-19-80/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Oppgaver</span></h2><article class="legalP" id="paragraf-3-ledd-1">Eldreombudet skal på alle samfunnsområder arbeide for å fremme eldres interesser overfor det offentlige og private og følge med på utviklingen i eldres situasjon.</article><article class="legalP" id="paragraf-3-ledd-2">Eldreombudet skal blant annet<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">arbeide for at eldres interesser blir ivaretatt i planlegging og utredninger på alle samfunnsområder</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">følge med på om eldres interesser er tilstrekkelige ivaretatt</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">foreslå tiltak som kan styrke eldres interesser og løse eller forebygge utfordringer for eldre i samfunnet</article></article></li><li data-li-identifier="d)" data-name="d)"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">følge med på at offentlige organer og private aktører har tilstrekkelig informasjon om eldres interesser og kjenner til behov for tiltak</article></article></li><li data-li-identifier="e)" data-name="e)"><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">legge til rette for samarbeid med relevante offentlige organer og andre aktører som arbeider for eldres interesser</article></article></li><li data-li-identifier="f)" data-name="f)"><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">i rimelig utstrekning gi informasjon, råd og veiledning om forhold som inngår i Eldreombudets arbeidsområde.</article></article></li></ul></article><article class="legalP" id="paragraf-3-ledd-3">Eldreombudet skal utføre sine oppgaver selvstendig og uavhengig.</article></article><article class="legalArticle" data-lovdata-URL="LTI/lov/2020-06-19-80/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eldreombudets virke og oppfølging av henvendelser</span></h2><article class="legalP" id="paragraf-4-ledd-1">Eldreombudet kan virke av eget tiltak eller etter henvendelser fra andre. Enhver kan henvende seg til Eldreombudet.</article><article class="legalP" id="paragraf-4-ledd-2">Eldreombudet avgjør selv om en henvendelse gir tilstrekkelig grunn til oppfølging. Avgjørelsen kan ikke påklages.</article><article class="legalP" id="paragraf-4-ledd-3">Eldreombudet har ikke myndighet til å avgjøre enkeltsaker og er ikke klageorgan for vedtak fra forvaltningen.</article></article><article class="legalArticle" data-lovdata-URL="LTI/lov/2020-06-19-80/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Uttalelser</span></h2><article class="legalP" id="paragraf-5-ledd-1">Eldreombudet har rett til å uttale seg om forhold som inngår i Eldreombudets arbeidsområde. Eldreombudet bestemmer selv hvem uttalelsene skal rettes til.</article><article class="legalP" id="paragraf-5-ledd-2">Eldreombudet skal ikke uttale seg om lovligheten av et forhold når Sivilombudsmannen har avgitt uttalelse, forholdet er avgjort av eller brakt inn for domstolene til avgjørelse, eller det er under politietterforskning og noen er mistenkt eller siktet i saken. Eldreombudet kan likevel omtale den faktiske og rettslige tilstanden som Sivilombudsmannens uttalelse, politiets etterforskning eller domstolenes avgjørelse avdekker.</article></article><article class="legalArticle" data-lovdata-URL="LTI/lov/2020-06-19-80/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Henvisning</span></h2><article class="legalP" id="paragraf-6-ledd-1">Gjelder en henvendelse forhold som kan bringes inn for påtalemyndigheten, et tilsynsorgan eller et annet forvaltningsorgan, skal den som henvender seg til ombudet, henvises til selv å ta opp saken med det organet som vurderes som riktig instans.</article><article class="legalP" id="paragraf-6-ledd-2">Eldreombudet kan også selv oversende saken når forvaltningslovens regler om taushetsplikt ikke er til hinder for det.</article></article><article class="legalArticle" data-lovdata-URL="LTI/lov/2020-06-19-80/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilgang til opplysninger og institusjoner mv.</span></h2><article class="legalP" id="paragraf-7-ledd-1">Offentlige og private organer skal uten hinder av taushetsplikt gi opplysninger som er nødvendige for at Eldreombudet skal kunne utføre sine oppgaver etter loven. Eldreombudet kan sette en frist for å få tilgang til opplysninger.</article><article class="legalP" id="paragraf-7-ledd-2">Eldreombudets rett til opplysninger etter første ledd gjelder ikke opplysninger som nevnt i tvisteloven §§ 22-1, 22-2, 22-4 til 22-11. Eldreombudet skal likevel gis tilgang til opplysninger fra pasientjournaler når det er gitt samtykke til det etter reglene i pasient- og brukerrettighetsloven, eller dersom navn og fødselsnummer utelates.</article><article class="legalP" id="paragraf-7-ledd-3">Eldreombudet skal ha adgang til alle offentlige og private institusjoner hvor Eldreombudet vurderer det som nødvendig med slik adgang.</article><article class="legalP" id="paragraf-7-ledd-4">Eldreombudet skal informere den det gjelder om at opplysninger er innhentet, på hvilken måte opplysningene behandles og hvor lenge opplysningene skal lagres.</article><article class="legalP" id="paragraf-7-ledd-5">Eldreombudet har taushetsplikt i samsvar med forvaltningsloven. For opplysninger undergitt strengere taushetsplikt enn det som følger av forvaltningsloven, skal den strengere taushetsplikten gjelde også for Eldreombudet.</article></article><article class="legalArticle" data-lovdata-URL="LTI/lov/2020-06-19-80/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Instruks</span></h2><article class="legalP" id="paragraf-8-ledd-1">Kongen i statsråd kan gi alminnelig instruks om Eldreombudets virksomhet.</article></article><article class="legalArticle" data-lovdata-URL="LTI/lov/2020-06-19-80/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikraftsetting</span></h2><article class="legalP" id="paragraf-9-ledd-1">Loven gjelder fra den tiden Kongen bestemmer. Kongen kan bestemme at de enkelte bestemmelsene skal tre i kraft til ulik tid.</article></article><article class="legalArticle" data-lovdata-URL="LTI/lov/2020-06-19-80/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endringer i andre lover</span></h2><article class="legalP" id="paragraf-10-ledd-1">Fra den tiden loven trer i kraft, gjøres følgende endringer i andre lover:</article><article class="defaultP">1. I lov 12. mai 1972 nr. 28 om atomenergivirksomhet skal § 56 a første ledd lyde:</article><article class="legalP" id="paragraf-10-ledd-2">Direktoratet for strålevern og atomsikkerhet kan treffe vedtak om tvangsmulkt i form av engangsmulkt eller løpende dagmulkt for å sikre at bestemmelsene i denne lov eller vedtak i medhold av loven blir etterlevd.</article> <article class="defaultP" margin-top="true">2. I lov 5. august 1994 nr. 55 om vern mot smittsomme sykdommer gjøres følgende endringer:</article> <article class="defaultP" margin-top="true">§ 7-9 første ledd første punktum skal lyde:</article><article class="legalP" id="paragraf-10-ledd-3">Folkehelseinstituttet er statens smitteverninstitutt.</article> <article class="defaultP" margin-top="true">Nåværende § 7-9 første ledd første og andre punktum blir første ledd andre og nytt tredje punktum.</article></article></main></body></html>