<!DOCTYPE html><html lang="no"><head><title>Forskrift om endring i midlertidig forskrift til forskrift 14. juni 2018 nr. 1344 om studier ved Norges miljø- og biovitenskapelige universitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-02-792</dd><dt class="dokid">DokumentID</dt><dd class="dokid">LTI/forskrift/2020-04-02-792</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>NMBU</li></ul></dd><dt class="dateInForce">I kraft fra</dt><dd class="dateInForce">2020-04-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-13-791</li><li>forskrift/2018-06-14-1344</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-04-16 15:40</dd><dt class="journalNumber">Journalnummer</dt><dd class="journalNumber">2020-0572</dd><dt class="titleShort">Korttittel</dt><dd class="titleShort">Endr. i midl. forskrift til forskrift om studier ved NMBU</dd><dt class="title">Tittel</dt><dd class="title">Forskrift om endring i midlertidig forskrift til forskrift 14. juni 2018 nr. 1344 om studier ved Norges miljø- og biovitenskapelige universitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av universitetsstyret for Norges miljø- og biovitenskapelige universitet (NMBU) 2. april 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 sjuende ledd.</dd><dt class="refid">RefID</dt><dd class="refid">forskrift/2020-04-02-792</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift til forskrift 14. juni 2018 nr. 1344 om studier ved Norges miljø- og biovitenskapelige universitet<ul class="tocSubUl"><li>I<ul class="tocSubUl"><li>§ 2. Endrede undervisnings- og vurderingsformer samt karakterregel</li><li>§ 7. Fullmakt til å gjøre unntak fra gjeldende rammeplaner og retningslinjer, jf. midlertidig forskrift 18. mars 2020 nr. 349 om gjennomføring av utdanninger regulert av rammeplan mv. i forbindelse med utbruddet av covid-19</li><li>§ 8. Utsatt innleveringsfrist for gradsoppgaver</li><li>§ 9. Unntak fra krav om minst en ekstern sensor ved muntlig eksamen</li><li>§ 10. Endring av eksamensperiode</li><li>§ 11. Ikrafttredelse og varighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-02-792" id="dokument"><h1>Forskrift om endring i midlertidig forskrift til forskrift 14. juni 2018 nr. 1344 om studier ved Norges miljø- og biovitenskapelige universitet</h1><section class="section" data-name="kapI" id="kapittel-1" data-lovdata-URL="LTI/forskrift/2020-04-02-792/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 13. mars 2020 nr. 791 til forskrift 14. juni 2018 nr. 1344 om studier ved Norges miljø- og biovitenskapelige universitet gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Endrede undervisnings- og vurderingsformer samt karakterregel</span></span><article class="legalP" id="kapittel-1-foreslåttparagraf-1-ledd-1">Dekan gis fullmakt til å endre undervisnings- og vurderingsform samt karakterregel i emner på grunn av forhold knyttet til koronavirus. Ved slike endringer vil nettversjonen av emnebeskrivelsen ikke være gjeldende, jf. § 20-2 første ledd, siste setning i forskrift om studier ved Norges miljø- og biovitenskapelige universitet, med mindre det fremgår av nettversjonen at den er endret i tråd med denne midlertidige forskrift.</article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Fullmakt til å gjøre unntak fra gjeldende rammeplaner og retningslinjer, jf. midlertidig forskrift 18. mars 2020 nr. 349 om gjennomføring av utdanninger regulert av rammeplan mv. i forbindelse med utbruddet av covid-19</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Dekan gis fullmakt til å gjøre unntak fra forskrifter om rammeplaner og nasjonale retningslinjer fastsatt med hjemmel i lov 1. april 2005 nr. 15 om universiteter og høyskoler § 3-2.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Nødvendige tiltak som fastsettes med hjemmel i første ledd, skal sikre at læringsutbyttet som er fastsatt for utdanningen oppnås.</article></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Utsatt innleveringsfrist for gradsoppgaver</span></span><article class="legalP" id="kapittel-1-foreslåttparagraf-3-ledd-1">Rektor gis fullmakt til å gi utsatt innleveringsfrist for gradsoppgaver.</article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Unntak fra krav om minst en ekstern sensor ved muntlig eksamen</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Dekan gis fullmakt til å gjøre unntak fra forskrift om studier ved Norges miljø- og biovitenskapelige universitet, § 40-2, om krav om minst en ekstern sensor ved muntlig eksamen eller prøve som ikke lar seg etterprøve.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Dersom dekan vedtar unntak med hjemmel i første ledd, skal det settes krav om to interne sensorer og at ekstern sensor deltar i vurderingen etter bestemmelser i § 40-5 i forskrift om studier ved Norges miljø- og biovitenskapelige universitet.</article></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Endring av eksamensperiode</span></span><article class="legalP" id="kapittel-1-foreslåttparagraf-5-ledd-1">Rektor gis fullmakt til å utvide/fravike eksamensperioden slik den er fastsatt i forskrift om studier ved Norges miljø- og biovitenskapelige universitet § 18-1 (3) i helt spesielle tilfeller.</article></article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og varighet</span></span><article class="legalP" id="kapittel-1-foreslåttparagraf-6-ledd-1">Forskriften trer i kraft straks, og gjelder fram til 15. september 2020.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-04-02-792/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskriften trer i kraft straks.</article></section></main></body></html>