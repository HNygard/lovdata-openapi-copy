<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-09-14-1759</dd><dt class="dokid">DokumentID</dt><dd class="dokid">LTI/forskrift/2020-09-14-1759</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-09-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§1-2</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-09-15 14:30</dd><dt class="journalNumber">Journalnummer</dt><dd class="journalNumber">2020-1278</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 14. september 2020 med hjemmel i lov 5. august 1994 nr. 55 om vern mot smittsomme sykdommer § 1-2 tredje ledd, § 4-1 første ledd bokstav b og c, jf. andre og sjette ledd, § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-09-14-1759</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 3. Definisjoner</li><li>§ 4. Krav om karantene</li><li>§ 5. Krav til de som skal være i karantene</li><li>§ 6. Fellesregler for personer unntatt karanteneplikt</li><li>§ 6a. Unntak fra innreisekarantene for reisende med kortvarig opphold i land eller områder med forhøyet smitte mv.</li><li>§ 6b. Unntak fra innreisekarantene for visse arbeids- og oppdragstakere med hyppig grensekryssinger</li><li>§ 6c. Unntak fra innreisekarantene for arbeidsreisende ved testing</li><li>§ 6d. Særskilt unntak fra innreisekarantene</li><li>§ 6e. Særskilt unntak fra innreise- og smittekarantene for personell i kritiske samfunnsfunksjoner</li><li>§ 7. Plikt til å isolere seg ved bekreftet smitte</li><li>§ 8. Kommunalt tilbud om oppholdssted</li><li>§ 9. Karanteneregulering og inn- og utreiseregler for Svalbard og Jan Mayen</li><li>§ 10. Krav til gjennomføring av reiselivsaktiviteter på Svalbard</li><li>§ 11. Krav til gjennomføring av kystcruise langs norskekysten</li><li>§ 11a. Avslutning av kystcruise</li><li>§ 11b. Unntak fra karanteneplikt for mannskap på kystcruise</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-09-14-1759" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-09-14-1759/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 2 første og andre ledd skal lyde:</article><article class="legalP" id="kapittel-1-ledd-2">Forskriften gjelder for enhver som oppholder seg i Norge. Den gjelder også på fartøy under norsk jurisdiksjon som er på reiser omfattet av § 6a bokstav c.</article><article class="legalP" id="kapittel-1-ledd-3">Forskriften gjelder for Svalbard og Jan Mayen, men med de unntakene og tilpasningene som følger av § 9 og § 10.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-1-ledd-1">Med nærkontakt menes i denne forskriften kontakt med andre personer med mindre enn to meters avstand i mer enn 15 minutter, direkte fysisk kontakt eller direkte kontakt med sekreter fra andre personer. Med nærkontakt menes ikke kontakt mellom pasient, pårørende eller andre og helsepersonell som bruker forsvarlig beskyttelsesutstyr.</article><article class="legalP" id="kapittel-1-foreslåttparagraf-1-ledd-2">Med arbeidstid menes tiden en person er på arbeid eller på reise mellom arbeids- eller oppdragssted og bosted eller annet fast oppholdssted.</article><article class="legalP" id="kapittel-1-foreslåttparagraf-1-ledd-3">Med fritid menes tid som ikke er arbeidstid etter andre ledd.</article></article> <article class="defaultP" margin-top="true">Kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2. Krav om karantene og isolasjon</span><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav om karantene</span></span><article class="legalP" id="kapittel-1-foreslåttparagraf-2-ledd-1">Følgende personer er underlagt karanteneplikt, med mindre de ved godkjent laboratoriemetode kan dokumentere at de i løpet av de siste seks månedene har gjennomgått covid-19<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Innreisekarantene: personer som ankommer Norge fra et område med karanteneplikt som fastsatt i vedlegg A, skal i karantene i 10 døgn. Dette gjelder også ved mellomlanding i områder som fastsatt i vedlegg A. Kommer personen via et område uten karanteneplikt forkortes karantenetiden med den tiden som personen har oppholdt seg i det karantenefrie området. Dersom landet eller området ikke lenger omfattes av karanteneplikt etter vedlegg A, oppheves karanteneplikten.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Smittekarantene: personer som har hatt nærkontakt med en person som er bekreftet smittet av SARS-CoV-2 mindre enn 48 timer før den smittede fikk de første symptomer på smitte. Karanteneplikten gjelder i 10 døgn etter nærkontakten.</article></article></li></ul></article></article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Krav til de som skal være i karantene</span></span><article class="legalP" id="kapittel-1-foreslåttparagraf-3-ledd-1">Personer som er i smitte- eller innreisekarantene, skal oppholde seg i eget hjem eller på annet egnet oppholdssted, og kan kun oppholde seg utenfor hjemmet eller oppholdsstedet hvis de kan unngå nærkontakt med andre som de ikke bor sammen med. I karantenetiden kan personen ikke være på arbeidsplass der også andre personer oppholder seg, på skole eller i barnehagen. Det er ikke tillatt å bruke offentlig transport.</article><article class="legalP" id="kapittel-1-foreslåttparagraf-3-ledd-2">De som kommer til Norge og er i innreisekarantene, kan likevel bruke offentlig transport fra flyplassen, havnen eller lignende ankomststed til karantenestedet. Personer som forlater Norge i karantenetiden kan benytte offentlig transport under utreisen. De som er over 12 år, skal bruke munnbind.</article><article class="legalP" id="kapittel-1-foreslåttparagraf-3-ledd-3">De som er i smittekarantene kan unntaksvis bruke offentlig transport for å komme seg til egnet karantenested etter særskilt vurdering fra kommunelege. De som er over 12 år, skal bruke munnbind.</article><article class="legalP" id="kapittel-1-foreslåttparagraf-3-ledd-4">De som er i innreisekarantene og ikke er bosatt i Norge, skal kunne dokumentere at de har ett egnet oppholdssted hvor de kan oppholde seg i hele karantenetiden eller frem til tidspunkt for utreise.</article><article class="legalP" id="kapittel-1-foreslåttparagraf-3-ledd-5">De som utvikler akutt luftveisinfeksjon med feber, hoste eller tung pust i karantenetiden, skal kontakte helse- og omsorgstjenesten for test. Ved negativ test skal de fortsatt være i karantene i den resterende tiden.</article></article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Fellesregler for personer unntatt karanteneplikt</span></span><article class="legalP" id="kapittel-1-foreslåttparagraf-4-ledd-1">Personer som er unntatt fra karanteneplikt i medhold av § 6a til § 6e, skal så langt som mulig, unngå nærkontakt med andre som de ikke bor sammen med.</article><article class="legalP" id="kapittel-1-foreslåttparagraf-4-ledd-2">Unntaket fra karanteneplikt opphører dersom personen utvikler akutt luftveisinfeksjon med feber, hoste eller tung pust eller vurderes av lege som mistenkt smittet av SARS-CoV-2.</article></article><article class="futureLegalArticle" data-name="§6a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6a</span>. <span class="legalArticleTitle">Unntak fra innreisekarantene for reisende med kortvarig opphold i land eller områder med forhøyet smitte mv.</span></span><article class="legalP" id="kapittel-1-foreslåttparagraf-5-ledd-1">Følgende personer er unntatt innreisekarantene i både arbeidstiden og fritiden:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">de som ankommer Norge gjennom et område med karanteneplikt etter vedlegg A uten å bruke offentlig transport, uten å overnatte der og uten å ha nærkontakt med andre enn dem de bor sammen med.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">de som ankommer Norge etter å ha utført strengt nødvendig vedlikehold og tilsyn for å avverge store materielle skader på fast eiendom, båt, campingvogn og lignende i områder i Sverige eller Finland med karanteneplikt etter vedlegg A, uten å bruke offentlig transport, uten å overnatte der og uten å ha nærkontakt med andre enn dem de bor sammen med.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">de som i Norge stiger på fartøy som krysser Norges territorialgrenser og kun oppholder seg i fartøyet til de ankommer Norge igjen, uten at passasjerer eller mannskap har gått om bord eller gått i land i utenlandsk havn.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">flypersonell som ankommer Norge med fly som har vært i et område med karanteneplikt etter vedlegg A, uten at vedkommende har forlatt flyet.</article></article></li></ul></article></article><article class="futureLegalArticle" data-name="§6b" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6b</span>. <span class="legalArticleTitle">Unntak fra innreisekarantene for visse arbeids- og oppdragstakere med hyppig grensekryssinger</span></span><article class="legalP" id="kapittel-1-foreslåttparagraf-6-ledd-1">De som jevnlig ankommer Norge fra områder i Sverige eller Finland med karanteneplikt etter vedlegg A som ledd i reise mellom arbeidssted og bosted, er unntatt om innreisekarantene i arbeidstiden dersom de i Norge testes for SARS-CoV-2 minst hver syvende dag. Dette gjelder ikke for helsepersonell. For helsepersonell som dagpendler fra Sverige eller Finland gjelder likevel første punktum, dersom de ikke samtidig jobber i svensk eller finsk helse- og omsorgstjeneste.</article><article class="legalP" id="kapittel-1-foreslåttparagraf-6-ledd-2">Arbeids- eller oppdragsgiveren i Norge er ansvarlig for organisering og finansiering av testingen.</article><article class="legalP" id="kapittel-1-foreslåttparagraf-6-ledd-3">Flypersonell som ankommer Norge med fly som har vært i et område med karanteneplikt etter vedlegg A, og som har forlatt flyet i området er unntatt fra innreisekarantene i både arbeidstiden og fritiden dersom de oppfyller kravene til testregime i første og andre ledd.</article></article><article class="futureLegalArticle" data-name="§6c" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6c</span>. <span class="legalArticleTitle">Unntak fra innreisekarantene for arbeidsreisende ved testing</span></span><article class="legalP" id="kapittel-1-foreslåttparagraf-7-ledd-1">Personer som er bosatt i områder omfattet av karanteneplikt i vedlegg A i EØS-området, Sveits eller som er unntatt fra innreiserestriksjoner etter midlertidig lov om innreiserestriksjoner for utlendinger av hensyn til folkehelsen og tilhørende forskrifter og som kommer til Norge for å utføre arbeid eller oppdrag, er unntatt fra innreisekarantene i arbeidstiden når de har testet negativt for SARS-CoV-2 etter ankomst til Norge. Det samme gjelder personer som er bosatt i Norge og som returnerer fra disse landene.</article><article class="legalP" id="kapittel-1-foreslåttparagraf-7-ledd-2">Når disse personene også har testet negativt på andre test som er tatt tidligst 48 timer etter den første og tidligst fem dager etter ankomst, opphører karantenen også på fritiden.</article><article class="legalP" id="kapittel-1-foreslåttparagraf-7-ledd-3">Arbeids- eller oppdragsgiveren i Norge er ansvarlig for organisering, gjennomføring og finansiering av testingen.</article><article class="legalP" id="kapittel-1-foreslåttparagraf-7-ledd-4">Ved positiv test skal personen i isolering, jf. § 7, og arbeids- eller oppdragsgiver skal varsle kommunen slik at smitteoppsporing kan iverksettes.</article></article><article class="futureLegalArticle" data-name="§6d" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6d</span>. <span class="legalArticleTitle">Særskilt unntak fra innreisekarantene</span></span><article class="legalP" id="kapittel-1-foreslåttparagraf-8-ledd-1">Følgende personer er unntatt fra innreisekarantene i både arbeidstiden og fritiden:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">de som krysser Norges grenser i forbindelse med gjennomføring av avtalt eller fastsatt samvær mellom foreldre og barn eller delt bosted for barn etter barnelova.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">de som norske statlige myndigheter har invitert av utenrikspolitisk viktige grunner.</article></article></li></ul></article></article><article class="futureLegalArticle" data-name="§6e" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6e</span>. <span class="legalArticleTitle">Særskilt unntak fra innreise- og smittekarantene for personell i kritiske samfunnsfunksjoner</span></span><article class="legalP" id="kapittel-1-foreslåttparagraf-9-ledd-1">Personer som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, herunder personer som gjennomfører vare- og passasjertransport, er unntatt fra karantene i arbeidstiden.</article><article class="legalP" id="kapittel-1-foreslåttparagraf-9-ledd-2">Unntaket i første ledd kan kun benyttes i tilfeller hvor det er strengt nødvendig for å sikre forsvarlig drift av virksomheten eller hvor det ikke er tid til å gjennomføre testregime etter vilkårene i § 6c. Unntak fra smittekarantene kan kun benyttes i tilfeller hvor det er nødvendig for å unngå fare for liv og helse. Arbeids- eller oppdragsgiver plikter å planlegge driften av virksomheten slik at bruken av unntaket i første ledd i størst mulig grad unngås.</article></article><article class="futureLegalArticle" data-name="§7" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Plikt til å isolere seg ved bekreftet smitte</span></span><article class="legalP" id="kapittel-1-foreslåttparagraf-10-ledd-1">Personer som er bekreftet smittet av SARS-CoV-2 skal isolere seg. Perioden for isolering skal være i samsvar med Helsedirektoratets anbefalinger. Å isolere seg innebærer å oppholde seg i eget hjem eller på et annet egnet oppholdssted, isolert fra andre, så langt som mulig også fra andre i samme husstand.</article></article><article class="futureLegalArticle" data-name="§8" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Kommunalt tilbud om oppholdssted</span></span><article class="legalP" id="kapittel-1-foreslåttparagraf-11-ledd-1">Hvis en kommune mener at boforholdene, familiesituasjonen eller andre forhold medfører at det ikke gir forsvarlig smittevern å isolere den smittede i hjemmet, skal kommunen tilby opphold på hotell eller et annet egnet sted.</article><article class="legalP" id="kapittel-1-foreslåttparagraf-11-ledd-2">Kommunen kan i det enkelte tilfellet bestemme at de som den smittede bor sammen med, isteden kan bo på hotell eller annet egnet oppholdssted som kommunen tilbyr.</article><article class="legalP" id="kapittel-1-foreslåttparagraf-11-ledd-3">Kommunen skal i begge tilfeller dekke kostnadene ved å bo utenfor hjemmet.</article></article> <article class="defaultP" margin-top="true">Nytt kapittel 3 skal lyde:</article><span class="futuretitle" id="kapittel-1-foreslåttittel-2">Kapittel 3. Særskilte regler for Svalbard, reiseliv og kystcruise mv.</span><article class="futureLegalArticle" data-name="§9" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Karanteneregulering og inn- og utreiseregler for Svalbard og Jan Mayen</span></span><article class="legalP" id="kapittel-1-foreslåttparagraf-12-ledd-1">Personer som er omfattet av innreisekarantene, skal etter ankomst til Norge ikke reise videre til Svalbard eller Jan Mayen før etter utløpet av karanteneperioden.</article><article class="legalP" id="kapittel-1-foreslåttparagraf-12-ledd-2">Sysselmannen på Svalbard kan treffe vedtak om at personer som ankommer Svalbard skal i innreisekarantene i samsvar med § 4 bokstav a. Sysselmannen kan treffe vedtak om unntak fra smitte- og innreisekarantene for personell i kritiske samfunnsfunksjoner og nøkkelpersonell i viktige bedrifter eller virksomheter. Sysselmannen kan også treffe vedtak om unntak fra karanteneplikt for fastboende og deres familie og nærstående dersom særlige grunner tilsier dette.</article><article class="legalP" id="kapittel-1-foreslåttparagraf-12-ledd-3">Sysselmannen på Svalbard kan treffe vedtak om bruk av unntakene i § 6a til § 6e på Svalbard under hensyn til de stedlige forholdene.</article><article class="legalP" id="kapittel-1-foreslåttparagraf-12-ledd-4">Personer som befinner seg på Svalbard uten å være bosatt der, og som er underlagt innreisekarantene, kan forlate Svalbard. Karanteneplikten er heller ikke til hinder for videre utreise fra Norge. Nærkontakt med andre personer skal så langt som mulig unngås, jf. § 3.</article><article class="legalP" id="kapittel-1-foreslåttparagraf-12-ledd-5">Utreise fra karantene på Svalbard skjer i tråd med beslutning fra Sysselmannen på Svalbard, etter samråd med Universitetssykehuset Nord-Norge HF – Longyearbyen sykehus. Sysselmannen på Svalbard kan i vedtak gi pålegg om at personer som nevnt i fjerde ledd har plikt til å forlate Svalbard.</article></article><article class="futureLegalArticle" data-name="§10" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Krav til gjennomføring av reiselivsaktiviteter på Svalbard</span></span><article class="legalP" id="kapittel-1-foreslåttparagraf-13-ledd-1">Virksomheter som tilbyr reiselivsaktivitet på Svalbard, skal før oppstart av aktivitet fremlegge for Sysselmannen, som leder av Beredskapsrådet, en plan som beskriver hvordan virksomheten skal sikre ivaretagelse av smittevernkrav som fremgår av gjeldende lov- og forskriftsverk, nasjonale veiledere og veiledere for reiselivsaktivitet på Svalbard. Med virksomhet etter første punktum menes også hoteller og overnattingssteder, og eier av båt eller skip som skal benyttes i reiselivsaktiviteter.</article><article class="legalP" id="kapittel-1-foreslåttparagraf-13-ledd-2">Sysselmannen, som leder av Beredskapsrådet for Svalbard, kan, etter faglig råd fra Universitetssykehuset Nord-Norge HF – Longyearbyen sykehus, forby oppstart av reiselivsaktiviteter dersom virksomheten ikke fremlegger plan som nevnt i første ledd, eller dersom den fremlagte planen ikke beskriver godt nok hvordan virksomheten kan ivareta smittevernkrav.</article><article class="legalP" id="kapittel-1-foreslåttparagraf-13-ledd-3">For å hindre eller begrense spredning av SARS-CoV-2, og for å sikre opprettholdelse av forsvarlig helseberedskap, kan Sysselmannen, som leder av Beredskapsrådet, etter faglig råd fra Universitetssykehuset Nord-Norge HF – Longyearbyen sykehus, forby bestemte reiselivsaktiviteter som ikke kan gjennomføres på en smittevernfaglig forsvarlig måte.</article><article class="legalP" id="kapittel-1-foreslåttparagraf-13-ledd-4">Det er forbudt å tilby reiselivsaktiviteter i form av cruise på Svalbard. Dette gjelder ikke dagscruise og heller ikke cruise som startes og avsluttes på Svalbard med fartøy som har inntil 30 personer (mannskap og passasjerer) om bord og overnatting inngår som en del av cruiset. Fartøyet kan ikke ta om bord nye passasjerer etter oppstart av cruiset.</article><article class="legalP" id="kapittel-1-foreslåttparagraf-13-ledd-5">Enkeltvedtak etter andre og tredje ledd kan påklages til Helse- og omsorgsdepartementet.</article></article><article class="futureLegalArticle" data-name="§11" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Krav til gjennomføring av kystcruise langs norskekysten</span></span><article class="legalP" id="kapittel-1-foreslåttparagraf-14-ledd-1">Rederi som tilbyr kystcruise innenfor Norges territorialgrense, skal før oppstart fremlegge for Helsedirektoratet en plan som beskriver hvordan rederiet skal sikre ivaretagelse av smittevernkrav som fremgår av gjeldende lov- og forskriftsverk, nasjonale veiledere og veileder for kystcruise langs norskekysten. Med kystcruise menes reise med passasjerskip som har lugarkapasitet til samtlige passasjerer og som seiler i henhold til et konkret tilbudt turprogram og hvor skipsruten innebærer minst en nattseilas og er av minimum 24 timers varighet. Med kystcruise menes ikke:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-ledd-1-punkt-1"><article class="legalP" id="kapittel-1-foreslåttparagraf-14-ledd-1-punkt-1-ledd-1">Skip som frakter passasjerer og gods i fast rute.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-ledd-1-punkt-2"><article class="legalP" id="kapittel-1-foreslåttparagraf-14-ledd-1-punkt-2-ledd-1">Skoleskip og lignende når disse benyttes i opplæring av mannskap og medseilere.</article></article></li></ul></article><article class="legalP" id="kapittel-1-foreslåttparagraf-14-ledd-2">Helsedirektoratet kan godkjenne oppstart av kystcruise dersom rederiets plan som nevnt i første ledd på en god nok måte beskriver hvordan rederiet kan ivareta smittevernkravene.</article><article class="legalP" id="kapittel-1-foreslåttparagraf-14-ledd-3">For kystcruise som har oppstart i en fastlandshavn i Norge og som kun anløper andre fastlandshavner i Norge, kan godkjenning etter andre ledd gis for norske eller utenlandske skip med inntil 50&#xa0;% passasjerkapasitetsutnyttelse, men likevel begrenset til at det maksimalt kan være 200 personer (mannskap og passasjerer) om bord. Mannskap og passasjerer kan ved oppstart av kystcruise ikke ha karanteneplikt etter § 4. Mannskap og passasjerer kan gå i land i Norge under kystcruiset, men kan ikke gå i land i utlandet. Mannskap kan likevel gå i land eller om bord i skipet i fastlandshavn i Norge eller havner i utlandet i forbindelse med mannskapsbytte i tråd med § 11b.</article><article class="legalP" id="kapittel-1-foreslåttparagraf-14-ledd-4">For kystcruise som har oppstart i en utenlandsk havn eller som under seilasen anløper utenlandsk havn, kan godkjenning etter andre ledd gis for norske eller utenlandske skip med inntil 50&#xa0;% passasjerkapasitetsutnyttelse, men likevel begrenset til at det maksimalt kan være 200 personer (mannskap og passasjerer) om bord. Mannskap og passasjerer kan ikke gå i land i Norge under kystcruiset, og skipet kan heller ikke ta om bord nye mannskaper, passasjerer eller besøkende etter oppstart av kystcruiset. Mannskap kan likevel gå i land eller om bord i skipet i fastlandshavn i Norge eller havner i utlandet i forbindelse med mannskapsbytte i tråd med § 11b. Som vilkår for godkjenning skal det stilles krav om at mannskap som etter mannskapsbytte skal mønstre på skipet i utlandet, må ha gjennomført karantene i samsvar med § 4 bokstav a før ombordstigning. Som vilkår for godkjenning skal det stilles krav om at skipet skal returnere til havn i ombordstigningslandet ved påvist SARS-CoV-2 om bord og at skipet ikke skal befinne seg lenger unna ombordstigningslandet enn at det kan returnere til havn i ombordstigningslandet i løpet av 30 timers seiling.</article><article class="legalP" id="kapittel-1-foreslåttparagraf-14-ledd-5">For å hindre eller begrense spredning av SARS-CoV-2, og for å sikre opprettholdelse av forsvarlig helseberedskap, kan Helsedirektoratet forby at det i tilknytning til kystcruiset gjennomføres aktiviteter på eller i tilknytning til skipet som ikke kan gjennomføres på en smittevernfaglig forsvarlig måte.</article><article class="legalP" id="kapittel-1-foreslåttparagraf-14-ledd-6">Denne bestemmelsen gjelder ikke for norske eller utenlandske skip som foretar reiser eller kystcruise som omfattes av § 10.</article><article class="legalP" id="kapittel-1-foreslåttparagraf-14-ledd-7">Enkeltvedtak etter andre og femte ledd kan påklages til Helse- og omsorgsdepartementet.</article></article><article class="futureLegalArticle" data-name="§11a" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 11a</span>. <span class="legalArticleTitle">Avslutning av kystcruise</span></span><article class="legalP" id="kapittel-1-foreslåttparagraf-15-ledd-1">Ved avslutning av kystcruise etter § 10 eller § 11 i Norge, kan passasjerer og mannskap gå i land dersom mannskap og passasjerer utelukkende består av personer som ved ombordstigningen ikke var omfattet av karanteneplikten etter § 4, og verken mannskap eller passasjerer har symptomer på covid-19-smitte.</article><article class="legalP" id="kapittel-1-foreslåttparagraf-15-ledd-2">Dersom mannskap eller passasjerer har symptomer på covid-19-smitte ved avslutning av cruiset, skal mannskap og passasjerer forbli på skipet eller annet egnet sted bestemt av helsemyndighetene inntil alle om bord har testet negativt på SARS-CoV-2.</article><article class="legalP" id="kapittel-1-foreslåttparagraf-15-ledd-3">Dersom en eller flere av mannskapet eller passasjerene tester positivt på SARS-CoV-2, skal alle som har vært om bord under samme kystcruise holde seg i karantene etter § 4 bokstav b.</article><article class="legalP" id="kapittel-1-foreslåttparagraf-15-ledd-4">Kystcruise som starter i en utenlandsk havn, skal ikke avsluttes i Norge.</article></article><article class="futureLegalArticle" data-name="§11b" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 11b</span>. <span class="legalArticleTitle">Unntak fra karanteneplikt for mannskap på kystcruise</span></span><article class="legalP" id="kapittel-1-foreslåttparagraf-16-ledd-1">Karanteneplikten etter § 4 bokstav a gjelder ikke for mannskap som skal mønstre av fra skip som tilbyr kystcruise etter § 10 eller § 11, mens de er under reise for å foreta mannskapsbytte og i tiden de er i arbeid i forbindelse med gjennomføringen av mannskapsbyttet. Mannskap som skal mønstre på skip som tilbyr kystcruise etter § 10 eller § 11, må ha gjennomført innreisekarantene, med mindre de omfattes av unntakene fra karanteneplikten. Dersom mannskapet skal gjennomføre innreisekarantene, kan karantene ikke gjennomføres om bord på skipet.</article><article class="legalP" id="kapittel-1-foreslåttparagraf-16-ledd-2">Mannskap på skip som tilbyr kystcruise etter § 10 eller § 11, er unntatt fra innreisekarantene dersom de umiddelbart før ombordstigning har oppholdt seg i minst 10 sammenhengende døgn i et område som ikke er omfattet av karanteneplikt i vedlegg A.</article></article> <article class="defaultP" margin-top="true">Nåværende kapittel 3, 4, 5 og 6 blir henholdsvis kapittel 4, 5, 6 og 7.</article> <article class="defaultP" margin-top="true">I Vedlegg A skal teksten før tabellen lyde:</article><article class="defaultP">Tabell A: Oversikt over land og områder (regioner) hvor det kreves karantene ved ankomst til Norge som følge av forhøyet smitte, jf. § 4 bokstav a.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-09-14-1759/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>