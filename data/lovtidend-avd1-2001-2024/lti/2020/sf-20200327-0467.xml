<!DOCTYPE html><html lang="no"><head><title>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-467</dd><dt class="dokid">DokumentID</dt><dd class="dokid">LTI/forskrift/2020-03-27-467</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2020-03-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-20-368</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="journalNumber">Journalnummer</dt><dd class="journalNumber">2020-0414</dd><dt class="titleShort">Korttittel</dt><dd class="titleShort">Endr. i midl. forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="title">Tittel</dt><dd class="title">Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i lov 28. februar 1997 nr. 19 om folketrygd (folketrygdloven) § 25-16 første og andre ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2020-03-27-467</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien<ul class="tocSubUl"><li>I<ul class="tocSubUl"><li>§ 2-5. Særlige regler om forlengelsen av dagpengeperioden – unntak fra folketrygdloven § 4-15</li><li>§ 3-2. Ansvar for sykepenger for arbeidsgiver</li><li>§ 3-3. Særlige regler om egenmelding</li><li>§ 3-4. Sykepenger til selvstendig næringsdrivende</li><li>§ 3-5. Sykepenger til frilansere</li><li>§ 5-1. Forlengelse av stønadsperioder for arbeidsavklaringspenger</li><li>§ 6-1. Endringer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-467" id="dokument"><h1>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-27-467/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien gjøres følgende endringer:</article> <article class="defaultP" margin-top="true">Ny § 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Særlige regler om forlengelsen av dagpengeperioden – unntak fra folketrygdloven § 4-15</span></span><article class="legalP" id="kapittel-1-foreslåttparagraf-1-ledd-1">Medlemmer som hadde 18 eller færre uker igjen av dagpengeperioden, jf. folketrygdloven § 4-15, per 29. februar 2020, får forlenget stønadsperioden frem til og med 30. juni 2020.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Ansvar for sykepenger for arbeidsgiver</span></span><article class="legalP" id="kapittel-1-foreslåttparagraf-2-ledd-1">For fravær fra arbeidet som skyldes covid-19-pandemien, skal arbeidsgiver betale sykepenger i et tidsrom på opptil tre kalenderdager, inkludert dager med delvis fravær.</article><article class="legalP" id="kapittel-1-foreslåttparagraf-2-ledd-2">Arbeidsgiver utbetaler sykepenger fra 4. til 16. dag og krever refusjon fra trygden, se likevel § 3-3 tredje ledd.</article><article class="legalP" id="kapittel-1-foreslåttparagraf-2-ledd-3">Sykepengene etter første og andre ledd beregnes etter folketrygdloven § 8-28.</article><article class="legalP" id="kapittel-1-foreslåttparagraf-2-ledd-4">Dersom arbeidsgiver ikke betaler sykepenger som han eller hun er forpliktet til å yte, skal trygden utbetale sykepengene og kreve tilbake det arbeidsgiver skal utbetale etter første ledd, se folketrygdloven § 8-22.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Særlige regler om egenmelding</span></span><article class="legalP" id="kapittel-1-foreslåttparagraf-3-ledd-1">Arbeidstakeren har rett til å bruke egenmelding for opptil 16 kalenderdager fra første fraværsdag.</article><article class="legalP" id="kapittel-1-foreslåttparagraf-3-ledd-2">Egenmelding kan nyttes når arbeidstaker har arbeidet hos arbeidsgiveren i minst fire uker.</article><article class="legalP" id="kapittel-1-foreslåttparagraf-3-ledd-3">For at arbeidsgiver skal kunne kreve refusjon etter § 3-2 andre ledd, må arbeidstaker i egenmelding eller gjennom legeerklæring opplyse arbeidsgiver om at sykefraværet skyldes covid-19-pandemien.</article></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Sykepenger til selvstendig næringsdrivende</span></span><article class="legalP" id="kapittel-1-foreslåttparagraf-4-ledd-1">For sykefravær som skyldes covid-19-pandemien, yter trygden sykepenger fra og med fjerde dag regnet fra og med den dagen arbeidsuførheten oppstod.</article><article class="legalP" id="kapittel-1-foreslåttparagraf-4-ledd-2">Sykefravær for de første 16 dagene kan bekreftes ved elektronisk melding til Arbeids- og velferdsetaten fra den selvstendig næringsdrivende. Folketrygdloven § 8-34 fjerde ledd kommer ikke til anvendelse i denne perioden.</article><article class="legalP" id="kapittel-1-foreslåttparagraf-4-ledd-3">Sykepenger ytes fra trygden med 80 prosent av sykepengegrunnlaget. Dersom den selvstendig næringsdrivende har tegnet forsikring etter folketrygdloven § 8-36 første ledd b, ytes sykepenger med 100 prosent av sykepengegrunnlaget.</article><article class="legalP" id="kapittel-1-foreslåttparagraf-4-ledd-4">Retten til sykepenger gjelder bare så langt sykefraværet fører til tap av pensjonsgivende inntekt, jf. folketrygdloven § 8-3.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Sykepenger til frilansere</span></span><article class="legalP" id="kapittel-1-foreslåttparagraf-5-ledd-1">For sykefravær som skyldes covid-19-pandemien, yter trygden sykepenger fra og med fjerde dag regnet fra og med den dagen arbeidsuførheten oppstod.</article><article class="legalP" id="kapittel-1-foreslåttparagraf-5-ledd-2">Sykefravær for de første 16 dagene kan bekreftes ved elektronisk melding til Arbeids- og velferdsetaten fra frilanseren. Folketrygdloven § 8-38 fjerde ledd kommer ikke til anvendelse i denne perioden.</article><article class="legalP" id="kapittel-1-foreslåttparagraf-5-ledd-3">Sykepenger ytes fra trygden med 100 prosent av sykepengegrunnlaget.</article><article class="legalP" id="kapittel-1-foreslåttparagraf-5-ledd-4">Retten til sykepenger gjelder bare så langt sykefraværet fører til tap av pensjonsgivende inntekt, jf. folketrygdloven § 8-3.</article></article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Forlengelse av stønadsperioder for arbeidsavklaringspenger</span></span><article class="legalP" id="kapittel-1-foreslåttparagraf-6-ledd-1">Stønadsperiodene for arbeidsavklaringspenger etter folketrygdloven § 11-12 forlenges med seks måneder.</article><article class="legalP" id="kapittel-1-foreslåttparagraf-6-ledd-2">Medlemmer som per 29. februar 2020 hadde mindre enn fire måneder igjen av stønadsperioden etter folketrygdloven § 11-17, får forlenget stønadsperioden frem til og med 30. juni 2020.</article><article class="legalP" id="kapittel-1-foreslåttparagraf-6-ledd-3">Stønadsperioden for arbeidsavklaringspenger etter folketrygdloven § 11-18 forlenges med seks måneder.</article></article> <article class="defaultP" margin-top="true">§ 6-1 skal lyde:</article><article class="futureLegalArticle" data-name="§6-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Endringer</span></span><article class="legalP" id="kapittel-1-foreslåttparagraf-7-ledd-1">Arbeids- og sosialdepartementet kan innenfor rammen av folketrygdloven § 25-16 andre ledd endre denne forskriften, og gi forskrifter med utfyllende bestemmelser til kapittel 2 og 3.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-27-467/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>