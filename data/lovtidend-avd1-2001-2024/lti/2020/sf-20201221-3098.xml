<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-3098</dd><dt class="dokid">DokumentID</dt><dd class="dokid">LTI/forskrift/2020-12-21-3098</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2020-12-30 17:40</dd><dt class="journalNumber">Journalnummer</dt><dd class="journalNumber">2020-2058</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 21. desember 2020 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2020-12-21-3098</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 4. Fiske med småmasket trål og snurrevad utenom Skagerrak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-21-3098" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-21-3098/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">Overskriften til § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Fiske med småmasket trål og snurrevad utenom Skagerrak</span></span></article> <article class="defaultP" margin-top="true">§ 4 nytt annet ledd skal lyde:</article><article class="legalP" id="kapittel-1-ledd-2">Uten hinder av bestemmelsene i § 3 kan kystfartøy under 15 meter største lengde bruke snurrevad med maskevidder mellom mellom 16 mm og 80 mm i fisket etter sild vest av grunnlinjene fra 64° N og videre sørover til grensen mot Skagerrak, samt i følgende område:<p class="leddfortsettelse">Innenfor grunnlinjene i et område øst for Utsira definert ved følgende koordinater:</p><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">N 59° 38,554′ Ø 005° 04,355′ (på grunnlinjen)</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">N 59° 33,490′ Ø 005° 08,520′</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">N 59° 32,799′ Ø 005° 14,460′</article></article></li></ul><p class="leddfortsettelse">og videre fra:</p><ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">N 59° 16,206′ Ø 005° 31,174′</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">N 59° 06,999′ Ø 005° 30,407′</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">N 59° 06,999′ Ø 005° 12,615′ (på grunnlinjen).</article></article></li></ul></article> <article class="defaultP" margin-top="true">§ 33 femte ledd skal lyde:</article><article class="legalP" id="kapittel-1-ledd-3">Ved fiske etter reker med teiner kan det ikke samtidig innenfor statistikkområde 03-24 i Porsangerfjorden og innenfor statistikkområde 03-05 i Tanafjorden benyttes mer enn 250 teiner per fartøy og per person. Fiskeridirektoratet kan stoppe fisket etter reker med teiner i statistikkområde 03-24 i 2021 når det i løpet av året beregnes oppfisket 20 tonn i dette fiskeriet.</article><article class="defaultP">§ 33c annet ledd oppheves.</article> <article class="defaultP" margin-top="true">§ 33d første ledd skal lyde:</article><article class="legalP" id="kapittel-1-ledd-4">På kyststrekningen fra grensen mot Sverige til og med Møre og Romsdal fylke er det i tiden fra og med 1. mai til og med 31. desember forbudt å sette ut ruser. Forbudet er ikke til hinder for å sette ut ruser til fangst av ål for manntallsførte fiskere som fisker ål for omsetning med merkeregistrerte fartøy i henhold til enhver tid gjeldende forskrifter om fangst av ål. Merkeregistrerte fartøy som har fisket og landet mer enn 3&#xa0;000 stykk leppefisk med ruser i to av årene 2018, 2019 eller 2020 kan benytte ruser frem til og med 2024.</article> <article class="defaultP" margin-top="true">§ 39 nytt fjerde ledd skal lyde:</article><article class="legalP" id="kapittel-1-ledd-5">Ved fiske etter sild med snurrevad sør for 64° N er det tillatt å ha bifangst av arter som angitt i § 43 nr. 1–17 og nr. 28. Bifangsten av torsk, hyse og sei til sammen skal ikke overstige 20&#xa0;% i vekt i de enkelte fangster og ved landing.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-21-3098/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2021.</article></section></main></body></html>