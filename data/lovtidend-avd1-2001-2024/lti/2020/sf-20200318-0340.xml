<!DOCTYPE html><html lang="no"><head><title>Forskrift om midlertidig unntak fra konkurranseloven § 10 for samarbeid i transportsektoren</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-18-340</dd><dt class="dokid">DokumentID</dt><dd class="dokid">LTI/forskrift/2020-03-18-340</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avd. for konkurransepolitikk, selskapsrett og næringspolitikk</li></ul></dd><dt class="dateInForce">I kraft fra</dt><dd class="dateInForce">2020-03-18 – 2020-06-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-03-05-12/§3</li></ul></dd><dt class="dateOfPublication">Kunngjort</dt><dd class="dateOfPublication">2020-03-18 21:45</dd><dt class="lastupdated">Rettet</dt><dd class="lastupdated">2020-03-19 (§ 1 annet ledd første punktum).</dd><dt class="journalNumber">Journalnummer</dt><dd class="journalNumber">2020-0302</dd><dt class="titleShort">Korttittel</dt><dd class="titleShort">Forskrift om midlertidig unntak fra konkurranseloven § 10 for samarbeid i transportsektoren</dd><dt class="title">Tittel</dt><dd class="title">Forskrift om midlertidig unntak fra konkurranseloven § 10 for samarbeid i transportsektoren</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. mars 2020 med hjemmel i lov 5. mars 2004 nr. 12 om konkurranse mellom foretak og kontroll med foretakssammenslutninger (konkurranseloven) § 3 annet ledd første punktum. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2020-03-18-340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig unntak fra konkurranseloven § 10 for samarbeid i transportsektoren<ul class="tocSubUl"><li>§ 1. Unntak fra forbudet mot konkurransebegrensende avtaler mellom foretak innenfor transportsektoren</li><li>§ 2. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-18-340" id="dokument"><h1>Forskrift om midlertidig unntak fra konkurranseloven § 10 for samarbeid i transportsektoren</h1><article class="legalArticle" data-lovdata-URL="LTI/forskrift/2020-03-18-340/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra forbudet mot konkurransebegrensende avtaler mellom foretak innenfor transportsektoren</span></h2><article class="legalP" id="paragraf-1-ledd-1">Forbudet i konkurranseloven § 10 gjelder ikke for konkurransebegrensende avtaler innenfor transportsektoren som er nødvendige for å sikre opprettholdelsen av samfunnskritiske funksjoner i forbindelse med COVID-19-pandemien.</article><article class="legalP" id="paragraf-1-ledd-2">Samarbeid etter unntaket i første ledd må ikke gå lenger enn det som er strengt nødvendig for å oppfylle formålet med unntaket. Det må i størst mulig grad sikre effektiv ressursbruk og hensynet til forbrukernes interesser.</article><article class="legalP" id="paragraf-1-ledd-3">Samarbeid etter første ledd må meldes til Konkurransetilsynet uten ugrunnet opphold. Meldingen skal opplyse om hvem som samarbeider og kort hva samarbeidet går ut på.</article></article><article class="legalArticle" data-lovdata-URL="LTI/forskrift/2020-03-18-340/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-2-ledd-1">Forskriften trer i kraft straks.</article><article class="legalP" id="paragraf-2-ledd-2">Forskriften gjelder i tre måneder eller til den blir opphevet av Kongen eller departementet.</article></article></main></body></html>