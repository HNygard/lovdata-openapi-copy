<!DOCTYPE html><html lang="no"><head><title>Forskrift om innkreving av kontrollavgift i fiskeflåten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-3090</dd><dt class="dokid">DokumentID</dt><dd class="dokid">LTI/forskrift/2020-12-21-3090</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01, 2022-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§55</li></ul></dd><dt class="dateOfPublication">Kunngjort</dt><dd class="dateOfPublication">2020-12-30 17:25</dd><dt class="journalNumber">Journalnummer</dt><dd class="journalNumber">2020-2096</dd><dt class="titleShort">Korttittel</dt><dd class="titleShort">Forskrift om innkreving av kontrollavgift i fiskeflåten</dd><dt class="title">Tittel</dt><dd class="title">Forskrift om innkreving av kontrollavgift i fiskeflåten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 21. desember 2020 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 55.</dd><dt class="refid">RefID</dt><dd class="refid">forskrift/2020-12-21-3090</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av kontrollavgift i fiskeflåten<ul class="tocSubUl"><li>§ 1. Formål</li><li>§ 2. Avgiftsgrunnlag og avgiftsplikt</li><li>§ 3. Innkreving av avgift</li><li>§ 4. Terminoppgaver og oppgjør til Fiskeridirektoratet</li><li>§ 5. Forfall, renter mv.</li><li>§ 6. Kontroll av salgslagene og den avgiftspliktige</li><li>§ 7. Utlegg</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-21-3090" id="dokument"><h1>Forskrift om innkreving av kontrollavgift i fiskeflåten</h1><article class="legalArticle" data-lovdata-URL="LTI/forskrift/2020-12-21-3090/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift har til formål å legge forholdene til rette for korrekt innkreving av en kontrollavgift som skal dekke kostnader for kontroll med fiskerilovgivningen. Avgiften skal tilfalle staten.</article></article><article class="legalArticle" data-lovdata-URL="LTI/forskrift/2020-12-21-3090/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avgiftsgrunnlag og avgiftsplikt</span></h2><article class="legalP" id="paragraf-2-ledd-1">Det skal betales kontrollavgift av brutto fangstverdi for all fangst av norske fartøy som til enhver tid er omfattet av salgslagenes enerett til førstehåndsomsetning etter fiskesalgslagsloven. Fiskers avgiftsplikt gjelder også når fangst leveres i utlandet, og når fisker selv overtar fangsten.</article><article class="legalP" id="paragraf-2-ledd-2">Kontrollavgift betales med 0,22 pst. av beregningsgrunnlaget, jf. § 3.</article><article class="legalP" id="paragraf-2-ledd-3">Skyldig avgift er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2020-12-21-3090/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innkreving av avgift</span></h2><article class="legalP" id="paragraf-3-ledd-1">Kontrollavgiften innkreves av salgslagene, og trekkes fra fangstoppgjøret før utbetaling til fisker. Det skal fremkomme av oppgjøret hvilket avgiftsgrunnlag som er benyttet, og hvor mye avgiften utgjør.</article><article class="legalP" id="paragraf-3-ledd-2">Beregningsgrunnlag er brutto fangstverdi fratrukket lagsavgift.</article><article class="legalP" id="paragraf-3-ledd-3">Den som leverer og den som mottar fangst har plikt til å gi de opplysninger som er nødvendige for at salgslagene skal kunne beregne avgiften.</article><article class="legalP" id="paragraf-3-ledd-4">Salgslagenes kostnader knyttet til innkreving og videresending av avgiftsmidlene skal dekkes av de innkrevde avgiftsmidlene.</article></article><article class="legalArticle" data-lovdata-URL="LTI/forskrift/2020-12-21-3090/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Terminoppgaver og oppgjør til Fiskeridirektoratet</span></h2><article class="legalP" id="paragraf-4-ledd-1">Salgslagene skal av eget tiltak beregne avgiften for hver oppgjørsperiode, gi terminoppgave over beregningen til Fiskeridirektoratet og innbetale avgiften til de tider som er fastsatt her i forskriften.</article><article class="legalP" id="paragraf-4-ledd-2">Terminoppgaven gis på skjema fastsatt av Fiskeridirektoratet, og skal være undertegnet av salgslaget.</article></article><article class="legalArticle" data-lovdata-URL="LTI/forskrift/2020-12-21-3090/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forfall, renter mv.</span></h2><article class="legalP" id="paragraf-5-ledd-1">Oppgjørsperiodene og forfallstidspunktet for periodene er: <table><tbody><tr><td data-text-align="left" data-vertical-align="top">januar–februar</td><td data-text-align="left" data-vertical-align="top">25. mars</td></tr><tr><td data-text-align="left" data-vertical-align="top">mars–april</td><td data-text-align="left" data-vertical-align="top">25. mai</td></tr><tr><td data-text-align="left" data-vertical-align="top">mai–juni</td><td data-text-align="left" data-vertical-align="top">31. august</td></tr><tr><td data-text-align="left" data-vertical-align="top">juli–august</td><td data-text-align="left" data-vertical-align="top">25. september</td></tr><tr><td data-text-align="left" data-vertical-align="top">september–oktober</td><td data-text-align="left" data-vertical-align="top">25. november</td></tr><tr><td data-text-align="left" data-vertical-align="top">november–desember</td><td data-text-align="left" data-vertical-align="top">25. januar.</td></tr></tbody></table></article><article class="legalP" id="paragraf-5-ledd-2">Når avgiften forfaller til betaling på lørdag eller helligdag utskytes forfallstidspunktet til nærmeste påfølgende hverdag.</article><article class="legalP" id="paragraf-5-ledd-3">Ved for sen innbetaling av avgift beregnes forsinkelsesrente fra forfallstidspunktet for avgiftskravet og fram til betaling skjer. Lov 17. desember 1976 nr. 100 om renter ved forsinket betaling m.m. § 2 andre ledd gjelder tilsvarende.</article></article><article class="legalArticle" data-lovdata-URL="LTI/forskrift/2020-12-21-3090/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontroll av salgslagene og den avgiftspliktige</span></h2><article class="legalP" id="paragraf-6-ledd-1">Fiskeridirektoratet skal føre kontroll med at salgslagene sender terminoppgaver og foretar innbetalinger i samsvar med reglene og de pålegg som er gitt. Fiskeridirektoratet kan foreta bokettersyn hos den som foretar oppgjør av avgiften og kan kreve framlagt terminoppgaver, regnskapsmateriale og andre dokumenter som har betydning for kontrollen.</article></article><article class="legalArticle" data-lovdata-URL="LTI/forskrift/2020-12-21-3090/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utlegg</span></h2><article class="legalP" id="paragraf-7-ledd-1">Skyldig avgift er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2020-12-21-3090/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft fra 1. januar 2021. Forskriften gjelder ikke for fangst som er høstet i 2020, men omsatt i 2021.</article><article class="legalP" id="paragraf-8-ledd-2">For innkreving av kontrollavgift fra fiskefartøy under 15 meter største lengde er ikrafttredelse fastsatt til 1. januar 2022, og gjelder for fangst høstet etter denne dato.</article></article></main></body></html>