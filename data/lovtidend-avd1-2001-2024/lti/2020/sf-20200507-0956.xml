<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-07-956</dd><dt class="dokid">DokumentID</dt><dd class="dokid">LTI/forskrift/2020-05-07-956</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2020-05-07, 2020-05-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§1-2</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§7-12</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2020-05-07 21:30</dd><dt class="journalNumber">Journalnummer</dt><dd class="journalNumber">2020-0700</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 7. mai 2020 med hjemmel i lov 5. august 1994 nr. 55 om vern mot smittsomme sykdommer § 1-2 tredje ledd, § 4-1 andre og sjette ledd jf. § 4-1 første ledd bokstavene a, b og e, § 4-3 og § 7-12, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2020-05-07-956</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 3. Nærkontakt</li><li>§ 4. Anbefalinger om avstand mellom personer og samling av personer i grupper</li><li>§ 12. Stenging av opplærings- og utdanningsvirksomhet</li><li>§ 12a. Åpen virksomhet ved barnehager, skoler og annen opplærings- og utdanningsvirksomhet</li><li>§ 12b. Krav til smittevernfaglig forsvarlig drift</li><li>§ 12d. Overgangsregel</li><li>§ 13. Forbud mot arrangementer hvor personer fysisk møtes</li><li>§ 14. Stenging av enkelte virksomheter</li><li>§ 14a. Krav til smittevernfaglig forsvarlig drift ved virksomheter hvor det serveres mat</li><li>§ 15. Krav til smittevernfaglig forsvarlig drift for virksomheter som tilbyr frisør-, hudpleie-, tatoverings- og hulltakingstjenester mv.</li><li>§ 15a. Krav til smittevernfaglig forsvarlig drift ved kjøreskoler mv.</li><li>§ 15b. Krav til smittevernfaglig forsvarlig drift ved andre virksomheter</li><li>§ 16. Krav til enkelte helsefaglige virksomheter utenfor spesialisthelsetjenesten</li><li>§ 17b. Klage</li><li>§ 19. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-07-956" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-05-07-956/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Nærkontakt</span></span><article class="legalP" id="kapittel-1-foreslåttparagraf-1-ledd-1">Med nærkontakt menes i denne forskriften kontakt med andre personer med mindre enn to meters avstand i mer enn 15 minutter, direkte fysisk kontakt eller direkte kontakt med sekreter fra andre personer. Med nærkontakt menes ikke kontakt mellom pasient, pårørende eller andre og helsepersonell som bruker forsvarlig beskyttelsesutstyr.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Anbefalinger om avstand mellom personer og samling av personer i grupper</span></span><article class="legalP" id="kapittel-1-foreslåttparagraf-2-ledd-1">For å hindre eller begrense spredning av SARS CoV-2 i befolkningen, gir Helsedirektoratet anbefalinger om fysisk avstand mellom personer og begrensninger på antall personer som kan samles i en gruppe.</article></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-2">Personer som ankommer Norge, skal oppholde seg i karantene i 10 døgn etter ankomst til Norge.</article> <article class="defaultP" margin-top="true">§ 6 første og nytt sjette ledd skal lyde:</article><article class="legalP" id="kapittel-1-ledd-3">Personer som krysser grensen mellom Sverige og Norge eller Finland og Norge under reise mellom bolig og arbeidssted i disse landene, eller når de er i arbeid, er unntatt fra karanteneplikt etter § 5 i den tiden de er under reise mellom bolig og arbeidssted og i den tiden de er i arbeid.</article><article class="legalP" id="kapittel-1-ledd-4">Personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19, er unntatt fra karanteneplikten etter § 5.</article> <article class="defaultP" margin-top="true">§ 8 første og andre ledd skal lyde:</article><article class="legalP" id="kapittel-1-ledd-5">Personer som har hatt nærkontakt, jf. § 3, med en person senere enn 48 timer før vedkommende fikk de første symptomer på smitte, og som siden er bekreftet smittet av SARS CoV-2 skal oppholde seg i karantene i ti døgn etter kontakten.</article><article class="legalP" id="kapittel-1-ledd-6">Personer som er i karantene, og som utvikler akutt luftveisinfeksjon og feber, hoste eller tungpustethet eller vurderes av lege som mistenkt smittet av covid-19, skal kontakte helsetjenesten og fortsatt oppholde seg i karantene.</article> <article class="defaultP" margin-top="true">§ 9 første og nytt fjerde ledd skal lyde:</article><article class="legalP" id="kapittel-1-ledd-7">Personer som er strengt nødvendige for å kunne opprettholde forsvarlig drift av funksjoner knyttet til liv og helse, er unntatt fra karanteneplikt etter § 8 når de er på jobb eller reiser til og fra jobb med annet enn offentlig transport. Dette gjelder ikke dersom personen som er unntatt karantene utvikler akutt luftveisinfeksjon og feber, som hoste eller tungpustethet.</article><article class="legalP" id="kapittel-1-ledd-8">Personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19, er unntatt fra karanteneplikten etter § 5.</article> <article class="defaultP" margin-top="true">§ 10 andre ledd skal lyde:</article><article class="legalP" id="kapittel-1-ledd-9">Sysselmannen på Svalbard kan treffe vedtak om at personer som ankommer Svalbard skal i karantene i samsvar med § 5. Sysselmannen kan treffe vedtak om unntak fra karanteneplikt for personell i kritiske samfunnsfunksjoner og nøkkelpersonell i viktige bedrifter eller virksomheter. Sysselmannen kan også treffe vedtak om unntak fra karanteneplikt for fastboende og deres familie og nærstående dersom særlige grunner tilsier dette.</article> <article class="defaultP" margin-top="true">Kapitteloverskriften før § 12 skal lyde:</article><span class="futuretitle" id="kapittel-1-foreslåttittel-1">Kapittel 3. Opplærings- og utdanningsvirksomhet</span> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Stenging av opplærings- og utdanningsvirksomhet</span></span><article class="legalP" id="kapittel-1-foreslåttparagraf-3-ledd-1">Følgende virksomhet skal være fysisk stengt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">virksomhet ved universiteter, høyskoler og fagskoler som ikke er dekket av § 12a tredje ledd</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">kursaktivitet under studieforbund og Kompetanse pluss som ikke er dekket av § 12a tredje ledd</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">folkehøyskolenes langkurs.</article></article></li></ul></article><article class="legalP" id="kapittel-1-foreslåttparagraf-3-ledd-2">Dersom barnehage, skole eller andre dagtilbud er stengt eller har reduserte åpnings- eller oppholdstider på grunn av smitteverntiltak, skal kommunen likevel sørge for at det etableres et tilbud for barn under 12 år som har minst én foresatt ansatt i helse- og omsorgstjenesten, transportsektoren, innen andre kritiske samfunnsfunksjoner eller kritiske virksomhetsfunksjoner innen andre samfunnsfunksjoner som vurderes som viktige i tilknytning til håndteringen av utbruddet av SARS CoV-2.</article><article class="legalP" id="kapittel-1-foreslåttparagraf-3-ledd-3">Dersom barnehage, skole eller andre dagtilbud er stengt eller har reduserte åpnings- eller oppholdstider på grunn av smitteverntiltak, skal kommunen og fylkeskommunen sørge for at det etableres et tilbud for barn og unge med særlige behov som ikke kan ivaretas når skole eller andre dagtilbud er stengt eller har redusert åpnings- eller oppholdstid.</article></article> <article class="defaultP" margin-top="true">§ 12a skal lyde:</article><article class="futureLegalArticle" data-name="§12a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Åpen virksomhet ved barnehager, skoler og annen opplærings- og utdanningsvirksomhet</span></span><article class="legalP" id="kapittel-1-foreslåttparagraf-4-ledd-1">Påbudet om stenging i § 12 omfatter ikke følgende virksomheter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">barnehager</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">grunnskoler for både elever og voksne deltakere</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">skolefritidsordninger</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">videregående skoler for både elever og voksne deltakere</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">opplæring etter introduksjonsloven</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">skoler godkjent etter voksenopplæringsloven kapittel 4</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1">folkehøyskolenes kortkurs.</article></article></li></ul></article><article class="legalP" id="kapittel-1-foreslåttparagraf-4-ledd-2">Skoleeiere ved videregående skoler og skoler godkjent etter voksenopplæringsloven kapittel 4 som har internat, avgjør ut fra en vurdering av lokale forhold og faglige råd og anbefalinger om smittevern når internatelevene kan returnere til skolen, og om enkelte av internatelevene i en periode etter gjenåpning fortsatt skal få sin opplæring gjennom fjernundervisning.</article><article class="legalP" id="kapittel-1-foreslåttparagraf-4-ledd-3">Virksomhet etter § 12 første ledd bokstav a og b skal være åpen for studenter eller deltakere som må ha tilgang til det fysiske lærestedet for å kunne opprettholde studieprogresjon, gjennomføre tilbud eller fullføre utdanning, forutsatt at de overholder kravene i § 12b. For ansatte og deres tilgang til det fysiske lærestedet gjelder de samme anbefalingene som i arbeidslivet generelt.</article></article> <article class="defaultP" margin-top="true">§ 12b skal lyde:</article><article class="futureLegalArticle" data-name="§12b" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12b</span>. <span class="legalArticleTitle">Krav til smittevernfaglig forsvarlig drift</span></span><article class="legalP" id="kapittel-1-foreslåttparagraf-5-ledd-1">Virksomhetene som nevnt i § 12a skal drives smittevernfaglig forsvarlig. Med smittevernfaglig forsvarlig drift menes at det blant annet er iverksatt tiltak som bidrar til at syke personer ikke er i virksomheten, hygienetiltak og kontaktreduserende tiltak. Helsedirektoratet utgir veiledere om smittevernfaglig forsvarlig drift for barnehager, grunnskoler og videregående skoler.</article><article class="legalP" id="kapittel-1-foreslåttparagraf-5-ledd-2">Virksomhetene skal iverksette nødvendige tiltak for å sikre smittevernfaglig forsvarlig drift, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">rutiner for håndvask</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">rutiner for renhold</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">informasjon til og opplæring av ansatte i smitteverntiltak</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">informasjon til foresatte i barnehager og skoler.</article></article></li></ul></article><article class="legalP" id="kapittel-1-foreslåttparagraf-5-ledd-3">Barnehage- og skoleeiere skal gi ordinært tilbud på skolen og i skolefritidsordningen til alle elever og ordinært tilbud til alle barnehagebarn i virksomheter som nevnt § 12a første ledd. Skole- og barnehageeier kan redusere åpningstider eller antall barn eller elever som er tilstede samtidig dersom det er nødvendig for å oppfylle kravene i første og andre ledd.</article><article class="legalP" id="kapittel-1-foreslåttparagraf-5-ledd-4">Dersom skoleeier finner at kravene til smittevernfaglig forsvarlig drift gjør at ikke alle elevene kan få et tilbud på skolen samtidig, skal skoleeier sørge for at alle elever på alle trinn jevnlig og hver uke får et tilbud på skolen. Skoleeier skal tilby hjemmeopplæring i tillegg til tilbud på skolen dersom det er nødvendig for at elevene samlet sett får den opplæringen de skal ha. Elevene på 1.–4. trinn skal så langt som mulig motta et fulltidstilbud på skolen.</article></article> <article class="defaultP" margin-top="true">Ny § 12d skal lyde:</article><article class="futureLegalArticle" data-name="§12d" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12d</span>. <span class="legalArticleTitle">Overgangsregel</span></span><article class="legalP" id="kapittel-1-foreslåttparagraf-6-ledd-1">Dersom det er nødvendig for å oppfylle kravene til smittevernfaglig forsvarlig drift, kan virksomheter etter § 12a første ledd bokstavene b, d og tredje ledd beslutte å åpne senest innen 15. mai.</article></article> <article class="defaultP" margin-top="true">Ny kapitteloverskrift før § 13 skal lyde:</article><span class="futuretitle" id="kapittel-1-foreslåttittel-2">Kapittel 4. Forbud mot arrangementer, stenging av virksomheter, og krav til smittevernfaglig drift</span> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Forbud mot arrangementer hvor personer fysisk møtes</span></span><article class="legalP" id="kapittel-1-foreslåttparagraf-7-ledd-1">Ved arrangement på offentlig sted kan det ikke være til stede mer enn 50 personer, med tillegg av ansatte eller oppdragstakere som står for gjennomføringen av arrangementet. Personer som er til stede, skal kunne holde minst 1 meter avstand til personer som ikke er i samme husstand.</article><article class="legalP" id="kapittel-1-foreslåttparagraf-7-ledd-2">Arrangøren skal iverksette tiltak som bidrar til at syke ikke deltar på arrangementet og gjøre det mulig å ivareta hygiene.</article><article class="legalP" id="kapittel-1-foreslåttparagraf-7-ledd-3">Arrangøren skal ha oversikt over hvem som er tilstede, for å kunne bistå ved en eventuell senere smitteoppsporing. Dersom det for å finne tilbake til deltakerne er nødvendig å nedtegne en egen oversikt, skal denne slettes etter 10 dager.</article><article class="legalP" id="kapittel-1-foreslåttparagraf-7-ledd-4">Virksomheter som står for gjennomføringen av arrangement på offentlig sted, bør følge relevante standarder om smittevern.</article><article class="legalP" id="kapittel-1-foreslåttparagraf-7-ledd-5">Med arrangement menes:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-5-punkt-1"><article class="legalP" id="kapittel-1-foreslåttparagraf-7-ledd-5-punkt-1-ledd-1">idrettsarrangement, inkludert stevne, cup og kamp, men ikke organisert idrettsaktivitet i form av trening.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-5-punkt-2"><article class="legalP" id="kapittel-1-foreslåttparagraf-7-ledd-5-punkt-2-ledd-1">kulturarrangement, inkludert konsert, utstillingsåpninger, opera, ballett, teater og kino.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-5-punkt-3"><article class="legalP" id="kapittel-1-foreslåttparagraf-7-ledd-5-punkt-3-ledd-1">andre arrangementer, inkludert seminarer, bursdager, bryllup, begravelser, religiøse samlinger og lignende.</article></article></li></ul></article><article class="legalP" id="kapittel-1-foreslåttparagraf-7-ledd-6">Med offentlig sted menes et sted bestemt for alminnelig ferdsel eller et sted der allmennheten ferdes.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Stenging av enkelte virksomheter</span></span><article class="legalP" id="kapittel-1-foreslåttparagraf-8-ledd-1">Følgende virksomheter skal holde stengt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">serveringssteder hvor det ikke serveres mat. Serveringssteder omfatter kafe, bar, pub og utesteder som diskotek, nattklubb eller lignende.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">treningssentre, svømmehaller, badeland, fornøyelsesparker og lignende tilbud.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">bingohaller, spillehaller og lignende.</article></article></li></ul></article></article> <article class="defaultP" margin-top="true">Gjeldende § 14a og § 15 skal bytte plassering, slik at gjeldende § 15 blir § 14a og gjeldende § 14a blir § 15.</article> <article class="defaultP" margin-top="true">§ 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Krav til smittevernfaglig forsvarlig drift ved virksomheter hvor det serveres mat</span></span><article class="legalP" id="kapittel-1-foreslåttparagraf-9-ledd-1">Serveringssteder hvor det serveres mat, kan holde åpent dersom driften er smittevernfaglig forsvarlig. Smittevernfaglig forsvarlig drift innebærer at virksomheten skal sørge for at besøkende og personell kan holde minst 1 meters avstand til personer i annen husstand, at den har utarbeidet rutiner for god hygiene og godt renhold, og at disse rutinene blir overholdt.</article><article class="legalP" id="kapittel-1-foreslåttparagraf-9-ledd-2">Servering av mat skal ikke skje som buffet.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Krav til smittevernfaglig forsvarlig drift for virksomheter som tilbyr frisør-, hudpleie-, tatoverings- og hulltakingstjenester mv.</span></span><article class="legalP" id="kapittel-1-foreslåttparagraf-10-ledd-1">Virksomheter som tilbyr frisør-, hudpleie-, tatoverings- og hulltakingstjenester mv., må, for å kunne holde åpent, drives på en smittevernfaglig forsvarlig måte. Smittevernfaglig forsvarlig drift innebærer at virksomheten har iverksatt blant annet hygienetiltak, kontaktreduserende tiltak og tiltak som bidrar til at syke personer ikke er i virksomhetens lokaler.</article><article class="legalP" id="kapittel-1-foreslåttparagraf-10-ledd-2">Virksomheten skal sørge for at alle ansatte er kjent med smitteverntiltakene som gjelder for virksomheten, og legge til rette for at de ansatte kan overholde plikter som følger av tiltakene.</article><article class="legalP" id="kapittel-1-foreslåttparagraf-10-ledd-3">Ansatte skal holde seg unna arbeidsplassen eller forlate den umiddelbart dersom de utvikler symptomer på akutt luftveisinfeksjon og feber, hoste eller tungpustethet.</article><article class="legalP" id="kapittel-1-foreslåttparagraf-10-ledd-4">Virksomheten skal ikke ta imot kunder som har symptomer på akutt luftveisinfeksjon og feber, hoste eller tungpustethet eller som er omfattet av plikt til karantene eller isolering, jf. § 5, § 8 og § 11.</article><article class="legalP" id="kapittel-1-foreslåttparagraf-10-ledd-5">Virksomhetene skal iverksette nødvendige hygienetiltak for å sikre smittevernfaglig forsvarlig drift, inkludert følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-5-punkt-1"><article class="legalP" id="kapittel-1-foreslåttparagraf-10-ledd-5-punkt-1-ledd-1">Ansatte skal vaske eller desinfisere hendene før og etter hver kundekontakt.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-5-punkt-2"><article class="legalP" id="kapittel-1-foreslåttparagraf-10-ledd-5-punkt-2-ledd-1">Mulighet for å vaske eller desinfisere hendene skal være tilgjengelig for kunder når de kommer og forlater virksomheten.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-10-ledd-5-punkt-3"><article class="legalP" id="kapittel-1-foreslåttparagraf-10-ledd-5-punkt-3-ledd-1">Engangs papirhåndklær ved håndvask skal være tilgjengelig for både ansatte og kunder.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-10-ledd-5-punkt-4"><article class="legalP" id="kapittel-1-foreslåttparagraf-10-ledd-5-punkt-4-ledd-1">Lokaler, toaletter, vaskeservanter o.l. skal rengjøres minst en gang daglig. Tidspunktene for gjennomført rengjøring skal dokumenteres.</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-10-ledd-5-punkt-5"><article class="legalP" id="kapittel-1-foreslåttparagraf-10-ledd-5-punkt-5-ledd-1">Dørhåndtak, trappegelendre, bankterminal, kasseapparat og andre gjenstander eller kontaktflater som hyppig berøres, skal rengjøres hyppig og flere ganger daglig.</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-10-ledd-5-punkt-6"><article class="legalP" id="kapittel-1-foreslåttparagraf-10-ledd-5-punkt-6-ledd-1">Utstyr som er brukt (sakser, kammer, børster e.l.), armlener, behandlingsbenk, servant for hårvask, skillevegg og lignende skal rengjøres mellom hver kunde, i tråd med krav som følger av forskrift 6. mai 1998 nr. 581 om hygienekrav for frisør-, hudpleie-, tatoverings- og hulltakingsvirksomhet m.v. § 6.</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-10-ledd-5-punkt-7"><article class="legalP" id="kapittel-1-foreslåttparagraf-10-ledd-5-punkt-7-ledd-1">Håndklær, kapper og andre tekstiler som er i kontakt med kundene, skal byttes mellom hver kunde. Tekstilene skal før eventuell gjenbruk vaskes på så høy temperatur som de tåler.</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-10-ledd-5-punkt-8"><article class="legalP" id="kapittel-1-foreslåttparagraf-10-ledd-5-punkt-8-ledd-1">Servering av mat eller drikke, inkludert te eller kaffe, skal ikke inngå som et tilbud til kundene.</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-10-ledd-5-punkt-9"><article class="legalP" id="kapittel-1-foreslåttparagraf-10-ledd-5-punkt-9-ledd-1">Virksomheten skal ikke ha ukeblader, aviser mv. tilgjengelig i venteområder eller i lokalene for øvrig.</article></article></li></ul></article><article class="legalP" id="kapittel-1-foreslåttparagraf-10-ledd-6">Virksomhetene skal iverksette nødvendige kontaktreduserende tiltak. Det skal kunne holdes minst en meters avstand mellom kundene, mellom de ansatte og mellom ansatte og andre ansattes kunder. Dette gjelder i venteområde, arbeidslokale og pauserom. Unntak fra dette gjelder ved veiledning av lærlinger.</article><article class="legalP" id="kapittel-1-foreslåttparagraf-10-ledd-7">Virksomheten skal, til bruk ved eventuell smitteoppsporing, ha oversikt over hvilke kunder som har mottatt tjenester to uker tilbake i tid, hvor kunden mottok tjenester og hvilke ansatte som har ytt tjenester til hver kunde. Virksomhetene skal i to uker etter utført tjeneste oppbevare informasjon som nevnt i første punktum. Virksomhetene skal informere kundene om dette.</article><article class="legalP" id="kapittel-1-foreslåttparagraf-10-ledd-8">Ved timebestilling skal kundene få informasjon om tiltak for å begrense smitte og om hvilke betingelser som gjelder for å få tjenesten, inkludert at personer symptomer på akutt luftveisinfeksjon og feber, hoste eller tungpustethet ikke kan motta tjenester.</article></article> <article class="defaultP" margin-top="true">Ny § 15a skal lyde:</article><article class="futureLegalArticle" data-name="§15a" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 15a</span>. <span class="legalArticleTitle">Krav til smittevernfaglig forsvarlig drift ved kjøreskoler mv.</span></span><article class="legalP" id="kapittel-1-foreslåttparagraf-11-ledd-1">Kjøreskoler og annen føreropplæring skal, for å kunne holde åpent, drives smittevernfaglig forsvarlig. Med smittevernfaglig forsvarlig drift menes at virksomhetene etterlever kravene i § 15. Kravene i § 15 femte ledd bokstav f og g gjelder likevel ikke.</article></article> <article class="defaultP" margin-top="true">Ny § 15b skal lyde:</article><article class="futureLegalArticle" data-name="§15b" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15b</span>. <span class="legalArticleTitle">Krav til smittevernfaglig forsvarlig drift ved andre virksomheter</span></span><article class="legalP" id="kapittel-1-foreslåttparagraf-12-ledd-1">Bingohaller, spillehaller og lignende skal, for å kunne holde åpent, drives smittevernfaglig forsvarlig. Med smittevernfaglig forsvarlig drift menes at virksomheten skal sørge for at besøkende og personell kan holde minst 1 meters avstand til personer i annen husstand, at den har utarbeidet rutiner for god hygiene og godt renhold, og at disse rutinene blir overholdt.</article><article class="legalP" id="kapittel-1-foreslåttparagraf-12-ledd-2">Garderober i idrettshaller skal ikke benyttes.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Krav til enkelte helsefaglige virksomheter utenfor spesialisthelsetjenesten</span></span><article class="legalP" id="kapittel-1-foreslåttparagraf-13-ledd-1">Følgende offentlige og private virksomheter utenfor spesialisthelsetjenesten kan bare tilby tjenester dersom driften er smittevernfaglig forsvarlig:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">fysioterapeuter, herunder manuellterapeuter</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">kiropraktorer</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-13-ledd-1-punkt-3"><article class="legalP" id="kapittel-1-foreslåttparagraf-13-ledd-1-punkt-3-ledd-1">optikere</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-13-ledd-1-punkt-4"><article class="legalP" id="kapittel-1-foreslåttparagraf-13-ledd-1-punkt-4-ledd-1">fotterapeuter</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-13-ledd-1-punkt-5"><article class="legalP" id="kapittel-1-foreslåttparagraf-13-ledd-1-punkt-5-ledd-1">logopeder</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-13-ledd-1-punkt-6"><article class="legalP" id="kapittel-1-foreslåttparagraf-13-ledd-1-punkt-6-ledd-1">psykologer</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-13-ledd-1-punkt-7"><article class="legalP" id="kapittel-1-foreslåttparagraf-13-ledd-1-punkt-7-ledd-1">virksomheter som tilbyr alternativ behandling</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-13-ledd-1-punkt-8"><article class="legalP" id="kapittel-1-foreslåttparagraf-13-ledd-1-punkt-8-ledd-1">andre virksomheter utenfor spesialisthelsetjenesten som tilbyr tjenester som ikke anses som nødvendig helsehjelp.</article></article></li></ul></article><article class="legalP" id="kapittel-1-foreslåttparagraf-13-ledd-2">Med smittevernfaglig forsvarlig drift menes blant annet at det er utarbeidet rutiner for god hygiene og godt renhold, og at disse rutinene blir overholdt. Helsedirektoratet gir veiledning om smittevernfaglig forsvarlig drift.</article></article> <article class="defaultP" margin-top="true">Ny kapitteloverskrift før § 17 skal lyde:</article><span class="futuretitle" id="kapittel-1-foreslåttittel-3">Kapittel 5. Særlige regler om helsepersonell</span> <article class="defaultP" margin-top="true">§ 17 oppheves.</article> <article class="defaultP" margin-top="true">§ 17b skal lyde:</article><article class="futureLegalArticle" data-name="§17b" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 17b</span>. <span class="legalArticleTitle">Klage</span></span><article class="legalP" id="kapittel-1-foreslåttparagraf-14-ledd-1">Nasjonalt klageorgan for helsetjenesten er klageorgan for vedtak etter § 17a.</article></article> <article class="defaultP" margin-top="true">Ny kapitteloverskrift før § 18 skal lyde:</article><span class="futuretitle" id="kapittel-1-foreslåttittel-4">Kapittel 6. Tilsyn, straff, endringer og ikrafttredelse</span> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-15-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1. Overtredelse av § 4, § 11a og § 13 tredje ledd skal ikke straffes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-05-07-956/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. Dette gjelder ikke endringer i § 12, § 12a, § 12b, ny § 12d, ny § 15a og ny § 15b som trer i kraft 11. mai 2020. § 14 bokstav c oppheves 11. mai 2020.</article></section></main></body></html>