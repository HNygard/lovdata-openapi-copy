<!DOCTYPE html><html lang="no"><head><title>Forskrift om dykking fra skip</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-27-876</dd><dt class="dokid">DokumentID</dt><dd class="dokid">LTI/forskrift/2020-04-27-876</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2020-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§6</li><li>lov/2007-02-16-9/§7</li><li>lov/2007-02-16-9/§8</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§16</li><li>lov/2007-02-16-9/§17</li><li>lov/2007-02-16-9/§18</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§23</li><li>lov/2007-02-16-9/§24</li><li>lov/2007-02-16-9/§25</li><li>lov/2007-02-16-9/§26</li><li>lov/2007-02-16-9/§27</li><li>lov/2007-02-16-9/§28</li><li>lov/2007-02-16-9/§28a</li><li>lov/2007-02-16-9/§29</li><li>lov/2007-02-16-9/§30</li><li>lov/2007-02-16-9/§41</li><li>lov/2007-02-16-9/§42</li><li>lov/2007-02-16-9/§43</li><li>lov/2007-02-16-9/§44</li><li>lov/2007-02-16-9/§45</li><li>lov/2007-02-16-9/§46</li><li>lov/2007-02-16-9/§47</li><li>forskrift/2007-02-16-171</li><li>forskrift/2007-05-31-590</li><li>forskrift/2013-08-19-1002</li></ul></dd><dt class="dateOfPublication">Kunngjort</dt><dd class="dateOfPublication">2020-04-28 15:40</dd><dt class="journalNumber">Journalnummer</dt><dd class="journalNumber">2020-0626</dd><dt class="titleShort">Korttittel</dt><dd class="titleShort">Forskrift om dykking fra skip</dd><dt class="title">Tittel</dt><dd class="title">Forskrift om dykking fra skip</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 27. april 2020 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 6, § 7, § 8, § 9, § 11, § 16, § 17, § 18, § 19, § 20, § 21, § 22, § 23, § 24, § 25, § 26, § 27, § 28, § 28a, § 29, § 30, § 41, § 42, § 43, § 44, § 45, § 46 og § 47, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 19. august 2013 nr. 1002.</dd><dt class="refid">RefID</dt><dd class="refid">forskrift/2020-04-27-876</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dykking fra skip<ul class="tocSubUl"><li>§ 1. Formål</li><li>§ 2. Saklig virkeområde</li><li>§ 3. Geografisk virkeområde</li><li>§ 4. Om sikkerhet og helse ved arbeid under vann eller økt omgivende trykk</li><li>§ 5. Kontroll, merking, fylling og krav til pusteluft</li><li>§ 6. Yrkeskvalifikasjoner opparbeidet i utlandet</li><li>§ 7. Dispensasjon</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-27-876" id="dokument"><h1>Forskrift om dykking fra skip</h1><article class="legalArticle" data-lovdata-URL="LTI/forskrift/2020-04-27-876/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">sikre et fullt forsvarlig arbeidsmiljø for den som har sitt arbeid om bord og som er involvert i arbeid ved økt omgivende trykk under vann eller i trykkammer hvor dykkeren tilføres pustegass.</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">sørge for at all yrkesdykking er underlagt et hensiktsmessig regelverk ved å harmonisere regelverket for yrkesdykking innen sjøfart med tilsvarende regler etter arbeidsmiljøloven.</article></article></li></ul></article></article><article class="legalArticle" data-lovdata-URL="LTI/forskrift/2020-04-27-876/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Saklig virkeområde</span></h2><article class="legalP" id="paragraf-2-ledd-1">Forskriften gjelder for den som har sitt arbeid om bord og som er involvert i dykkeoperasjoner.</article><article class="legalP" id="paragraf-2-ledd-2">Forskriften gjelder ikke fritidsdykking.</article></article><article class="legalArticle" data-lovdata-URL="LTI/forskrift/2020-04-27-876/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Geografisk virkeområde</span></h2><article class="legalP" id="paragraf-3-ledd-1">Forskriften gjelder for<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">norske skip uansett hvor de befinner seg</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">utenlandske skip i Norges territorialfarvann, herunder ved Svalbard og Jan Mayen.</article></article></li></ul></article></article><article class="legalArticle" data-lovdata-URL="LTI/forskrift/2020-04-27-876/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Om sikkerhet og helse ved arbeid under vann eller økt omgivende trykk</span></h2><article class="legalP" id="paragraf-4-ledd-1">Forskrift 6. desember 2011 nr. 1357 om utførelse av arbeid kapittel 26 om sikkerhet og helse ved arbeid under vann gjelder tilsvarende for dykkeoperasjoner etter denne forskriften, likevel slik at Arbeidstilsynet skal forstås som Sjøfartsdirektoratet.</article><article class="legalP" id="paragraf-4-ledd-2">For oppgaver som krever dykkerbevis, skal dykkerbeviset være utstedt i henhold til forskrift 6. desember 2011 nr. 1360 om administrative ordninger kapittel 8.</article></article><article class="legalArticle" data-lovdata-URL="LTI/forskrift/2020-04-27-876/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kontroll, merking, fylling og krav til pusteluft</span></h2><article class="legalP" id="paragraf-5-ledd-1">Rederiet skal påse at pusteluftutstyr som brukes til dykking oppfyller kravene i forskrift om utførelse av arbeid kapittel 25 om kontroll, merking og fylling av pusteluft til dykking.</article><article class="legalP" id="paragraf-5-ledd-2">Rederiet skal påse at pusteluften oppfyller kravene i forskrift 6. desember 2011 nr. 1358 om tiltaks- og grenseverdier § 5-5.</article></article><article class="legalArticle" data-lovdata-URL="LTI/forskrift/2020-04-27-876/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Yrkeskvalifikasjoner opparbeidet i utlandet</span></h2><article class="legalP" id="paragraf-6-ledd-1">Forskrift 22. desember 2017 nr. 2384 om godkjenning av yrkeskvalifikasjoner gjelder tilsvarende for den som har sitt arbeid om bord og som er involvert i dykkeoperasjoner.</article></article><article class="legalArticle" data-lovdata-URL="LTI/forskrift/2020-04-27-876/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon</span></h2><article class="legalP" id="paragraf-7-ledd-1">Sjøfartsdirektoratet kan etter skriftlig søknad gi unntak fra ett eller flere av kravene i forskriften dersom det foreligger særlige grunner og det godtgjøres at det er sikkerhets- og helsemessig forsvarlig.</article></article><article class="legalArticle" data-lovdata-URL="LTI/forskrift/2020-04-27-876/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. juni 2020.</article></article></main></body></html>