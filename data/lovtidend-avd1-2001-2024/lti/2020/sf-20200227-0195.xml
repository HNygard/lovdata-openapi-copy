<!DOCTYPE html><html lang="no"><head><title>Endringer i bestemmelser om sikkerhetslovens anvendelse for Stortingets administrasjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-27-195</dd><dt class="dokid">DokumentID</dt><dd class="dokid">LTI/forskrift/2020-02-27-195</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="dateInForce">I kraft fra</dt><dd class="dateInForce">2020-02-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-19-2151</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-01-24</li></ul></dd><dt class="dateOfPublication">Kunngjort</dt><dd class="dateOfPublication">2020-02-28 15:10</dd><dt class="journalNumber">Journalnummer</dt><dd class="journalNumber">2020-0185</dd><dt class="titleShort">Korttittel</dt><dd class="titleShort">Endr. i bestemmelser om sikkerhetslovens anvendelse for Stortingets administrasjon</dd><dt class="title">Tittel</dt><dd class="title">Endringer i bestemmelser om sikkerhetslovens anvendelse for Stortingets administrasjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 27. februar 2020, jf. Innst.165 S (2019–2020), jf. lov 1. juni 2018 nr. 24 om nasjonal sikkerhet (sikkerhetsloven) § 1-4 første ledd.</dd><dt class="refid">RefID</dt><dd class="refid">forskrift/2020-02-27-195</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i bestemmelser om sikkerhetslovens anvendelse for Stortingets administrasjon<ul class="tocSubUl"><li>I<ul class="tocSubUl"><li>§ 2. Unntak fra sikkerhetsloven</li><li>§ 6. Sikkerhetslovens forskrifters anvendelse for Stortingets administrasjon</li><li>§ 7. Unntak og presiseringer til virksomhetssikkerhetsforskriften</li><li>§ 8. Unntak og presiseringer til klareringsforskriften</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-27-195" id="dokument"><h1>Endringer i bestemmelser om sikkerhetslovens anvendelse for Stortingets administrasjon</h1><section class="section" data-name="kapI" id="kapittel-1" data-lovdata-URL="LTI/forskrift/2020-02-27-195/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I bestemmelser 19. desember 2018 nr. 2151 om sikkerhetslovens anvendelse for Stortingets administrasjon gjøres følgende endringer:</article> <article class="defaultP" margin-top="true">Ny § 1 nytt annet ledd skal lyde:</article><article class="legalP" id="kapittel-1-ledd-2">Ved håndtering av risiko og fastsettelse av et forsvarlig sikkerhetsnivå skal det tas særskilt hensyn til åpenhet om Stortingets parlamentariske virksomhet, slik at allmennhetens og medienes tilganger ikke innskrenkes mer enn nødvendig.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Unntak fra sikkerhetsloven</span></span><article class="legalP" id="kapittel-1-foreslåttparagraf-1-ledd-1">Følgende bestemmelser i sikkerhetsloven gjelder ikke for Stortingets administrasjon: § 1-3, § 2-1, § 2-2 og § 2-5, kapittel 3, § 5-5, § 7-1 andre til sjette ledd, § 7-5, § 8-3 første ledd andre punktum, § 8-9 tredje ledd, § 9-4 andre til femte ledd, kapittel 10 og § 11-1, § 11-2 og § 11-3.</article></article> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Sikkerhetslovens forskrifters anvendelse for Stortingets administrasjon</span></span><article class="legalP" id="kapittel-1-foreslåttparagraf-2-ledd-1">Følgende forskrifter fastsatt i medhold av lov 1. juni 2018 nr. 24 om nasjonal sikkerhet (sikkerhetsloven) gjelder for Stortingets administrasjon med de unntak og presiseringer som følger av bestemmelsene her:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Forskrift 20. desember 2018 nr. 2053 om virksomheters arbeid med forebyggende sikkerhet (virksomhetssikkerhetsforskriften)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Forskrift 20. desember 2018 nr. 2054 om sikkerhetsklarering og annen klarering (klareringsforskriften)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Forskrift 20. desember 2018 nr. 2055 om kryptosikkerhet.</article></article></li></ul></article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Unntak og presiseringer til virksomhetssikkerhetsforskriften</span></span><article class="legalP" id="kapittel-1-foreslåttparagraf-3-ledd-1">Følgende bestemmelser i virksomhetssikkerhetsforskriften gjelder ikke for Stortingets administrasjon: § 1, § 18 første ledd andre punktum, § 19, § 61 tredje ledd andre punktum, § 64 andre og tredje ledd, kapittel 14 og 15.</article><article class="legalP" id="kapittel-1-foreslåttparagraf-3-ledd-2">Beslutninger om unntak fra sikkerhetskrav etter forskriften § 20 første og tredje ledd og dispensasjon i medhold av § 54 andre ledd treffes av Stortingets presidentskap.</article><article class="legalP" id="kapittel-1-foreslåttparagraf-3-ledd-3">Informasjon utstedt i Stortingets administrasjon kan ikke omgraderes av et forvaltningsorgan i medhold av forskriften § 31 eller § 33 andre ledd.</article><article class="legalP" id="kapittel-1-foreslåttparagraf-3-ledd-4">Prosedyrer ved henvendelse om innsyn etter forskriften § 33 gjelder tilsvarende for krav om innsyn etter regler om rett til innsyn i Stortingets dokumenter 16. mars 2009.</article><article class="legalP" id="kapittel-1-foreslåttparagraf-3-ledd-5">Stortingets administrasjon kan be Nasjonal sikkerhetsmyndighet om tekniske sikkerhetsundersøkelser etter forskriften § 46 tredje ledd. I slike tilfeller gjelder § 47 og § 48 tilsvarende.</article><article class="legalP" id="kapittel-1-foreslåttparagraf-3-ledd-6">Stortingets administrasjon er godkjenningsmyndighet for skjermingsverdige informasjonssystemer etter forskriften § 51. Uttalelse fra Nasjonal sikkerhetsmyndighet skal innhentes før godkjenning av informasjonssystemer omfattet av § 51 første og annet ledd. Nasjonal sikkerhetsmyndighet skal informeres om alle skjermingsverdige informasjonssystemer.</article><article class="legalP" id="kapittel-1-foreslåttparagraf-3-ledd-7">Klassifisering av skjermingsverdige objekter og infrastruktur etter forskriften § 56 gjøres av Stortingets administrasjon, jf. § 3. Skadevurdering etter forskriften § 57 andre ledd og varsel etter § 57 fjerde ledd sendes Nasjonal sikkerhetsmyndighet.</article><article class="legalP" id="kapittel-1-foreslåttparagraf-3-ledd-8">Stortingets administrasjon kan innenfor sitt eget ansvarsområde selv treffe beslutning om adgangsklarering, jf. § 4. Forskriften § 60 om behov for bruk av adgangsklarering gjelder så langt den passer for forberedelse av slik beslutning.</article></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Unntak og presiseringer til klareringsforskriften</span></span><article class="legalP" id="kapittel-1-foreslåttparagraf-4-ledd-1">Stortingets administrasjon er egen klareringsmyndighet, jf. § 5.</article><article class="legalP" id="kapittel-1-foreslåttparagraf-4-ledd-2">Stortingets administrasjon kan innenfor sitt eget ansvarsområde selv treffe vedtak om adgangsklarering etter forskriften § 15, jf. § 4.</article><article class="legalP" id="kapittel-1-foreslåttparagraf-4-ledd-3">Stortingets presidentskap kan når det er særlige behov gjøre unntak fra krav om sikkerhetsklarering etter forskriften § 27 første ledd første punktum.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-02-27-195/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>