<!DOCTYPE html><html lang="no"><head><title>Midlertidig forskrift om tillegg til forskrift 6. februar 2018 nr. 177 om graden philosophiae doctor (ph.d.) i kunstnerisk utviklingsarbeid ved Kunsthøgskolen i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-23-407</dd><dt class="dokid">DokumentID</dt><dd class="dokid">LTI/forskrift/2020-03-23-407</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Kunsthøgskolen i Oslo</li></ul></dd><dt class="dateInForce">I kraft fra</dt><dd class="dateInForce">2020-03-23 – 2020-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-02-06-177</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-24 16:30</dd><dt class="journalNumber">Journalnummer</dt><dd class="journalNumber">2020-0356</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om graden ph.d. i kunstnerisk utviklingsarbeid ved Kunsthøgskolen i Oslo</dd><dt class="title">Tittel</dt><dd class="title">Midlertidig forskrift om tillegg til forskrift 6. februar 2018 nr. 177 om graden philosophiae doctor (ph.d.) i kunstnerisk utviklingsarbeid ved Kunsthøgskolen i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Kunsthøgskolen i Oslo 23. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 syvende ledd.</dd><dt class="refid">RefID</dt><dd class="refid">forskrift/2020-03-23-407</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 6. februar 2018 nr. 177 om graden philosophiae doctor (ph.d.) i kunstnerisk utviklingsarbeid ved Kunsthøgskolen i Oslo<ul class="tocSubUl"><li>§ 1. Formål og virkeområde</li><li>§ 2. Unntak for doktorgradsutdanning</li><li>§ 3. Unntak fra bestemmelser om «normalt»</li><li>§ 4. Forlengelse av frister</li><li>§ 5. Krav til bedømmelse av det kunstneriske doktorgradsresultatet</li><li>§ 6. Krav til offentlig forsvar (disputas)</li><li>§ 7. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-23-407" id="dokument"><h1>Midlertidig forskrift om tillegg til forskrift 6. februar 2018 nr. 177 om graden philosophiae doctor (ph.d.) i kunstnerisk utviklingsarbeid ved Kunsthøgskolen i Oslo</h1><article class="legalArticle" data-lovdata-URL="LTI/forskrift/2020-03-23-407/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Denne forskrift skal sikre at stipendiater får gjennomført sin doktorgradsutdanning og får sine grader og vitnemål uten forsinkelse på grunn av forhold knyttet til koronavirus (SARS-CoV-2).</article><article class="legalP" id="paragraf-1-ledd-2">Forskriften er et tillegg til forskrift om graden philosophiae doctor (ph.d.) i kunstnerisk utviklingsarbeid ved Kunsthøgskolen i Oslo, heretter kalt ph.d.-forskriften.</article></article><article class="legalArticle" data-lovdata-URL="LTI/forskrift/2020-03-23-407/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak for doktorgradsutdanning</span></h2><article class="legalP" id="paragraf-2-ledd-1">Bestemmelser i midlertidig forskrift om tillegg til forskrift om studiene ved Kunsthøgskolen gjelder også for Kunsthøgkolens doktorgradsutdanning.</article></article><article class="legalArticle" data-lovdata-URL="LTI/forskrift/2020-03-23-407/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra bestemmelser om «normalt»</span></h2><article class="legalP" id="paragraf-3-ledd-1">Der ph.d.-forskriften bruker begrepet «normalt», kan den ekstraordinære situasjonen på grunn av koronavirus være et forhold som kan begrunne unntak fra bestemmelsen.</article></article><article class="legalArticle" data-lovdata-URL="LTI/forskrift/2020-03-23-407/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forlengelse av frister</span></h2><article class="legalP" id="paragraf-4-ledd-1">Kunsthøgskolen kan forlenge følgende absolutte frister i ph.d.-forskriften på grunn av forhold relatert til koronavirus:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">§ 14 siste avsnitt – frist for kandidaten til å innlevere skriftlige merknader til sammensetning av komité kan forlenges</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">§ 15-2 tredje avsnitt – frist for når bedømmelseskomiteens innstilling skal foreligge kan forlenges med inntil en måned</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">§ 17 andre avsnitt – frist for kandidaten til å fremme søknad om ny bedømmelse kan forlenges</article></article></li><li data-li-identifier="-" data-name="-"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">§ 19 første avsnitt – frist for når disputas skal finne kan forlenges.</article></article></li></ul></article></article><article class="legalArticle" data-lovdata-URL="LTI/forskrift/2020-03-23-407/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til bedømmelse av det kunstneriske doktorgradsresultatet</span></h2><article class="legalP" id="paragraf-5-ledd-1">Følgende gjelder om krav til bedømmelse av det kunstneriske doktorgradsresultatet i phd.-forskriften § 15-1:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">(avsnitt 2) Krav til Kunsthøgskolens møte med komiteen kan avvikes dersom møtet skjer via egnet digitalt verktøy.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">(avsnitt 3) Krav til offentlig presentasjon av doktorgradsresulatet kan avvikes dersom doktorgradsresultatet gjøres tilgjengelig for offentligheten i et egnet digitalt verktøy.</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">(avsnitt 4) Krav til at bedømmelseskomiteen skal være til stede ved en konsert, utstilling, forestilling eller annen tids- og stedsbestemt visning kan avvikes dersom komiteen kan gjøre seg kjent med doktorgradsresultatet via egnet digitalt verktøy.</article></article></li></ul></article></article><article class="legalArticle" data-lovdata-URL="LTI/forskrift/2020-03-23-407/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til offentlig forsvar (disputas)</span></h2><article class="legalP" id="paragraf-6-ledd-1">Kravet til offentlig disputas i ph.d.-forskriften § 19 er tilfredsstilt dersom offentligheten gis mulighet til å følge disputas via egnet digitalt verktøy og på den måten også gis anledning til å kommentere ex auditorio.</article></article><article class="legalArticle" data-lovdata-URL="LTI/forskrift/2020-03-23-407/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Varighet</span></h2><article class="legalP" id="paragraf-7-ledd-1">Denne forskriften trer i kraft straks og gjelder fra vedtaksdato og til den 15. september 2020.</article></article></main></body></html>