<!DOCTYPE html><html lang="no"><head><title>Forskrift om endring i utstederforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2965</dd><dt class="dokid">DokumentID</dt><dd class="dokid">LTI/forskrift/2020-12-18-2965</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2020-12-18, 2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-14-1917</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§62</li><li>forskrift/2018-12-14-1917/§38</li></ul></dd><dt class="dateOfPublication">Kunngjort</dt><dd class="dateOfPublication">2020-12-23 15:50</dd><dt class="journalNumber">Journalnummer</dt><dd class="journalNumber">2020-1941</dd><dt class="titleShort">Korttittel</dt><dd class="titleShort">Endr. i utstederforskriften</dd><dt class="title">Tittel</dt><dd class="title">Forskrift om endring i utstederforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 18. desember 2020 med hjemmel i lov 21. juni 1963 nr. 23 om vegar (veglova) § 62 og forskrift 14. desember 2018 nr. 1917 om utstedervirksomhet for bompenger og ferjebilletter (utstederforskriften) § 38.</dd><dt class="refid">RefID</dt><dd class="refid">forskrift/2020-12-18-2965</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utstederforskriften<ul class="tocSubUl"><li>I<ul class="tocSubUl"><li>§ 1. Formål</li><li>§ 4. Statens vegvesens myndighet</li><li>§ 20. AutoPASS-utsteders behandling av personopplysninger</li><li>§ 34. Tvisteløsningsorgan for tvister mellom operatører og AutoPASS-utstedere</li><li>§ 35. Brukerklage</li><li>§ 37. Overgangsbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-2965" id="dokument"><h1>Forskrift om endring i utstederforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-12-18-2965/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. desember 2018 nr. 1917 om utstedervirksomhet for bompenger og ferjebilletter (utstederforskriften) gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskriften er å regulere utstedervirksomhet for bompenger på det offentlige vegnettet i Norge og elektronisk billettering gjennom AutoPASS Samvirke i offentlig ferjedrift, forvaltningen av AutoPASS Samvirke, regulering av tvisteløsning mellom AutoPASS-utstederne og operatørene og ivareta brukernes rettigheter i kundeforholdet med AutoPASS-utstederne.</article><article class="legalP" id="kapittel-1-foreslåttparagraf-1-ledd-2">Forskriften skal også sikre at bompengesystemer i Norge virker sammen med den europeiske elektroniske trafikantbetalingstjenesten (EETS) og at Norges forpliktelser etter EØS-avtalen på dette området gjennomføres i norsk rett.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Statens vegvesens myndighet</span></span><article class="legalP" id="kapittel-1-foreslåttparagraf-2-ledd-1">Statens vegvesen har godkjenningsmyndighet etter kapittel 4 og 5, kontroll- og tilbaketrekkingsmyndighet etter kapittel 6, myndighet til å forvalte registre, utarbeide områdeerklæring og samle inn statistikk etter kapittel 7 og er tvisteløsningsorgan etter kapittel 8. Statens vegvesen er også myndighetsorgan etter kapittel 2 og 3.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">AutoPASS-utsteders behandling av personopplysninger</span></span><article class="legalP" id="kapittel-1-foreslåttparagraf-3-ledd-1">AutoPASS-utsteder kan behandle personopplysninger med det formål å kreve inn betaling fra bruker for avtalepasseringer etter § 6. Følgende personopplysninger kan behandles, herunder mottas fra operatøren og Statens vegvesen:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">identifikasjonsnummer for elektronisk brikke</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">sted, dato og klokkeslett for passering</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">prisklasse og pris for passering</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">kjøretøyets registreringsnummer</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">bilde av kjøretøyet</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">registrert eier i Motorvognregisteret.</article></article></li></ul></article><article class="legalP" id="kapittel-1-foreslåttparagraf-3-ledd-2">AutoPASS-utsteder kan i tillegg behandle de personopplysninger som er nødvendige for å gjennomføre brukeravtalen med den enkelte bruker etter § 15.</article><article class="legalP" id="kapittel-1-foreslåttparagraf-3-ledd-3">AutoPASS-utsteder kan utlevere opplysninger om brukerens kjøretøy og brukeravtale, herunder personopplysninger, til operatøren og Statens vegvesen i den utstrekning som er nødvendig for å:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">fastsette riktig takst</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">behandle henvendelser fra brukeren</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-3-punkt-3"><article class="legalP" id="kapittel-1-foreslåttparagraf-3-ledd-3-punkt-3-ledd-1">overføre ansvaret for betalingen til AutoPASS-utsteder etter § 6.</article></article></li></ul></article><article class="legalP" id="kapittel-1-foreslåttparagraf-3-ledd-4">I tilfeller der en brukeravtale overføres fra en AutoPASS-utsteder til en annen, kan de personopplysninger som er nødvendige for å gjennomføre brukeravtalen utleveres.</article></article> <article class="defaultP" margin-top="true">Overskriften til kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Bestemmelser om tvisteløsning</span> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Tvisteløsningsorgan for tvister mellom operatører og AutoPASS-utstedere</span></span><article class="legalP" id="kapittel-1-foreslåttparagraf-4-ledd-1">Statens vegvesen skal, der en av partene krever det, mekle i saker mellom operatør og AutoPASS-utsteder der det er uenighet om inngåelse eller forståelse av utstederavtalen eller andre forhold som utledes av, eller har tilknytning til utstederavtalen.</article><article class="legalP" id="kapittel-1-foreslåttparagraf-4-ledd-2">Statens vegvesen kan be om relevante opplysninger fra operatøren, AutoPASS-utstederen og eventuelle andre som saken berører. Statens vegvesen skal innen 30 dager etter at anmodningen om å behandle saken ble mottatt, orientere partene dersom det ikke har mottatt dokumentene som er nødvendige for meklingen.</article><article class="legalP" id="kapittel-1-foreslåttparagraf-4-ledd-3">Med mindre det foreligger særlige grunner, skal Statens vegvesen uttale seg om tvisten senest seks måneder etter at anmodningen om å behandle saken ble mottatt.</article></article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Brukerklage</span></span><article class="legalP" id="kapittel-1-foreslåttparagraf-5-ledd-1">Rettslige tvister mellom AutoPASS-utsteder og bruker skal avgjøres av domstol i selskapets verneting som er rettskretsen der selskapet har sitt hovedkontor, jf. tvisteloven kap. 4.</article></article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Overgangsbestemmelser</span></span><article class="legalP" id="kapittel-1-foreslåttparagraf-6-ledd-1">Statens vegvesen kan gi selskaper eller andre juridiske personer som ved forskriftens ikrafttredelse driver utstedervirksomhet, tidsbegrenset dispensasjon fra kravene i forskriften kapittel 2, 3 og 4.</article><article class="legalP" id="kapittel-1-foreslåttparagraf-6-ledd-2">Statens vegvesen kan fastsette vilkår for dispensasjonen. Dispensasjonen kan gjelde til 31. desember 2021. Dispensasjonen er et enkeltvedtak etter forvaltningslovens bestemmelser.</article><article class="legalP" id="kapittel-1-foreslåttparagraf-6-ledd-3">For Svinesundsforbindelsen AS kan departementet gi dispensasjon etter første ledd frem til selskapet avvikles.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-12-18-2965/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i § 37 trer i kraft straks. Øvrige endringer trer i kraft 1. januar 2021.</article></section></main></body></html>