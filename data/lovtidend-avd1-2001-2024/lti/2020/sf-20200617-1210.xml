<!DOCTYPE html><html lang="no"><head><title>Forskrift om endring i forskrift om legemidler (legemiddelforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-17-1210</dd><dt class="dokid">DokumentID</dt><dd class="dokid">LTI/forskrift/2020-06-17-1210</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavd.</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1839</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§19</li><li>lov/1992-12-04-132/§20</li><li>lov/1992-12-04-132/§21</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2020-06-17 15:40</dd><dt class="journalNumber">Journalnummer</dt><dd class="journalNumber">2020-0908</dd><dt class="titleShort">Korttittel</dt><dd class="titleShort">Endr. i legemiddelforskriften</dd><dt class="title">Tittel</dt><dd class="title">Forskrift om endring i forskrift om legemidler (legemiddelforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. juni 2020 med hjemmel i lov 4. desember 1992 nr. 132 om legemidler m.v. (legemiddelloven) § 19, § 20 og § 21 jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2020-06-17-1210</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om legemidler (legemiddelforskriften)<ul class="tocSubUl"><li>I<ul class="tocSubUl"><li>§ 13-1. Kapitlets anvendelsesområde</li><li>§ 13-2. Avgrensning av anvendelsesområde</li><li>§ 13-3. Alminnelige bestemmelser</li><li>§ 13-4. Forbud mot reklame for legemidler til allmennheten</li><li>§ 13-5. Krav til reklame til allmennheten</li><li>§ 13-6. Nærmere krav til innholdet i reklame til allmennheten</li><li>§ 13-7. Krav til reklame til helsepersonell</li><li>§ 13-8. Krav til dokumentasjon ved reklame til helsepersonell</li><li>§ 13-9. Deltakelse på tverrfaglige møter med reklame for reseptpliktige legemidler</li><li>§ 13-10. Tilleggsytelser ved markedsføring</li><li>§ 13-11. Gratisprøver</li><li>§ 13-12. Informasjonstjeneste</li><li>§ 13-13. Krav til legemiddelkonsulenter</li><li>§ 13-14. Tilsyn</li><li>§ 13-15. Offentliggjøring</li><li>§ 13-18. Unntak fra bestemmelsene i kapittel 13 for legemidler til dyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-17-1210" id="dokument"><h1>Forskrift om endring i forskrift om legemidler (legemiddelforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-17-1210/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endringer:</article> <article class="defaultP" margin-top="true">Ny § 13-1 skal lyde:</article><article class="futureLegalArticle" data-name="§13-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13-1</span>. <span class="legalArticleTitle">Kapitlets anvendelsesområde</span></span><article class="legalP" id="kapittel-1-foreslåttparagraf-1-ledd-1">Med reklame for legemidler forstås i dette kapitlet enhver form for oppsøkende informasjonsvirksomhet, kampanjer, holdningspåvirkning og andre tiltak som har til hensikt å fremme forskrivning, utlevering, salg eller bruk av legemidler til mennesker og dyr.</article><article class="legalP" id="kapittel-1-foreslåttparagraf-1-ledd-2">Med helsepersonell forstås i dette kapitlet lege, tannlege, veterinær, fiskehelsebiolog, offentlig godkjent sykepleier, farmasøyt, optiker, tannpleier, samt studenter i disse fag og andre faggrupper etter departementets nærmere bestemmelse.</article><article class="legalP" id="kapittel-1-foreslåttparagraf-1-ledd-3">Personer som ikke omfattes av annet ledd, er allmennhet.</article><article class="legalP" id="kapittel-1-foreslåttparagraf-1-ledd-4">Statens legemiddelverk kan fastsette retningslinjer for gjennomføring av kapitlet.</article></article> <article class="defaultP" margin-top="true">Ny § 13-2 skal lyde:</article><article class="futureLegalArticle" data-name="§13-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 13-2</span>. <span class="legalArticleTitle">Avgrensning av anvendelsesområde</span></span><article class="legalP" id="kapittel-1-foreslåttparagraf-2-ledd-1">Bestemmelsene i dette kapitlet omfatter ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Merking, pakningsvedlegg eller spesiell preparatomtale som godkjennes ved utstedelse av markedsføringstillatelse.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Korrespondanse, eventuelt sammen med informasjonsmateriell som ikke har karakter av reklame, som kreves for å besvare et spesifikt spørsmål om et bestemt legemiddel.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">Faktaopplysninger og informasjon om endringer i pakningsstørrelser.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Advarsler om bivirkninger som et ledd i legemiddelovervåking.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Salgskataloger og prislister, forutsatt at de ikke inneholder noen påstander om legemidlet.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Opplysninger om helse eller sykdommer for mennesker og dyr, forutsatt at det hverken direkte eller indirekte kobles med omtale av ett eller flere legemidler.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">Tekniske bruksanvisninger forutsatt at den bare gjengir pakningsvedlegget.</article></article></li></ul></article></article> <article class="defaultP" margin-top="true">§ 13-3 skal lyde:</article><article class="futureLegalArticle" data-name="§13-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 13-3</span>. <span class="legalArticleTitle">Alminnelige bestemmelser</span></span><article class="legalP" id="kapittel-1-foreslåttparagraf-3-ledd-1">Reklame er bare tillatt for legemidler som har markedsføringstillatelse i Norge.</article><article class="legalP" id="kapittel-1-foreslåttparagraf-3-ledd-2">Alle former for reklame for et legemiddel skal samsvare med opplysningene i preparatomtalen som er godkjent av Statens legemiddelverk.</article><article class="legalP" id="kapittel-1-foreslåttparagraf-3-ledd-3">Reklame for et legemiddel skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">fremme rasjonell bruk av legemidlet ved å presentere det objektivt uten å overdrive dets egenskaper, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-3-punkt-2"><article class="legalP" id="kapittel-1-foreslåttparagraf-3-ledd-3-punkt-2-ledd-1">skal ikke være misvisende eller villedende.</article></article></li></ul></article></article> <article class="defaultP" margin-top="true">Ny § 13-4 skal lyde:</article><article class="futureLegalArticle" data-name="§13-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13-4</span>. <span class="legalArticleTitle">Forbud mot reklame for legemidler til allmennheten</span></span><article class="legalP" id="kapittel-1-foreslåttparagraf-4-ledd-1">Det er forbudt med reklame til allmennheten for legemidler som:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">er reseptpliktige,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">inneholder psykotrope eller narkotiske stoffer i henhold til internasjonale konvensjoner, som FN-konvensjonen av 1961 og 1971.</article></article></li></ul></article></article> <article class="defaultP" margin-top="true">§ 13-5 skal lyde:</article><article class="futureLegalArticle" data-name="§13-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 13-5</span>. <span class="legalArticleTitle">Krav til reklame til allmennheten</span></span><article class="legalP" id="kapittel-1-foreslåttparagraf-5-ledd-1">Reklame til allmennheten for legemidler er bare tillatt når legemidlene utelukkende anbefales mot sykdommer eller sykdomssymptomer som ikke krever undersøkelse eller behandling av lege, tannlege, veterinær eller fiskehelsebiolog.</article><article class="legalP" id="kapittel-1-foreslåttparagraf-5-ledd-2">I reklame til allmennheten er det ikke tillatt å omtale alvorlige sykdommer som for eksempel tuberkulose, seksuelt overførbare sykdommer, kreft eller andre svulstsykdommer, kronisk søvnløshet, diabetes eller andre stoffskiftesykdommer.</article><article class="legalP" id="kapittel-1-foreslåttparagraf-5-ledd-3">Forbudet i første ledd gjelder ikke for vaksinasjonskampanjer som lanseres av legemiddelindustrien og som er godkjent av myndighetene.</article><article class="legalP" id="kapittel-1-foreslåttparagraf-5-ledd-4">Forbudet i første ledd skal gjelde med mindre annet følger av artikkel 14 i direktiv 89/552/EØF.</article><article class="legalP" id="kapittel-1-foreslåttparagraf-5-ledd-5">Det er forbudt for legemiddelindustrien å dele ut legemidler direkte til allmennheten i reklameøyemed.</article></article> <article class="defaultP" margin-top="true">§ 13-6 skal lyde:</article><article class="futureLegalArticle" data-name="§13-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13-6</span>. <span class="legalArticleTitle">Nærmere krav til innholdet i reklame til allmennheten</span></span><article class="legalP" id="kapittel-1-foreslåttparagraf-6-ledd-1">Reklame til allmennheten skal utformes på en slik måte at det klart fremgår at det er reklame og at legemidlet det reklameres for er klart identifisert som et legemiddel.</article><article class="legalP" id="kapittel-1-foreslåttparagraf-6-ledd-2">Følgende informasjon skal alltid være med i reklame til allmennheten:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">legemidlets navn, samt navn på virkestoffene (fellesnavn),</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">informasjon som er nødvendig for riktig bruk av legemidlet, herunder bruksområde og viktige forsiktighetsregler og advarsler. For legemidler til dyr må det oppgis hvilke dyrearter som er inkludert,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">en oppfordring til brukeren om å lese pakningsvedlegget og informasjon som finnes på pakningen.</article></article></li></ul></article><article class="legalP" id="kapittel-1-foreslåttparagraf-6-ledd-3">Reklame for legemidler til allmennheten må ikke inneholde materiale som:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">gir inntrykk av at det ikke er nødvendig å konsultere lege eller annet helsepersonell, eller få foretatt et kirurgisk inngrep, ved å tilby diagnose eller anbefale behandling ved korrespondanse,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">antyder at virkningene av legemidlet er garantert, det er uten bivirkninger eller er bedre enn eller like god som annen behandling eller annet legemiddel,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-3-punkt-3"><article class="legalP" id="kapittel-1-foreslåttparagraf-6-ledd-3-punkt-3-ledd-1">antyde at en persons (eller et dyrs) helse kan forbedres gjennom å ta legemidlet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-3-punkt-4"><article class="legalP" id="kapittel-1-foreslåttparagraf-6-ledd-3-punkt-4-ledd-1">antyde at en persons (eller et dyrs) helse kan påvirkes av å ikke ta legemidlet, unntatt for vaksinasjonskampanjer, jf. § 13-5 tredje ledd,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-3-punkt-5"><article class="legalP" id="kapittel-1-foreslåttparagraf-6-ledd-3-punkt-5-ledd-1">utelukkende eller hovedsakelig henvender seg til barn,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-3-punkt-6"><article class="legalP" id="kapittel-1-foreslåttparagraf-6-ledd-3-punkt-6-ledd-1">henviser til anbefalinger fra forskere, helsepersonell, eller personer som verken er forskere eller helsepersonell, men i kraft av sin anseelse kan fremme bruken av et legemiddel,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-6-ledd-3-punkt-7"><article class="legalP" id="kapittel-1-foreslåttparagraf-6-ledd-3-punkt-7-ledd-1">antyder at legemidlet er sidestilt med et næringsmiddel, kosmetikk eller annen handelsvare,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-6-ledd-3-punkt-8"><article class="legalP" id="kapittel-1-foreslåttparagraf-6-ledd-3-punkt-8-ledd-1">antyder at sikkerheten ved legemidlet eller dets effekt skyldes at det er naturlig,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-6-ledd-3-punkt-9"><article class="legalP" id="kapittel-1-foreslåttparagraf-6-ledd-3-punkt-9-ledd-1">ved beskrivelse eller en detaljert framstilling av et sykdomstilfelle kan forlede personer til selv å stille uriktige diagnoser,</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-6-ledd-3-punkt-10"><article class="legalP" id="kapittel-1-foreslåttparagraf-6-ledd-3-punkt-10-ledd-1">på en overdreven, skremmende eller misvisende måte henviser til påstander om helbredelse,</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-6-ledd-3-punkt-11"><article class="legalP" id="kapittel-1-foreslåttparagraf-6-ledd-3-punkt-11-ledd-1">på en overdreven, skremmende eller misvisende måte benytter visuelle framstillinger av endringer i menneskekroppen, som skyldes sykdom eller skade, eller av et legemiddels virkning på menneskekroppen eller deler av den.</article></article></li></ul></article></article> <article class="defaultP" margin-top="true">§ 13-7 skal lyde:</article><article class="futureLegalArticle" data-name="§13-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13-7</span>. <span class="legalArticleTitle">Krav til reklame til helsepersonell</span></span><article class="legalP" id="kapittel-1-foreslåttparagraf-7-ledd-1">Enhver reklame for et legemiddel som rettes mot helsepersonell, skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">relevant informasjon som er fyllestgjørende og som samsvarer med preparatomtale godkjent av Statens legemiddelverk,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">legemidlets utleveringsbestemmelse,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">pris, og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">opplysninger om forhåndsgodkjent refusjon.</article></article></li></ul></article><article class="legalP" id="kapittel-1-foreslåttparagraf-7-ledd-2">Reklamen kan alternativt fremmes som påminnelsesreklame (reminder) og skal da bare inneholde legemidlets navn, virkestoff og markedsførers navn.</article></article> <article class="defaultP" margin-top="true">Ny § 13-8 skal lyde:</article><article class="futureLegalArticle" data-name="§13-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Krav til dokumentasjon ved reklame til helsepersonell</span></span><article class="legalP" id="kapittel-1-foreslåttparagraf-8-ledd-1">Alt materiell som brukes i markedsføringen av et legemiddel, rettet mot helsepersonell, skal som et minimum inneholde de nevnte opplysninger i § 13-7 første ledd, og det skal angis dato for når det er utarbeidet eller sist revidert.</article><article class="legalP" id="kapittel-1-foreslåttparagraf-8-ledd-2">Alle opplysninger som angis i første ledd skal være nøyaktige, oppdaterte, kontrollerbare, tilgjengelige for mottaker og tilstrekkelig utførlige til at mottaker kan danne seg sin egen oppfatning av legemidlets terapeutiske verdi.</article><article class="legalP" id="kapittel-1-foreslåttparagraf-8-ledd-3">Sitater, tabeller og andre illustrasjoner hentet fra medisinske tidsskrifter eller vitenskapelige arbeider skal for å kunne benyttes i materiellet som oppgis i første ledd, gjengis lojalt med nøyaktig kildeangivelse.</article><article class="legalP" id="kapittel-1-foreslåttparagraf-8-ledd-4">Medisinske tidsskrifter skal ha faglig kvalitetssikring (fagfellevurdering). Vitenskapelige arbeider skal ha gjennomgått faglig kvalitetssikring (fagfellevurdering) og være publisert.</article></article> <article class="defaultP" margin-top="true">Ny § 13-9 skal lyde:</article><article class="futureLegalArticle" data-name="§13-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 13-9</span>. <span class="legalArticleTitle">Deltakelse på tverrfaglige møter med reklame for reseptpliktige legemidler</span></span><article class="legalP" id="kapittel-1-foreslåttparagraf-9-ledd-1">Annet helsepersonell enn de opplistede i § 13-1 annet ledd, kan delta på tverrfaglige møter med reklame for reseptpliktige legemidler dersom noen av helsepersonellgruppene opplistet i § 13-1 annet ledd deltar, og arbeidsgiver vurderer at det er faglig behov for det.</article></article> <article class="defaultP" margin-top="true">Ny § 13-10 skal lyde:</article><article class="futureLegalArticle" data-name="§13-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 13-10</span>. <span class="legalArticleTitle">Tilleggsytelser ved markedsføring</span></span><article class="legalP" id="kapittel-1-foreslåttparagraf-10-ledd-1">Ved markedsføring av legemiddel til helsepersonell, er det forbudt å gi, tilby eller love disse personene gaver, økonomiske fordeler eller fordeler i form av naturalier, med mindre de er av ubetydelig verdi og som står i forbindelse med utøvelse av vedkommende helsepersonells virksomhet.</article><article class="legalP" id="kapittel-1-foreslåttparagraf-10-ledd-2">Representasjon i forbindelse med reklameaktiviteter for legemidler skal holdes på et rimelig nivå og være strengt underordnet hovedformålet med møtet, og må ikke omfatte andre personer enn helsepersonell.</article><article class="legalP" id="kapittel-1-foreslåttparagraf-10-ledd-3">Helsepersonell kan ikke anmode om eller motta noen av de ytelser som er forbudt i henhold til første ledd eller strider mot annet ledd.</article></article> <article class="defaultP" margin-top="true">Nåværende § 13-8 blir ny § 13-11 og skal lyde:</article><article class="futureLegalArticle" data-name="§13-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 13-11</span>. <span class="legalArticleTitle">Gratisprøver</span></span><article class="legalP" id="kapittel-1-foreslåttparagraf-11-ledd-1">Gratisprøver til helsepersonell kan kun utleveres på følgende betingelser:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">For reseptpliktige legemidler omfatter ordningen bare de legemidler den enkelte har rett til å forskrive.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">Det kan bare utleveres én prøve av legemidlet per år til hver person som er kvalifisert til å forskrive eller ekspedere legemidler. Finnes legemidlet i flere former eller styrker, kan det utleveres én prøve av hver form og styrke.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-11-ledd-1-punkt-3"><article class="legalP" id="kapittel-1-foreslåttparagraf-11-ledd-1-punkt-3-ledd-1">Enhver utlevering av prøver skal skje etter en skriftlig, datert og underskrevet forespørsel fra en person som har rett til å forskrive dette legemidlet.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-11-ledd-1-punkt-4"><article class="legalP" id="kapittel-1-foreslåttparagraf-11-ledd-1-punkt-4-ledd-1">Det enkelte firma skal holde oversikt over de legemiddelprøver som er utlevert. Disse lister skal oppbevares i to år og på forespørsel utleveres legemiddelmyndighetene.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-11-ledd-1-punkt-5"><article class="legalP" id="kapittel-1-foreslåttparagraf-11-ledd-1-punkt-5-ledd-1">Hver prøve skal ikke være større enn den minste pakningen som finnes på markedet.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-11-ledd-1-punkt-6"><article class="legalP" id="kapittel-1-foreslåttparagraf-11-ledd-1-punkt-6-ledd-1">Hver prøve skal være merket med «gratis legemiddelprøve – ikke for salg» eller annen merking med tilsvarende betydning.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-11-ledd-1-punkt-7"><article class="legalP" id="kapittel-1-foreslåttparagraf-11-ledd-1-punkt-7-ledd-1">Med prøven skal fullstendig preparatomtale medfølge.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-11-ledd-1-punkt-8"><article class="legalP" id="kapittel-1-foreslåttparagraf-11-ledd-1-punkt-8-ledd-1">Det må ikke utleveres prøver av legemidler som inneholder psykotrope eller narkotiske stoffer i henhold til internasjonale konvensjoner som FN-konvensjonen av 1961 og 1971.</article></article></li></ul></article></article> <article class="defaultP" margin-top="true">Nåværende § 13-11 blir ny § 13-12 og skal lyde:</article><article class="futureLegalArticle" data-name="§13-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 13-12</span>. <span class="legalArticleTitle">Informasjonstjeneste</span></span><article class="legalP" id="kapittel-1-foreslåttparagraf-12-ledd-1">Den som innehar markedsføringstillatelse skal etablere en informasjonstjeneste med faglig kompetanse som er ansvarlig for den informasjon som firmaet gir om de legemidler som markedsføres.</article><article class="legalP" id="kapittel-1-foreslåttparagraf-12-ledd-2">Innehaveren skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-ledd-2-punkt-1"><article class="legalP" id="kapittel-1-foreslåttparagraf-12-ledd-2-punkt-1-ledd-1">påse at all reklame stilles til rådighet for eller sendes til Statens legemiddelverk før bruk. Sammen med reklamen skal det gis opplysninger om mottakere, distribusjonsmåte og dato for første distribusjon,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-ledd-2-punkt-2"><article class="legalP" id="kapittel-1-foreslåttparagraf-12-ledd-2-punkt-2-ledd-1">sikre at virksomhetens reklame for legemidler er i overenstemmelse med forskriften,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-ledd-2-punkt-3"><article class="legalP" id="kapittel-1-foreslåttparagraf-12-ledd-2-punkt-3-ledd-1">påse at de ansatte legemiddelkonsulentene i virksomheten har tilstrekkelig opplæring og overholder de forpliktelser som pålegges i henhold til § 13-11 annet og tredje ledd,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-12-ledd-2-punkt-4"><article class="legalP" id="kapittel-1-foreslåttparagraf-12-ledd-2-punkt-4-ledd-1">gi Statens legemiddelverk de opplysninger og den bistand de trenger for utøvelse av sin kontroll,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-12-ledd-2-punkt-5"><article class="legalP" id="kapittel-1-foreslåttparagraf-12-ledd-2-punkt-5-ledd-1">sørge for at de beslutninger som er truffet av Statens legemiddelverk etterkommes umiddelbart og fullstendig,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-12-ledd-2-punkt-6"><article class="legalP" id="kapittel-1-foreslåttparagraf-12-ledd-2-punkt-6-ledd-1">sørge for arkivering av alt reklamemateriell i minst 2 år.</article></article></li></ul></article><article class="legalP" id="kapittel-1-foreslåttparagraf-12-ledd-3">Statens legemiddelverk skal ikke forby co-markedsføring av et legemiddel fra de som har markedsføringstillatelsen og et eller flere samarbeidende firmaer.</article></article> <article class="defaultP" margin-top="true">Nåværende § 13-9 blir ny § 13-13 og skal lyde:</article><article class="futureLegalArticle" data-name="§13-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13-13</span>. <span class="legalArticleTitle">Krav til legemiddelkonsulenter</span></span><article class="legalP" id="kapittel-1-foreslåttparagraf-13-ledd-1">Legemiddelkonsulenter skal gis tilstrekkelig opplæring av det firma de representerer slik at de har nødvendige kunnskaper til å kunne gi fyllestgjørende informasjon om legemidlene de markedsfører.</article><article class="legalP" id="kapittel-1-foreslåttparagraf-13-ledd-2">Ved hvert besøk skal konsulenten levere ut eller stille til disposisjon preparatomtalen som er godkjent for hvert legemiddel som representeres, og supplere med opplysninger om godkjent pris og refusjon som er omtalt i § 13-7 første ledd.</article><article class="legalP" id="kapittel-1-foreslåttparagraf-13-ledd-3">Konsulenten skal videreformidle til informasjonstjenesten som beskrevet i § 13-12, all informasjon om bruken av legemidlet de markedsfører, særlig opplysninger om bivirkninger som meddeles fra de personer som er besøkt.</article></article> <article class="defaultP" margin-top="true">Nåværende § 13-10 blir ny § 13-14 og skal lyde:</article><article class="futureLegalArticle" data-name="§13-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 13-14</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-14-ledd-1">Statens legemiddelverk skal overvåke og føre kontroll med reklame for legemidler.</article><article class="legalP" id="kapittel-1-foreslåttparagraf-14-ledd-2">Ved overtredelse av reklamebestemmelsene kan Statens legemiddelverk kreve den konkrete reklamen stoppet eller inndratt.</article><article class="legalP" id="kapittel-1-foreslåttparagraf-14-ledd-3">Statens legemiddelverk kan fatte vedtak etter forrige punktum med midlertidig virkning dersom det er rimelig grunn til å anta at det foreligger brudd på bestemmelser som Legemiddelverket fører tilsyn med etter dette kapittel og det foreligger betydelig helserisiko. Et vedtak med midlertidig virkning skal gjelde for en bestemt tid som ikke kan overstige tre uker fra virkningstidspunktet. Vedtaket kan fornyes dersom vilkårene i annet ledd fremdeles er oppfylt.</article></article> <article class="defaultP" margin-top="true">Ny § 13-15 skal lyde:</article><article class="futureLegalArticle" data-name="§13-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 13-15</span>. <span class="legalArticleTitle">Offentliggjøring</span></span><article class="legalP" id="kapittel-1-foreslåttparagraf-15-ledd-1">For å redusere skadevirkningene av en reklame som etter endelig avgjørelse er forbudt eller stoppet, kan Statens legemiddelverk:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">kreve at den som brukte reklamen offentliggjør avgjørelsen, enten i sin helhet eller i utdrag, i en form som Statens legemiddelverk finner passende,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">pålegge den som brukte reklamen å sende ut en beriktigelse til alle som mottok den ulovlige reklamen.</article></article></li></ul></article></article> <article class="defaultP" margin-top="true">Nåværende § 13-13 blir ny § 13-16.</article> <article class="defaultP" margin-top="true">Nåværende § 13-14 blir ny § 13-17.</article> <article class="defaultP" margin-top="true">Ny § 13-18 skal lyde:</article><article class="futureLegalArticle" data-name="§13-18" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 13-18</span>. <span class="legalArticleTitle">Unntak fra bestemmelsene i kapittel 13 for legemidler til dyr</span></span><article class="legalP" id="kapittel-1-foreslåttparagraf-16-ledd-1">Statens legemiddelverk kan gjøre unntak etter dette kapittel for legemidler til dyr når allmenne hensyn eller hensyn til dyrehelsen tilsier det.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-17-1210/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. juli 2020.</article></section></main></body></html>