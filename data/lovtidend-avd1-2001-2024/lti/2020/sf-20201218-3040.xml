<!DOCTYPE html><html lang="no"><head><title>Midlertidig forskrift om endringer i forskrift om tilskudd til frivillige barne- og ungdomsorganisasjoner som følge av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-3040</dd><dt class="dokid">DokumentID</dt><dd class="dokid">LTI/forskrift/2020-12-18-3040</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Familie- og oppvekstavdelingen</li></ul></dd><dt class="dateInForce">I kraft fra</dt><dd class="dateInForce">2020-12-18 – 2022-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-11-29-1346</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-12-29 16:40</dd><dt class="journalNumber">Journalnummer</dt><dd class="journalNumber">2020-2040</dd><dt class="titleShort">Korttittel</dt><dd class="titleShort">Midl. forskrift om endr. i forskrift om tilskudd til frivillige barne- og ungdomsorganisasjoner som følge av covid-19</dd><dt class="title">Tittel</dt><dd class="title">Midlertidig forskrift om endringer i forskrift om tilskudd til frivillige barne- og ungdomsorganisasjoner som følge av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 18. desember 2020 til oppfølging av Stortingets budsjettvedtak nr. 381 av 17. desember 2020.</dd><dt class="refid">RefID</dt><dd class="refid">forskrift/2020-12-18-3040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om endringer i forskrift om tilskudd til frivillige barne- og ungdomsorganisasjoner som følge av covid-19<ul class="tocSubUl"><li>§ 1. Virkeområde og formål</li><li>§ 2. Anvendelse</li><li>§ 3. Utmåling av nasjonal grunnstøtte i 2022</li><li>§ 4. Utmåling av etableringstilskudd i 2022</li><li>§ 5. Utmåling av uttrappingstilskudd i tilskuddsåret 2022</li><li>§ 6. Utmåling av internasjonal grunnstøtte i 2022</li><li>§ 7. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-3040" id="dokument"><h1>Midlertidig forskrift om endringer i forskrift om tilskudd til frivillige barne- og ungdomsorganisasjoner som følge av covid-19</h1><article class="legalArticle" data-lovdata-URL="LTI/forskrift/2020-12-18-3040/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder søknader om støtte etter forskrift 29. november 2007 nr. 1346 om tilskudd til frivillige barne- og ungdomsorganisasjoner for tilskuddsåret 2022. Forskriften skal motvirke urimelige økonomiske utslag i støtten til barne- og ungdomsorganisasjonene som følge av utbruddet av covid-19.</article></article><article class="legalArticle" data-lovdata-URL="LTI/forskrift/2020-12-18-3040/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><article class="legalP" id="paragraf-2-ledd-1">Forskrift 29. november 2007 nr. 1346 om tilskudd til frivillige barne- og ungdomsorganisasjoner gjelder med de tilpasningene som følger av denne forskriften.</article></article><article class="legalArticle" data-lovdata-URL="LTI/forskrift/2020-12-18-3040/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utmåling av nasjonal grunnstøtte i 2022</span></h2><article class="legalP" id="paragraf-3-ledd-1">For å beregne det variable tilskuddet til nasjonalt arbeid i tilskuddsåret 2022 benyttes organisasjonenes grunnpoeng og bonuspoeng etter forskrift 29. november 2007 nr. 1346 § 16 fra grunnlagsåret 2019 og 2020. En søker kan selv velge hvilket år den vil bruke som grunnlag av 2019 eller 2020. Dersom en organisasjon har uvanlig lave grunnpoeng og bonuspoeng i 2019 og 2020, kan den søke Fordelingsutvalget om å få bruke et gjennomsnitt av poengene for grunnlagsårene 2017 til 2019.</article></article><article class="legalArticle" data-lovdata-URL="LTI/forskrift/2020-12-18-3040/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utmåling av etableringstilskudd i 2022</span></h2><article class="legalP" id="paragraf-4-ledd-1">Ved utmåling av etableringstilskudd i 2022 kan Fordelingsutvalget som følge av utbruddet av covid-19, gi etableringstilskudd for et fjerde år. Organisasjoner som ikke har mottatt nasjonal grunnstøtte eller etableringstilskudd i tilskuddsårene 2017 til 2021, kan enten benytte grunnlagstallene i 2019, 2020 eller 2021.</article></article><article class="legalArticle" data-lovdata-URL="LTI/forskrift/2020-12-18-3040/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utmåling av uttrappingstilskudd i tilskuddsåret 2022</span></h2><article class="legalP" id="paragraf-5-ledd-1">Organisasjoner som mottar uttrappingstilskudd i tilskuddsåret 2021 (grunnlagsåret 2019) kan velge mellom å benytte grunnlagsåret 2020 eller et gjennomsnitt av poengene for grunnlagsårene 2017 til 2019 som grunnlagsår for søknad til tilskuddsåret 2022, dersom de med dette grunnlaget kan søke ordinært tilskudd.</article></article><article class="legalArticle" data-lovdata-URL="LTI/forskrift/2020-12-18-3040/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utmåling av internasjonal grunnstøtte i 2022</span></h2><article class="legalP" id="paragraf-6-ledd-1">For å beregne internasjonal grunnstøtte i tilskuddsåret 2022 benytter hver organisasjon gjennomsnittet av sine poeng i årene 2017 til 2019 etter forskrift 29. november 2007 nr. 1346 § 23.</article></article><article class="legalArticle" data-lovdata-URL="LTI/forskrift/2020-12-18-3040/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-7-ledd-1">Forskriften trer i kraft straks.</article><article class="legalP" id="paragraf-7-ledd-2">Forskriften gjelder til 31. desember 2022.</article></article></main></body></html>