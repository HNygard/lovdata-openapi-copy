<!DOCTYPE html><html lang="no"><head><title>Forskrift om avgifter til folketrygden for året 2021 for misjonærer mv. som er opptatt i folketrygden i medhold av folketrygdloven § 2-8</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-21-3106</dd><dt class="dokid">DokumentID</dt><dd class="dokid">LTI/forskrift/2020-12-21-3106</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2020-12-21, med virkning fra 2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-20-2088</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2020-12-15-2879</li><li>lov/1997-02-28-19/§23-4</li></ul></dd><dt class="dateOfPublication">Kunngjort</dt><dd class="dateOfPublication">2020-12-30 17:40</dd><dt class="journalNumber">Journalnummer</dt><dd class="journalNumber">2020-2067</dd><dt class="titleShort">Korttittel</dt><dd class="titleShort">Forskrift om avgifter til folketrygden for misjonærer mv. i 2021</dd><dt class="title">Tittel</dt><dd class="title">Forskrift om avgifter til folketrygden for året 2021 for misjonærer mv. som er opptatt i folketrygden i medhold av folketrygdloven § 2-8</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 21. desember 2020 til gjennomføring av stortingsvedtak 15. desember 2020 nr. 2879 om fastsetting av avgifter mv. til folketrygden for 2021 og med hjemmel i lov 28. februar 1997 nr. 19 om folketrygd (folketrygdloven) § 23-4.</dd><dt class="refid">RefID</dt><dd class="refid">forskrift/2020-12-21-3106</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avgifter til folketrygden for året 2021 for misjonærer mv. som er opptatt i folketrygden i medhold av folketrygdloven § 2-8<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-21-3106" id="dokument"><h1>Forskrift om avgifter til folketrygden for året 2021 for misjonærer mv. som er opptatt i folketrygden i medhold av folketrygdloven § 2-8</h1><article class="legalArticle" data-lovdata-URL="LTI/forskrift/2020-12-21-3106/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Forskriften her omfatter personer som er sendt av norsk misjonsorganisasjon eller menighet for å drive humanitært eller filantropisk arbeid i utlandet, og som er medlem i trygden i medhold av folketrygdloven § 2-8. I særlige tilfeller kan departementet etter søknad bestemme at medlem i trygden som er sendt ut av annen organisasjon, også skal omfattes av forskriften.</article><article class="legalP" id="paragraf-1-ledd-2">Forskriften får anvendelse uten hensyn til hvor i utlandet arbeidet foregår og uten hensyn til hvilken inntekt som oppebæres under utenlandsoppholdet, men oppholdet må ha en varighet på minst to år. Det er et vilkår at vedkommende misjonsorganisasjon mv. har som formål å drive virksomhet av humanitær eller filantropisk art.</article><article class="legalP" id="paragraf-1-ledd-3">Forskriften gjelder uten hensyn til om vedkommende er skattepliktig til Norge og uten hensyn til om arbeidsgiver plikter å betale arbeidsgiveravgift. At en person går inn under forskriften, innebærer ikke at arbeidsgiver er fritatt for å betale arbeidsgiveravgift på grunnlag av lønn eller godtgjørelse som en slik person får under utenlandsoppholdet.</article></article><article class="legalArticle" data-lovdata-URL="LTI/forskrift/2020-12-21-3106/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For medlem i trygden som nevnt i § 1 fastsettes følgende avgifter til folketrygden for 2021:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">5,1 prosent av pensjonsgivende inntekt for den som er medlem i trygden med rett til stønad etter lovens kapittel 5 (helsetjenester), kapittel 7 (gravferd) og § 14-17 (engangsstønad ved fødsel og adopsjon).</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">4,9 prosent av pensjonsgivende inntekt for den som er medlem i trygden med rett til stønad og pensjon etter lovens kapitler 4 (arbeidsløshet), 6 (grunn- og hjelpestønad), 7 (gravferd), 10 (bedring av arbeids-/funksjonsevnen), 11 (arbeidsavklaringspenger mv.), 12 (uføretrygd), 15 (enslig mor eller far), 16 (tidligere familiepleier), 17 (gjenlevende ektefelle), 18 (barnepensjon) og 19 og/eller 20 (alderspensjon).</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">10,0 prosent av pensjonsgivende inntekt for den som er medlem i trygden med rett til alle ytelsene under bokstav a og b.</article></article></li></ul></article><article class="legalP" id="paragraf-2-ledd-2">Det skal ikke betales avgift når inntekten er mindre enn kr 59&#xa0;650. Avgiften må ikke utgjøre mer enn 25 prosent av den del av inntekten som overstiger kr 59&#xa0;650.</article><article class="legalP" id="paragraf-2-ledd-3">Dersom Arbeids- og velferdsdirektoratet i medhold av folketrygdloven § 2-9 annet ledd samtykker i at medlemskapet også skal omfatte sykepenger etter kapittel 8 og foreldre- og svangerskapspenger etter kapittel 14 og/eller ytelser ved yrkesskade etter kapittel 13, skal det betales følgende tillegg til de foran fastsatte satser:<ul class="defaultList"><li data-li-identifier="d." data-name="d."><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">1,2 prosent av pensjonsgivende inntekt for sykepenger og foreldre- og svangerskapspenger etter lovens kapittel 8 og 14.</article></article></li><li data-li-identifier="e." data-name="e."><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">0,2 prosent av pensjonsgivende inntekt for ytelser ved yrkesskade etter lovens kapittel 13.</article></article></li></ul></article><article class="legalP" id="paragraf-2-ledd-4">De her fastsatte avgiftssatser får ikke anvendelse for ervervsinntekt som medlemmet eventuelt har av annen virksomhet enn nevnt i § 1.</article></article><article class="legalArticle" data-lovdata-URL="LTI/forskrift/2020-12-21-3106/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom medlemmet vil kunne få en lavere avgift i medhold av forskrift 21. desember 2020 nr. 3099 om fastsettelse av avgiftsgrunnlag og avgiftssatser i folketrygden for visse grupper medlemmer for året 2021, fastsatt av Arbeids- og sosialdepartementet, skal denne lavere avgiften legges til grunn.</article></article><article class="legalArticle" data-lovdata-URL="LTI/forskrift/2020-12-21-3106/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft straks og gis virkning fra 1. januar 2021. Fra samme dag oppheves forskrift 20. desember 2019 nr. 2088 om avgifter til folketrygden for året 2020 for misjonærer mv. som er opptatt i folketrygden i medhold av folketrygdloven § 2-8.</article></article></main></body></html>