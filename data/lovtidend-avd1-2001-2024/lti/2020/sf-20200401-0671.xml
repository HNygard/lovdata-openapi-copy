<!DOCTYPE html><html lang="no"><head><title>Midlertidig forskrift om tillegg til forskrift 7. september 2017 nr. 1593 om fagskoleutdanning ved Noroff Fagskole – ekstraordinære tiltak som følge av koronaepidemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-01-671</dd><dt class="dokid">DokumentID</dt><dd class="dokid">LTI/forskrift/2020-04-01-671</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Noroff Fagskole</li></ul></dd><dt class="dateInForce">I kraft fra</dt><dd class="dateInForce">2020-04-01 – 2020-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-09-07-1593</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2020-04-06 16:10</dd><dt class="journalNumber">Journalnummer</dt><dd class="journalNumber">2020-0489</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om fagskoleutdanning ved Noroff Fagskole – ekstraordinære tiltak</dd><dt class="title">Tittel</dt><dd class="title">Midlertidig forskrift om tillegg til forskrift 7. september 2017 nr. 1593 om fagskoleutdanning ved Noroff Fagskole – ekstraordinære tiltak som følge av koronaepidemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Noroff Fagskole 1. april 2020 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 21.</dd><dt class="refid">RefID</dt><dd class="refid">forskrift/2020-04-01-671</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 7. september 2017 nr. 1593 om fagskoleutdanning ved Noroff Fagskole – ekstraordinære tiltak som følge av koronaepidemien<ul class="tocSubUl"><li>§ 1. Formål</li><li>§ 2. Vurderingsformer</li><li>§ 3. Studiekalender, undervisningsperioder og eksamensperioder</li><li>§ 4. Innleveringsfrister</li><li>§ 5. Sensur</li><li>§ 6. Obligatoriske krav, tilrettelegging, fravær fra eksamen og trekkfrist</li><li>§ 7. Ny eksamen</li><li>§ 8. Progresjonskrav i studiene</li><li>§ 9. Betinget opptak</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-01-671" id="dokument"><h1>Midlertidig forskrift om tillegg til forskrift 7. september 2017 nr. 1593 om fagskoleutdanning ved Noroff Fagskole – ekstraordinære tiltak som følge av koronaepidemien</h1><article class="legalArticle" data-lovdata-URL="LTI/forskrift/2020-04-01-671/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="numberedLegalP" data-numerator="1" id="paragraf-1-nummer-1">(1) Denne forskriften skal gi fagskolen rom til å gjøre nødvendige og forsvarlige endringer i gjennomføringen av studieprogrammer. Forskriften skal i størst mulig grad sikre at studenter ved Noroff Fagskole får gjennomført og fullført sin utdanning uten forsinkelser på grunn av forhold knyttet til covid-19.</article><article class="numberedLegalP" data-numerator="2" id="paragraf-1-nummer-2">(2) Denne forskriften gjelder i tillegg til forskrift 7. september 2017 nr. 1593 om fagskoleutdanning ved Noroff Fagskole. Ved motstrid gis denne forskriften forrang.</article></article><article class="legalArticle" data-lovdata-URL="LTI/forskrift/2020-04-01-671/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vurderingsformer</span></h2><article class="numberedLegalP" data-numerator="1" id="paragraf-2-nummer-1">(1) Fagskolen ved rektor/prorektor kan konvertere vurderingsformer som innebærer fysisk tilstedeværelse til digitale vurderingsformer. Det skal kun gjøres endringer som er nødvendige og forsvarlige. Ny vurderingsform skal sikre at studentens læringsutbytte kan prøves og vurderes på en upartisk og faglig betryggende måte, samt sikre det faglige nivået ved det enkelte studiet.</article><article class="numberedLegalP" data-numerator="2" id="paragraf-2-nummer-2">(2) Hvor det ikke er mulig å prøve å vurdere studentens læringsutbytte på en faglig betryggende måte uten fysisk tilstedeværelse, må eksamen utsettes. Fagskolen ved prorektor skal legge til rette for at studentene som på grunn av dette blir forsinket, skal kunne avlegge eksamen så snart det lar seg gjøre.</article><article class="numberedLegalP" data-numerator="3" id="paragraf-2-nummer-3">(3) Endring til digitale vurderingsformer opprettholdes selv om hensynet som begrunnet endring ikke lenger er til stede. Prorektor kan i særlige tilfeller gjøre unntak fra denne bestemmelsen.</article></article><article class="legalArticle" data-lovdata-URL="LTI/forskrift/2020-04-01-671/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Studiekalender, undervisningsperioder og eksamensperioder</span></h2><article class="numberedLegalP" data-numerator="1" id="paragraf-3-nummer-1">(1) Fagskolen skal så langt det lar seg gjøre tilstrebe å avholde eksamener på samme eksamensdato som opprinnelig oppsatt.</article><article class="numberedLegalP" data-numerator="2" id="paragraf-3-nummer-2">(2) For å få gjennomført utsatte og nødvendige læringsprosesser, kan fagskolen ved prorektor utvide undervisningsperioden for enkeltemner.</article><article class="numberedLegalP" data-numerator="3" id="paragraf-3-nummer-3">(3) Ny eksamensdato fastsettes i samråd med Akademisk administrasjon.</article></article><article class="legalArticle" data-lovdata-URL="LTI/forskrift/2020-04-01-671/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innleveringsfrister</span></h2><article class="numberedLegalP" data-numerator="1" id="paragraf-4-nummer-1">(1) Fagskolen ved prorektor kan fastsette utvidet innleveringsfrist med inntil en uke for emner med utsatte læringsprosesser.</article><article class="numberedLegalP" data-numerator="2" id="paragraf-4-nummer-2">(2) Fagskolen ved prorektor kan fastsette utvidet innleveringsfrist på avsluttende oppgaver av minimum 15 studiepoengs omfang, med inntil to uker fra opprinnelig fastsatt frist.</article><article class="numberedLegalP" data-numerator="3" id="paragraf-4-nummer-3">(3) Vedtak om utvidet innleveringsfrist etter denne paragrafen må gjøres konkret for det enkelte emne og gjøres gjeldende for alle kandidater som er oppmeldt til emnet.</article></article><article class="legalArticle" data-lovdata-URL="LTI/forskrift/2020-04-01-671/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sensur</span></h2><article class="numberedLegalP" data-numerator="1" id="paragraf-5-nummer-1">(1) Hvor det er tvingende nødvendig på grunn av forhold som skyldes covid-19 kan fagskolen ved prorektor forlenge sensurfristen med inntil ti (10) virkedager fra fristene som ellers følger av forskrift om fagskoleutdanning ved Noroff Fagskole, kapittel 4.</article><article class="numberedLegalP" data-numerator="2" id="paragraf-5-nummer-2">(2) I særlige tilfeller som skyldes forhold knyttet til covid-19, kan det av hensyn til muligheten for å få gjennomført sensur, avvikes fra kravet til minimum to sensorer ved eksamener. Dette gjelder kun i tilfeller hvor det ikke er i strid med lov og hvor hensynet ikke kan avhjelpes ved forlenget sensurfrist etter punkt 1, og så lenge kravet til en upartisk og faglig betryggende vurdering kan opprettholdes. Avgjørelse etter denne bestemmelsen tas av prorektor.</article></article><article class="legalArticle" data-lovdata-URL="LTI/forskrift/2020-04-01-671/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Obligatoriske krav, tilrettelegging, fravær fra eksamen og trekkfrist</span></h2><article class="numberedLegalP" data-numerator="1" id="paragraf-6-nummer-1">(1) Hvor det i emnebeskrivelsen er fastsatt krav til obligatorisk deltagelse, godkjente arbeidskrav eller andre krav for å gå opp til eksamen, kan studenter likevel gis adgang til eksamen hvor disse kravene ikke er oppfylt. I slike tilfeller kan studenten pålegges å ta disse igjen innen et visst tidspunkt for at eksamensresultatet skal være gyldig. Fagskolen ved prorektor skal legge til rette for at studentene snarlig kan ta igjen slike manglende krav.</article><article class="numberedLegalP" data-numerator="2" id="paragraf-6-nummer-2">(2) Hvor endring av vurderingsform utløser et endret behov for tilrettelegging av eksamen, må studenten søke om dette så snart som mulig, og senest én uke før eksamen.</article><article class="numberedLegalP" data-numerator="3" id="paragraf-6-nummer-3">(3) Prorektor kan tillate egenmelding ved fravær fra eksamen våren 2020. Dersom egenmelding tas i bruk, skal egenmeldt fravær aksepteres som gyldig fravær fra eksamen. Akademisk administrasjon fastsetter hvordan egenmelding skal leveres.</article><article class="numberedLegalP" data-numerator="4" id="paragraf-6-nummer-4">(4) Egenmelding for fravær etter denne forskriften må begrunnes med:<ul class="defaultList"><li data-li-identifier="a." data-name="a."><article class="listArticle" id="paragraf-6-nummer-4-punkt-1"><article class="legalP" id="paragraf-6-nummer-4-punkt-1-ledd-1">studenten selv er syk på eksamensdagen/i eksamensperioden</article></article></li><li data-li-identifier="b." data-name="b."><article class="listArticle" id="paragraf-6-nummer-4-punkt-2"><article class="legalP" id="paragraf-6-nummer-4-punkt-2-ledd-1">studentens barn er syke på eksamensdagen/i eksamensperioden</article></article></li><li data-li-identifier="c." data-name="c."><article class="listArticle" id="paragraf-6-nummer-4-punkt-3"><article class="legalP" id="paragraf-6-nummer-4-punkt-3-ledd-1">studentens barnepasser/dagtilbud for barn (f.eks. barnehage og skole) er syk eller utilgjengelig på eksamensdagen/i eksamensperioden.</article></article></li></ul></article><article class="numberedLegalP" data-numerator="5" id="paragraf-6-nummer-5">(5) Studentene kan trekke seg fra eksamen senest to dager før eksamen uten at tellende eksamensforsøk blir registrert.</article></article><article class="legalArticle" data-lovdata-URL="LTI/forskrift/2020-04-01-671/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ny eksamen</span></h2><article class="numberedLegalP" data-numerator="1" id="paragraf-7-nummer-1">(1) Alle studenter som er kvalifisert for en eksamen i vårsemesteret 2020, kan gis adgang til ny eksamen. Denne særskilte adgangen til ny eksamen gjelder kun til første eksamensavvikling etter ordinær eksamen, og ikke lenger enn til 31. desember 2020.</article><article class="numberedLegalP" data-numerator="2" id="paragraf-7-nummer-2">(2) De ordinære begrensningene i antall forsøk til eksamen gjelder for adgangen til ny eksamen etter denne paragrafen.</article></article><article class="legalArticle" data-lovdata-URL="LTI/forskrift/2020-04-01-671/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Progresjonskrav i studiene</span></h2><article class="numberedLegalP" data-numerator="1" id="paragraf-8-nummer-1">(1) Dersom studenter på grunn av forhold relatert til covid-19, ikke oppfyller progresjonskravene i studieprogrammet, kan fakultetet gi dispensasjon fra disse.</article><article class="numberedLegalP" data-numerator="2" id="paragraf-8-nummer-2">(2) Dersom det gis dispensasjon kan studentene pålegges å oppfylle progresjonskravet innen en viss tid før vedtak om revisjon av utdanningsplanen fattes.</article></article><article class="legalArticle" data-lovdata-URL="LTI/forskrift/2020-04-01-671/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Betinget opptak</span></h2><article class="numberedLegalP" data-numerator="1" id="paragraf-9-nummer-1">(1) Studenter som etter normert gjennomføringstid skulle fullført sin utdanning i vårsemesteret 2020, kan gis betinget opptak til bachelorstudier ved Noroff University College med oppstart høsten 2020.</article><article class="numberedLegalP" data-numerator="2" id="paragraf-9-nummer-2">(2) Studenter som gis betinget opptak, skal pålegges å oppfylle opptakskravene senest innen 31. desember 2020 for å beholde studieretten. I tilfeller hvor studenten ikke oppfyller opptakskravene innen denne fristen, blir eventuelle eksamensresultater i den nye utdanningen ikke tellende.</article><article class="numberedLegalP" data-numerator="3" id="paragraf-9-nummer-3">(3) Prorektor kan utarbeide nærmere retningslinjer for betinget opptak.</article></article><article class="legalArticle" data-lovdata-URL="LTI/forskrift/2020-04-01-671/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft straks og gjelder til og med 1. september 2020.</article></article></main></body></html>