<!DOCTYPE html><html lang="no"><head><title>Lov om endringer i friluftsloven (oppfølging av kommune- og regionreformen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-19-85</dd><dt class="dokid">DokumentID</dt><dd class="dokid">LTI/lov/2020-06-19-85</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">2020-06-19</dd><dt class="changesToDocuments">Endrer</dt><dd class="changesToDocuments"><ul><li>lov/1957-06-28-16</li></ul></dd><dt class="legalArea">Rettsområde</dt><dd class="legalArea"><ul><li>Miljøvern, natur og friluftsliv &gt; Friluftsliv</li></ul></dd><dt class="dateOfPublication">Kunngjort</dt><dd class="dateOfPublication">2020-06-19 12:30</dd><dt class="journalNumber">Journalnummer</dt><dd class="journalNumber">2020-0844</dd><dt class="titleShort">Korttittel</dt><dd class="titleShort">Endringslov til friluftsloven (oppfølging av kommune- og regionreformen)</dd><dt class="title">Tittel</dt><dd class="title">Lov om endringer i friluftsloven (oppfølging av kommune- og regionreformen)</dd><dt class="miscInformation">Annet om dokumentet</dt><dd class="miscInformation">Prop.42 L (2019–2020), Innst.321 L (2019–2020), Lovvedtak 123 (2019–2020). Stortingets første og andre gangs behandling hhv. 4. og 8. juni 2020. Fremmet av Klima- og miljødepartementet.</dd><dt class="refid">RefID</dt><dd class="refid">lov/2020-06-19-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i friluftsloven (oppfølging av kommune- og regionreformen)<ul class="tocSubUl"><li>I<ul class="tocSubUl"><li>§ 15. (Regulering av ferdsel på visse friluftsområde)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-06-19-85" id="dokument"><h1>Lov om endringer i friluftsloven (oppfølging av kommune- og regionreformen)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juni 1957 nr. 16 om friluftslivet (friluftsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-19-85/KAPITTEL_1"><h2 data-text-align="center">I</h2><article class="defaultP">I lov 28. juni 1957 nr. 16 om friluftslivet (friluftsloven) foreslås følgende endringer:</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-1">Det samme gjelder ferdsel med ride- eller kløvhest, kjelke, tråsykkel eller liknende på veg eller sti i utmark og over alt i utmark på fjellet, såfremt ikke kommunen med samtykke av eieren eller brukeren har forbudt slik ferdsel på nærmere angitte strekninger.</article> <article class="defaultP" margin-top="true">§ 3 a andre ledd skal lyde:</article><article class="legalP" id="kapittel-1-ledd-2">Kommunen kan, etter samtykke fra eier eller bruker av eiendommen, gi forskrift om å forby ferdsel som er tillatt etter første ledd.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">(Regulering av ferdsel på visse friluftsområde)</span></span><article class="legalP" id="kapittel-1-foreslåttparagraf-1-ledd-1">Til regulering av ferdselen på område hvor utfarten er stor, kan kommunen med samtykke av eieren eller brukeren fastsette atferdsregler som enhver som ferdes på området plikter å følge. Reglene skal særlig ta sikte på å opprettholde ro og orden, verne dyre- og plantelivet og fremme helsetiltak og sanitære forhold.</article></article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-1-ledd-3">Sperring fastsettes for et bestemt tidsrom, ikke over 5 år om gangen.</article> <article class="defaultP" margin-top="true">§ 22 andre ledd skal lyde:</article><article class="legalP" id="kapittel-1-ledd-4">Kommunen, fylkeskommunen og fylkesmannen skal arbeide for å fremme friluftsformål innen sitt område. Departementet kan tillegge fylkeskommunen ansvaret for nærmere bestemte oppgaver for å fremme og tilrettelegge for friluftslivet.</article> <article class="defaultP" margin-top="true">§ 24 femte ledd skal lyde:</article><article class="legalP" id="kapittel-1-ledd-5">Kommunens vedtak etter §§ 2 annet ledd, 3 a annet ledd, 15 og 16 kan bringes inn for departementet av eieren eller brukeren av den grunn vedtaket gjelder, av fylkesmannen, av annen kommune som er interessert i at retten til ferdsel ikke innskrenkes på denne måte, av fylkeskommunen eller av et interessert friluftslag. Fylkesmannens vedtak etter § 3 tredje ledd kan bringes inn for departementet av eieren eller brukeren av den grunn vedtaket gjelder, av den kommune hvor grunnen ligger, av annen kommune som er interessert i at retten til ferdsel ikke innskrenkes på denne måte, av fylkeskommunen eller av et interessert friluftslag.</article></section><section class="section" data-name="kapII" id="kapittel-2" data-lovdata-URL="LTI/lov/2020-06-19-85/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft straks.</article></section></main></body></html>