<!DOCTYPE html><html lang="no"><head><title>Midlertidig forskrift om forenklinger og tiltak for barnevernet og fylkesnemnda for å avhjelpe konsekvenser av utbrudd av Covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-03-575</dd><dt class="dokid">DokumentID</dt><dd class="dokid">LTI/forskrift/2020-04-03-575</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Barnevernavdelingen</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li><li>lov/2020-03-27-17/§3</li></ul></dd><dt class="dateOfPublication">Kunngjort</dt><dd class="dateOfPublication">2020-04-03 16:40</dd><dt class="journalNumber">Journalnummer</dt><dd class="journalNumber">2020-0493</dd><dt class="titleShort">Korttittel</dt><dd class="titleShort">Midl. forskrift om forenklinger og tiltak for barnevernet og fylkesnemnda for å avhjelpe konsekvenser av utbrudd av Covid-19</dd><dt class="title">Tittel</dt><dd class="title">Midlertidig forskrift om forenklinger og tiltak for barnevernet og fylkesnemnda for å avhjelpe konsekvenser av utbrudd av Covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. april 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2 og § 3. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2020-04-03-575</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forenklinger og tiltak for barnevernet og fylkesnemnda for å avhjelpe konsekvenser av utbrudd av Covid-19<ul class="tocSubUl"><li>§ 1. Formål og virkeområde</li><li>§ 2. Fjernmøte og fjernavhør i fylkesnemnda</li><li>§ 3. Kombinasjon av muntlig og skriftlig behandling i fylkesnemnda</li><li>§ 4. Rådslagning og avstemning ved fjernmøte i fylkesnemnda</li><li>§ 5. Utvidet frist for å sende begjæring til fylkesnemnda</li><li>§ 6. Hjemmel for Bufetat til å midlertidig flytte et barn fra en barnevernsinstitusjon til en annen</li><li>§ 7. Adgang til å erstatte tilsyns- og oppfølgingsbesøk med andre kommunikasjonsformer</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-03-575" id="dokument"><h1>Midlertidig forskrift om forenklinger og tiltak for barnevernet og fylkesnemnda for å avhjelpe konsekvenser av utbrudd av Covid-19</h1><article class="legalArticle" data-lovdata-URL="LTI/forskrift/2020-04-03-575/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriftens formål er å tilrettelegge for ivaretakelse av barns rett til omsorg og beskyttelse etter barnevernloven og for en forsvarlig og rettssikker virksomhet i fylkesnemndene ved å avhjelpe konsekvenser av utbrudd av Covid-19. Barnevernloven gjelder med mindre noe annet fremgår av denne forskriften.</article><article class="legalP" id="paragraf-1-ledd-2">Forskriften skal legge til rette for en forsvarlig og rettssikker virksomhet i fylkesnemndene ved behandling av saker etter smittevernloven og helse- og omsorgstjenesteloven.</article><article class="legalP" id="paragraf-1-ledd-3">Forskriften gjelder også for Svalbard.</article></article><article class="legalArticle" data-lovdata-URL="LTI/forskrift/2020-04-03-575/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fjernmøte og fjernavhør i fylkesnemnda</span></h2><article class="legalP" id="paragraf-2-ledd-1">Nemndsleder kan beslutte at forhandlingsmøtet eller møte i klagesak helt eller delvis skal holdes som fjernmøte og at avhør skal gjennomføres som fjernavhør, når det er nødvendig og ubetenkelig. Det skal særlig legges vekt på sakens karakter og private parters rettigheter.</article><article class="legalP" id="paragraf-2-ledd-2">Før det treffes beslutning om fjernmøte eller fjernavhør, skal partene gis anledning til å uttale seg. Partenes mening bør tillegges betydelig vekt. Barnets mening skal alltid innhentes før beslutning treffes. Et barn som har partsrettigheter kan velge om det vil delta i fjernmøte eller uttale seg på annen måte. Beslutning om fjernmøte og fjernavhør skal begrunnes.</article><article class="legalP" id="paragraf-2-ledd-3">Nemndsleder kan beslutte at tolking skal gjennomføres som fjerntolking når det er forsvarlig.</article><article class="legalP" id="paragraf-2-ledd-4">Beslutning om fjernmøte eller fjernavhør etter første ledd kan ikke kreves rettslig overprøvd.</article></article><article class="legalArticle" data-lovdata-URL="LTI/forskrift/2020-04-03-575/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kombinasjon av muntlig og skriftlig behandling i fylkesnemnda</span></h2><article class="legalP" id="paragraf-3-ledd-1">Når det er nødvendig og ubetenkelig kan nemndsleder beslutte at forhandlingsmøtets omfang begrenses, og at vedtak treffes på grunnlag av en kombinasjon av muntlig behandling i møte og sakens dokumenter. Partsavhør og vitneavhør skal alltid skje i møte.</article><article class="legalP" id="paragraf-3-ledd-2">Når det er nødvendig og ubetenkelig kan nemndsleder beslutte at prosessfullmektigene kan inngi avsluttende innlegg skriftlig, med mulighet for kontradiksjon ved etterfølgende skriftutveksling.</article><article class="legalP" id="paragraf-3-ledd-3">Før det treffes beslutning etter første og andre ledd skal partene gis anledning til å uttale seg . Partenes mening bør tillegges betydelig vekt. Barnets mening skal alltid innhentes før beslutning treffes. Et barn som har partsrettigheter kan velge om det vil delta i fjernmøte eller uttale seg på annen måte. Beslutning om delvis skriftlig behandling etter første og andre ledd skal begrunnes.</article><article class="legalP" id="paragraf-3-ledd-4">Beslutning om delvis skriftlig behandling etter første og andre ledd kan ikke kreves rettslig overprøvd.</article></article><article class="legalArticle" data-lovdata-URL="LTI/forskrift/2020-04-03-575/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rådslagning og avstemning ved fjernmøte i fylkesnemnda</span></h2><article class="legalP" id="paragraf-4-ledd-1">Rådslagning og avstemning kan skje i fjernmøte.</article></article><article class="legalArticle" data-lovdata-URL="LTI/forskrift/2020-04-03-575/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utvidet frist for å sende begjæring til fylkesnemnda</span></h2><article class="legalP" id="paragraf-5-ledd-1">Når det er truffet vedtak med hjemmel i barnevernloven § 4-6 annet ledd skal begjæring om tiltak som nevnt i lovens § 7-11 sendes fylkesnemnda snarest og senest innen seks uker. Fristen er to uker hvis det gjelder begjæring om tiltak etter vedtak med hjemmel i § 4-25 annet ledd jf. § 4-24. Dersom det er tvingende nødvendig for å ivareta hensynet til barnets beste, kan begjæring om tiltak etter vedtak med hjemmel i barnevernloven § 4-6 annet ledd, sendes fylkesnemnda senest innen åtte uker, og innen fire uker etter vedtak med hjemmel i § 4-25 annet ledd jf. § 4-24.</article><article class="legalP" id="paragraf-5-ledd-2">Beslutning om å benytte fristutvidelsen skal være begrunnet og dokumentert. Fylkesmannen skal underrettes når fristutvidelsen benyttes.</article></article><article class="legalArticle" data-lovdata-URL="LTI/forskrift/2020-04-03-575/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Hjemmel for Bufetat til å midlertidig flytte et barn fra en barnevernsinstitusjon til en annen</span></h2><article class="legalP" id="paragraf-6-ledd-1">Når det er tvingende nødvendig for å ivareta barnets behov for omsorg og beskyttelse, kan Bufetat regionalt nivå beslutte å midlertidig flytte et barn som er plassert i institusjon etter barnevernloven til en annen institusjon. Barnet kan bare flyttes til en institusjon som er egnet til å ivareta barnets behov. Flyttingen skal forberedes i den enkelte institusjon og skje i samarbeid med kommunen.</article><article class="legalP" id="paragraf-6-ledd-2">Begrunnelsen for beslutningen skal dokumenteres skriftlig. Det skal dokumenteres at barnets rett til medvirkning er ivaretatt og hva som er barnets syn, samt vurderingen av hensynet til barnets beste. Fylkesmannen skal orienteres om beslutningen.</article><article class="legalP" id="paragraf-6-ledd-3">Bufetats myndighet etter første og andre ledd gjelder tilsvarende for Oslo kommune.</article></article><article class="legalArticle" data-lovdata-URL="LTI/forskrift/2020-04-03-575/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Adgang til å erstatte tilsyns- og oppfølgingsbesøk med andre kommunikasjonsformer</span></h2><article class="legalP" id="paragraf-7-ledd-1">Når det er tvingende nødvendig for å få gjennomført tilsynet, kan tilsynsbesøk i institusjon etter tilsynsforskriften § 8 annet ledd og fosterhjem etter fosterhjemsforskriften § 9 første ledd erstattes med andre kommunikasjonsformer som telefonsamtale, videooverføring e.l. Tilsvarende gjelder oppfølgingsbesøk i fosterhjem etter fosterhjemsforskriften § 7 tredje ledd.</article></article><article class="legalArticle" data-lovdata-URL="LTI/forskrift/2020-04-03-575/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften oppheves</article></article></main></body></html>