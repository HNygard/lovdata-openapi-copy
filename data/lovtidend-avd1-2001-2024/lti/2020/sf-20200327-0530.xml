<!DOCTYPE html><html lang="no"><head><title>Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-530</dd><dt class="dokid">DokumentID</dt><dd class="dokid">LTI/forskrift/2020-03-27-530</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Budsjett- og styringsavdelingen</li></ul></dd><dt class="dateInForce">I kraft fra</dt><dd class="dateInForce">2020-03-27</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-17</li></ul></dd><dt class="dateOfPublication">Kunngjort</dt><dd class="dateOfPublication">2020-03-31 16:00</dd><dt class="journalNumber">Journalnummer</dt><dd class="journalNumber">2020-0449</dd><dt class="titleShort">Korttittel</dt><dd class="titleShort">Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</dd><dt class="title">Tittel</dt><dd class="title">Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i lov 28. februar 1997 nr. 19 om folketrygd (folketrygdloven) § 25-17. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2020-03-27-530</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om Arbeids- og velferdsetatens rett til å forskuttere dagpenger etter folketrygdloven kapittel 4<ul class="tocSubUl"><li>§ 1. Formål</li><li>§ 2. Framsettelse av søknad om forskudd</li><li>§ 3. Beregning av forskuttert ytelse</li><li>§ 4. Utbetaling og stans av forskuttert beløp</li><li>§ 5. Avregning</li><li>§ 6. Avslag på søknad om forskuttering</li><li>§ 7. Saksbehandling</li><li>§ 8. Opplysninger til bruk ved utredning og produksjon av statistikk</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-530" id="dokument"><h1>Forskrift om Arbeids- og velferdsetatens rett til å forskuttere dagpenger etter folketrygdloven kapittel 4</h1><article class="legalArticle" data-lovdata-URL="LTI/forskrift/2020-03-27-530/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å sikre inntekt mens søknad om ytelse etter folketrygdloven kapittel 4 behandles, og Arbeids- og velferdsetaten sin saksbehandlingstid er uvanlig lang som følge av covid-19-pandemien.</article></article><article class="legalArticle" data-lovdata-URL="LTI/forskrift/2020-03-27-530/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Framsettelse av søknad om forskudd</span></h2><article class="legalP" id="paragraf-2-ledd-1">Den som har satt frem søknad om dagpenger etter folketrygdloven kapittel 4 overfor Arbeids- og velferdsetaten kan sette fram søknad om at ytelsen forskutteres.</article></article><article class="legalArticle" data-lovdata-URL="LTI/forskrift/2020-03-27-530/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Beregning av forskuttert ytelse</span></h2><article class="legalP" id="paragraf-3-ledd-1">Beløpet som skal forskutteres skal tilsvare 60 prosent av dagpengegrunnlaget søkeren kan få etter folketrygdlovens kapittel 4. Arbeids- og velferdsetaten holder tilbake 25 prosent av forskuddsbeløpet til forskuddstrekk for skatt som beregnes etter skattekort når dagpengesøknaden er ferdig behandlet.</article><article class="legalP" id="paragraf-3-ledd-2">Ved delvis permittering reduseres forskuddet i tråd med oppgitt permitteringsgrad.</article><article class="legalP" id="paragraf-3-ledd-3">Beregningen skjer som årsytelse som utbetales per dag i 260 dager per år.</article><article class="legalP" id="paragraf-3-ledd-4">Beregningen skjer på bakgrunn av rapporterte inntekter i A-ordningen, slik som for dagpengegrunnlaget etter folketrygdloven kapittel 4.</article></article><article class="legalArticle" data-lovdata-URL="LTI/forskrift/2020-03-27-530/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utbetaling og stans av forskuttert beløp</span></h2><article class="legalP" id="paragraf-4-ledd-1">Forskuttering utbetales som et engangsbeløp fra dato for søknad om forskudd.</article><article class="legalP" id="paragraf-4-ledd-2">Hvis søknad om dagpenger avslås, skal forskutteringen stanses. Forskutteringen skal også avslås eller stanses dersom det inntreffer forhold som nevnt i folketrygdloven § 4-10 og § 4-20.</article></article><article class="legalArticle" data-lovdata-URL="LTI/forskrift/2020-03-27-530/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avregning</span></h2><article class="legalP" id="paragraf-5-ledd-1">Beløpet som forskutteres skal avregnes mot tilkjent stønad. Dersom søker har fått avslag på søknad om dagpenger, men er blitt tilkjent en annen livsoppholdsstønad etter folketrygdloven for samme tidsrom, kan forskuttert beløp avregnes mot denne.</article><article class="legalP" id="paragraf-5-ledd-2">Arbeids- og velferdsetaten kan kreve tilbake for mye utbetalt beløp dersom søker ikke hadde krav på hele eller deler av beløpet som ble forskuttert.</article><article class="legalP" id="paragraf-5-ledd-3">Forskuddet er ikke gjenstand for refusjon med hjemmel i sosialtjenesteloven § 26, jf. folketrygdloven § 22-7.</article><article class="legalP" id="paragraf-5-ledd-4">Forskuddet bør heller ikke kunne beslaglegges etter tvangsfullbyrdelsesloven eller dekningsloven.</article><article class="legalP" id="paragraf-5-ledd-5">Folketrygdloven § 22-15 gjelder tilsvarende for tilbakekreving av feilaktig utbetalt forskudd.</article></article><article class="legalArticle" data-lovdata-URL="LTI/forskrift/2020-03-27-530/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avslag på søknad om forskuttering</span></h2><article class="legalP" id="paragraf-6-ledd-1">Arbeids- og velferdsetaten kan avslå søknad om forskuttering der det framstår som rimelig klart at bruker ikke har krav på dagpenger.</article><article class="legalP" id="paragraf-6-ledd-2">Forskudd kan også avslås dersom søknaden om dagpenger forventes ferdig behandlet innen kort tid.</article></article><article class="legalArticle" data-lovdata-URL="LTI/forskrift/2020-03-27-530/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Saksbehandling</span></h2><article class="legalP" id="paragraf-7-ledd-1">Beslutning om forskuttering eller avslag på forskuttering er ikke et enkeltvedtak, og kan ikke påklages.</article><article class="legalP" id="paragraf-7-ledd-2">Arbeids- og velferdsetaten administrerer forskutteringsordningen, se NAV-loven § 4. Saksbehandlingsreglene i NAV-loven og folketrygdloven gjelder tilsvarende ved behandlingen av saker etter denne forskriften.</article></article><article class="legalArticle" data-lovdata-URL="LTI/forskrift/2020-03-27-530/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysninger til bruk ved utredning og produksjon av statistikk</span></h2><article class="legalP" id="paragraf-8-ledd-1">Arbeids- og velferdsetaten skal ha tilgang til opplysningene om forskutteringsordningen i forbindelse med utredning og produksjon av statistikk på de områdene etaten administrerer, se NAV-loven § 4. Folketrygdloven § 21-4 gjelder tilsvarende.</article></article><article class="legalArticle" data-lovdata-URL="LTI/forskrift/2020-03-27-530/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 26. mars 2020.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Skal være 27. mars 2020 jf. informasjon fra departementet. Lovtidend-redaksjonens anm.</article></footer></article></main></body></html>