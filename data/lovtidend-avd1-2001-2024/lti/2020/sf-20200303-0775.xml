<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Fagskolen Kristiania</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-03-775</dd><dt class="dokid">DokumentID</dt><dd class="dokid">LTI/forskrift/2020-03-03-775</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Kristiania</li></ul></dd><dt class="dateInForce">I kraft fra</dt><dd class="dateInForce">2020-04-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-12-13-2002</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§24</li></ul></dd><dt class="dateOfPublication">Kunngjort</dt><dd class="dateOfPublication">2020-04-15 14:50</dd><dt class="journalNumber">Journalnummer</dt><dd class="journalNumber">2020-0551</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Fagskolen Kristiania</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Fagskolen Kristiania</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Kristiania 3. mars 2020 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16, § 20, § 21 og § 24.</dd><dt class="refid">RefID</dt><dd class="refid">forskrift/2020-03-03-775</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Fagskolen Kristiania<ul class="tocSubUl"><li>I<ul class="tocSubUl"><li>§ 1-3. Definisjoner</li><li>§ 1-4. Obligatorisk aktivitet</li><li>§ 1-5. Utestenging og bortvisning</li><li>§ 1-6. Permisjon</li><li>§ 1-7. Skikkethetsvurdering</li><li>§ 2-1. Opptak</li><li>§ 3-2. Klage ved avslag på søknad om godskriving og fritak</li><li>§ 4-7. Kontinuasjonseksamen, utsatt eksamen og gjentak av arbeidskrav</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-03-775" id="dokument"><h1>Forskrift om endring i forskrift om opptak, studier og eksamen ved Fagskolen Kristiania</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-03-775/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. desember 2018 nr. 2002 om opptak, studier og eksamen ved Fagskolen Kristiania gjøres følgende endringer:</article> <article class="defaultP" margin-top="true">Ny § 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) <i>Nettstudent med fast studieprogresjon</i>: studenter som følger et studieløp på nett med krav til studieprogresjon. Disse signerer studiekontrakt på linje med stedsbaserte studenter.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) <i>Nettstudenter med fri studieprogresjon</i>: studenter som aksepterer studiebetingelser for nettstudier og har fri studieprogresjon innen sin studietid på 18 måneder.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) <i>Skolens informasjonskanaler</i>: skal presiseres i skolens retningslinjer.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) <i>Løpende opptak</i>: Kvalifiserte søkere tas opp i den rekkefølgen søknadene blir registrert igjennom søknadsperioden. Kan ikke benyttes ved studieprogram med begrenset antall studieplasser eller der opptaksprøve benyttes.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) <i>Felles opptak</i>: Alle søkere vurderes samtidig og i henhold til søknadsfrist. Skal benyttes i studieprogram med begrenset antall studieplasser og studieprogram med opptaksprøver.</article></article> <article class="defaultP" margin-top="true">Ny § 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Obligatorisk aktivitet</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Enkelte av fagskolens utdanninger har obligatorisk aktivitet (herunder obligatorisk undervisning og arbeidskrav). Se den enkelte studieplan for mer informasjon om obligatorisk aktivitet. Dersom krav til deltagelse på obligatorisk aktivitet ikke overholdes, vil studenten risikere å miste retten til å gå opp til eksamen i emnet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Siste frist for å få godkjent obligatorisk aktivitet er 14 dager før eksamen/eksamensperioden i emnet med mindre annet er oppgitt. I emner hvor det er praktiske forhold som gjør fristen uoverkommelig, kan fristen tilpasses. Ny frist skal i de tilfeller gjøres kjent i læringsplattformen.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Lengre fravær som skyldes sykdom, ulykker eller lignende, og som dokumenteres med legeerklæring, kan etter skriftlig søknad til studieadministrasjonen gi fritak for tilstedeværelsesplikten.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Avslag på søknad om fritak for tilstedeværelsesplikten er enkeltvedtak og kan påklages. Se kapittel 5 for informasjon om klagebehandling.</article></article> <article class="defaultP" margin-top="true">Ny § 1-5 skal lyde:</article><article class="futureLegalArticle" data-name="§1-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Utestenging og bortvisning</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Studieadministrasjonen kan gi skriftlig advarsel om utestenging og bortvisning til en student som opptrer på en måte som virker grovt forstyrrende på medstudenters arbeid eller for virksomheten ved skolen ellers.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Klagenemnden kan fatte vedtak om utvisning. Studenten har rett til å forklare seg for klagenemnden før vedtak om utestenging eller bortvisning fattes.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Vedtaket er enkeltvedtak og kan påklages. Se kapittel 5 for informasjon om klagebehandling.</article></article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Permisjon</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) En student kan i tråd med retningslinjer og innen fastsatt frist søke om reservert studieplass eller utsatt studiestart i inntil to semester.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) En student kan i tråd med interne retningslinjer og innen fastsatt frist søke om permisjon fra studieprogrammet.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) En student som har foreldrepermisjon, kan velge å betale semesteravgift og eventuell annen fastsatt avgift og bekrefte utdanningsplanen i permisjonsperioden. En student som gjenopptar studiene etter foreldrepermisjon, skal prioriteres først ved inntreden i kull med begrenset kapasitet dersom det finnes ledig plass.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Søknad om permisjon er et enkeltvedtak og kan påklages etter reglene i kapittel 5.</article></article> <article class="defaultP" margin-top="true">Ny § 1-7 skal lyde:</article><article class="futureLegalArticle" data-name="§1-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Skikkethetsvurdering</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Følgende utdanninger er underlagt skikkethetsvurdering:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">Barn med særskilte behov</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">Arbeid med språk, flerspråklighet og flerkulturell kompetanse i barnehagen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-3"><article class="legalP" id="kapittel-1-foreslåttparagraf-5-nummer-1-punkt-3-ledd-1">Arbeid med de yngste barna (0–3 år) i barnehagen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-1-punkt-4"><article class="legalP" id="kapittel-1-foreslåttparagraf-5-nummer-1-punkt-4-ledd-1">Helse, aldring og aktiv omsorg.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Det er klagenemnda ved Fagskolen Kristiania som fatter vedtak om at en student ikke er skikket, jf. forskrift om høyere yrkesfaglig utdanning § 35 (3) og § 36.</article></article> <article class="defaultP" margin-top="true">§ 2-1 Opptak skal nå lyde:</article><article class="futureLegalArticle" data-name="§2-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Opptak</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Vedtak om opptak av studenter foretas av studieadministrasjonen.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Vedtak om opptak etter realkompetansevurdering fattes av studieadministrasjonen, etter nødvendige faglige vurderinger.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Skolen praktiserer både løpende og felles lokalt opptak i henhold til søknadsfrist etter styrets beslutning. Studieprogram med felles lokalt opptak følger av angitte frister i retningslinjer.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) For de studier der skolen benytter løpende opptak blir søknadene behandlet fortløpende. Dersom det er flere søknader enn plasser, kan søkere som er kvalifisert plasseres på venteliste i den rekkefølgen søknadene er mottatt.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Løpende opptak kan ikke benyttes ved studieprogram med spesielle opptakskrav i form av opptaksprøver.</article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) Dersom det er flere kvalifiserte søkere enn studieplasser etter opptaksfristen ved felles opptak skal søkerne rangeres. Rangeringsgrunnlag skal fremgå av studieplan. For studier med opptaksprøve vil det fremgå av studieplanene hvilken vekt opptaksprøven skal tillegges.</article></article> <article class="defaultP" margin-top="true">§ 3-2 Klage ved avslag på søknad om godskriving og fritak skal nå lyde:</article><article class="futureLegalArticle" data-name="§3-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Klage ved avslag på søknad om godskriving og fritak</span></span><article class="legalP" id="kapittel-1-foreslåttparagraf-7-ledd-1">Vedtak om godskriving og fritak er enkeltvedtak og kan påklages til den lokale klagenemnden. Se kapittel 5 for informasjon om klagebehandling.</article></article> <article class="defaultP" margin-top="true">§ 4-7 Kontinuasjonseksamen, utsatt eksamen og gjentak av arbeidskrav skal nå lyde:</article><article class="futureLegalArticle" data-name="§4-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Kontinuasjonseksamen, utsatt eksamen og gjentak av arbeidskrav</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) En student som har gyldig fravær på eksamen må selv melde seg opp til utsatt eksamen innen to kalenderår etter ordinær eksamen. Studenter som har strøket på eksamen eller som ønsker å forbedre sin karakter, kan ta kontinuasjonseksamen. Kontinuasjonseksamen avlegges mot eksamensavgift. Studenter som har gyldig fravær fra eksamen, kan gjennomføre utsatt eksamen kostnadsfritt. Nærmere om rutiner og tidspunkt i retningslinjer.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) For stedsbaserte studenter og nettbaserte studenter med fast progresjon gjennomføres kontinuasjonseksamen og utsatt-eksamen i faste perioder. Nærmere om rutiner og tidspunkt fremkommer i retningslinjer. En eksamen kan kun kontinueres to ganger. Studenten må melde seg opp til kontinuasjons innen to kalenderår etter ordinær eksamen.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Nettstudenter med fri progresjon kan melde seg opp til kontinuasjonseksamen eller utsatt-eksamen innen angitte frister. Utsatt- og kontinuasjonseksamen gjennomføres samtidig med ordinær eksamensavvikling.</article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Gjentak av arbeidskrav følger fastsatte retningslinjer av Fagskolen Kristiania.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Pensum ved utsatt og kontinuasjonseksamen finnes i den til enhver tid gjeldende emnebeskrivelse. Godkjente arbeidskrav kan ikke gjentas. Unntak fra regelen må fremkomme i emnebeskrivelsen. I enkelte emner kan arbeidskrav kun gjentas ved neste ordinære gjennomføring. Dette skal fremkomme i emnebeskrivelsen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-03-775/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. april 2020.</article></section></main></body></html>