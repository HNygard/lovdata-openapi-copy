<!DOCTYPE html><html lang="no"><head><title>Forskrift om endring i tollforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-10-2328</dd><dt class="dokid">DokumentID</dt><dd class="dokid">LTI/forskrift/2020-11-10-2328</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Tolldirektoratet</li></ul></dd><dt class="dateInForce">I kraft fra</dt><dd class="dateInForce">2020-11-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-17-1502</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-12-21-119/§1-6</li><li>lov/2007-12-21-119/§3-2</li><li>lov/2007-12-21-119/§3-3</li><li>lov/2007-12-21-119/§3-7</li><li>lov/2007-12-21-119/§4-3</li><li>lov/2007-12-21-119/§4-10</li><li>lov/2007-12-21-119/§4-20</li><li>lov/2007-12-21-119/§7-4</li><li>lov/2007-12-21-119/§7-19</li><li>lov/2007-12-21-119/§12-13</li><li>forskrift/2008-11-25-1256</li></ul></dd><dt class="dateOfPublication">Kunngjort</dt><dd class="dateOfPublication">2020-11-11 15:10</dd><dt class="journalNumber">Journalnummer</dt><dd class="journalNumber">2020-1578</dd><dt class="titleShort">Korttittel</dt><dd class="titleShort">Endr. i tollforskriften</dd><dt class="title">Tittel</dt><dd class="title">Forskrift om endring i tollforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolldirektoratet 10. november 2020 med hjemmel i lov 21. desember 2007 nr. 119 om toll og vareførsel (tolloven) § 1-6, § 3-2, § 3-3, § 3-7, § 4-3, § 4-10, § 4-20, § 7-4, § 7-19 og § 12-13, jf. delegeringsvedtak 25. november 2008 nr. 1256.</dd><dt class="refid">RefID</dt><dd class="refid">forskrift/2020-11-10-2328</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i tollforskriften<ul class="tocSubUl"><li>I<ul class="tocSubUl"><li>§ 1-6-1. Kunngjøring av tollkvoter ved kvoteregulert preferansetoll</li><li>§ 1-6-2. Kunngjøring av tollsatser mv.</li><li>§ 3-2-2. Bestemmelsessted ved ankomst med luftfartøy</li><li>§ 3-3-1. Meldeplikt om ankomst til bestemmelsessted</li><li>§ 3-7-1. Meldeplikt ved avreise fra tollområdet</li><li>§ 4-3-1. Åpningstid og gebyr</li><li>§ 4-10-2. Andre typer deklarering ved innførsel</li><li>§ 4-20-6. Forenklede prosedyrer for flyfrakt</li><li>§ 7-4-1. Tollfritak for enkelte tekstilvarer etter søknad</li><li>§ 7-4-4. Oppgaveplikt</li><li>§ 7-19-1. Omregningskurs</li><li>§ 12-13-1. Søknad om bindende klassifiseringsuttalelse</li><li>§ 12-13-3. Ugyldighet og tilbaketrekking av klassifiseringsuttalelse</li><li>§ 12-13-4. Søknad om bindende opprinnelsesuttalelse</li><li>§ 12-13-6. Tilbaketrekking av opprinnelsesuttalelse</li><li>§ 12-13-7. Søknad om bindende forhåndsuttalelse om toll eller gebyrer</li><li>§ 12-13-9. Ugyldighet og tilbaketrekking av uttalelse om toll eller gebyrer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-10-2328" id="dokument"><h1>Forskrift om endring i tollforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2020-11-10-2328/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. desember 2008 nr. 1502 til lov om toll og vareførsel (tollforskriften) gjøres følgende endringer:</article> <article class="defaultP" margin-top="true">§ 1-6-1 skal lyde:</article><article class="futureLegalArticle" data-name="§1-6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6-1</span>. <span class="legalArticleTitle">Kunngjøring av tollkvoter ved kvoteregulert preferansetoll</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Tollmyndighetene kunngjør hvilke varetyper, herunder hvilke mengder og verdier, som foreligger til fordeling etter de respektive tollkvoter som er fastsatt nasjonalt eller i inngåtte avtaler.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Årlige tollkvoter kunngjøres i løpet av første halvdel av desember måned i det foregående år. Terminbestemte tollkvoter kunngjøres dessuten så vidt mulig i løpet av første halvdel av måneden forut for aktuell terminstart. Kunngjøring av nye eller eventuelt endrede tollkvoter foretas straks det er fastsatt iverksettingsdato.</article></article> <article class="defaultP" margin-top="true">§ 1-6-2 skal lyde:</article><article class="futureLegalArticle" data-name="§1-6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6-2</span>. <span class="legalArticleTitle">Kunngjøring av tollsatser mv.</span></span><article class="legalP" id="kapittel-1-foreslåttparagraf-2-ledd-1">Tollmyndighetene kunngjør tollsatser og tariffoppdelinger på egnet måte.</article></article> <article class="defaultP" margin-top="true">§ 3-2-2 skal lyde:</article><article class="futureLegalArticle" data-name="§3-2-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-2-2</span>. <span class="legalArticleTitle">Bestemmelsessted ved ankomst med luftfartøy</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fører av luftfartøy skal sørge for at luftfartøyet går direkte til lufthavn med internasjonal status.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Luftfartøy med høyeste tillatte startvekt til og med 5700 kg og som er godkjent for maksimalt ti passasjerer, kan bruke de landingsplassene for småfly som nevnt i vedlegg 3. Disse landingsplassene kan bare brukes ved private flyginger og taxiflyginger i trafikk mellom Norge og øvrige Schengen-land. Reiseplan skal legges frem for tollmyndighetene senest fire timer før ankomst.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) I luftfartøy som skal bruke landingsplassene som nevnt i annet ledd, kan det bare medbringes vare som nevnt i tolloven § 3-1 tredje ledd bokstav a. Tilsvarende gjelder dersom varene er meldt og oppgitt for tollmyndighetene etter § 3-1-8. Personer som ankommer med luftfartøyet skal ikke forlate dette før ankomsttiden som er oppgitt til tollmyndighetene. Medbrakt vare skal heller ikke fjernes fra luftfartøyet før dette tidspunktet.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Luftfartøyet skal ikke forlate landingsplassen tidligere enn det som er oppgitt i reiseplanen uten tollmyndighetenes tillatelse.</article></article> <article class="defaultP" margin-top="true">§ 3-3-1 skal lyde:</article><article class="futureLegalArticle" data-name="§3-3-1" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-3-1</span>. <span class="legalArticleTitle">Meldeplikt om ankomst til bestemmelsessted</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Føreren av et fartøy som skal ankomme sted i tollområdet, plikter å melde fra til tollmyndighetene om ankomsten minst 24 timer på forhånd, eller<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">senest når fartøyet forlater forrige havn der reisen varer mindre enn 24 timer, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">hvis ankomsthavnen eller ankomsttidspunktet er ukjent eller endres under reisen, så snart opplysningene er kjent.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Melding etter første ledd skal gis elektronisk i SafeSeaNet Norway. Melding kan gis av andre på førerens vegne.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Føreren av tog og motorvogn som ankommer sted i tollområdet, plikter å melde fra til tollmyndighetene om ankomsten snarest mulig, dersom transportmiddelet bringer varer som er omfattet av melde- og fremleggelsesplikt etter tolloven § 3-1. Ved ankomst utenom åpningstiden, skal føreren gi melding senest ved åpningstidens begynnelse.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Fører av luftfartøy som er gitt tillatelse til å gå til lufthavn uten internasjonal status skal melde fra til tollmyndighetene om ankomst på forhånd.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) Fører av luftfartøy som ankommer lufthavn med internasjonal status, plikter å melde fra til tollmyndighetene om ankomsten snarest mulig. Ved ankomst utenom åpningstiden, skal føreren gi melding senest ved åpningstidens begynnelse.</article><article class="numberedLegalP" data-numerator="6" id="kapittel-1-foreslåttparagraf-4-nummer-6">(6) For andre transportmidler enn fartøy kan melding om ankomst skje ved en fast ruteplan eller ved melding om den enkelte ankomst på forhånd. Dersom et slikt transportmiddel som har gitt melding på forhånd ankommer til annet tidspunkt eller til annet sted enn oppgitt i meldingen, skal føreren melde fra til tollmyndighetene om dette så snart opplysningene er kjent.</article><article class="numberedLegalP" data-numerator="7" id="kapittel-1-foreslåttparagraf-4-nummer-7">(7) Fører av motorvogn eller fritidsfartøy som er unntatt for melde- og fremleggelsesplikt etter § 3-1-13 og § 3-1-14 er unntatt fra meldeplikt etter tolloven § 3-3. Det er et vilkår for unntaket at det i motorvognen eller av medfølgende passasjerer bare medbringes reisegods som er tollfritt etter § 5-1-1 til § 5-1-3 og § 6-1-1 og kan innføres uten tillatelser fra andre myndigheter. Tilsvarende gjelder dersom vare er meldt og oppgitt for tollmyndighetene etter § 3-1-8.</article><article class="numberedLegalP" data-numerator="8" id="kapittel-1-foreslåttparagraf-4-nummer-8">(8) Fører av norsk fartøy som har vare fra fiske og fangst om bord og fører av fartøy som har petroleumsprodukter og mineraler fra norsk del av kontinentalsokkelen om bord, er unntatt fra meldeplikt etter tolloven § 3-3 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-nummer-8-punkt-1"><article class="legalP" id="kapittel-1-foreslåttparagraf-4-nummer-8-punkt-1-ledd-1">fartøyet ikke har andre ufortollede varer om bord, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-nummer-8-punkt-2"><article class="legalP" id="kapittel-1-foreslåttparagraf-4-nummer-8-punkt-2-ledd-1">fartøyet ikke har anløpt havn utenfor tollområdet.</article></article></li></ul></article><article class="numberedLegalP" data-numerator="9" id="kapittel-1-foreslåttparagraf-4-nummer-9">(9) Fører av luftfartøy som vil bruke en landingsplass for småfly etter § 3-2-2 skal legge frem kopi av fullstendig utfylt reiseplan til tollmyndighetene senest fire timer før ankomst. Dersom ankomsttidene som er oppgitt i reiseplanen senere ønskes endret, skal tollmyndighetene snarest underrettes om endringen. Det samme gjelder kanselleringer.</article></article> <article class="defaultP" margin-top="true">§ 3-7-1 skal lyde:</article><article class="futureLegalArticle" data-name="§3-7-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-7-1</span>. <span class="legalArticleTitle">Meldeplikt ved avreise fra tollområdet</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Fører av luftfartøy og tog som skal forlate tollområdet skal i åpningstiden gi melding til tollmyndighetene i god tid før avreisen. Fører av fartøy skal i god tid før avreisen gi slik melding elektronisk til tollmyndighetene i SafeSeaNet Norway.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Fører eller den som handler på dennes vegne kan melde fra om avreisen til tollmyndighetene ved en forhåndsmelding. For annet transportmiddel enn fartøy kan forhåndsmelding gis som en fast ruteplan. Dersom avreise skjer til annet tidspunkt eller til annet sted enn oppgitt i forhåndsmelding eller ruteplan skal det meldes fra om dette.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Fører av fritidsfartøy er unntatt fra kravet om melding før avreise. Det er et vilkår for unntaket at det i fartøyet bare medbringes varer som er unntatt fra deklareringsplikten i § 4-11-2.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Fører av marinefartøy er unntatt fra kravet om melding til tollmyndighetene før avgang.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) Fører av norsk fiskefartøy og fører av fartøy som skal til norsk del av kontinentalsokkelen, er unntatt fra meldeplikt etter tolloven § 3-7 dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-5-nummer-5-punkt-1"><article class="legalP" id="kapittel-1-foreslåttparagraf-5-nummer-5-punkt-1-ledd-1">fartøyet ikke har ufortollede varer om bord, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-5-nummer-5-punkt-2"><article class="legalP" id="kapittel-1-foreslåttparagraf-5-nummer-5-punkt-2-ledd-1">fartøyet ikke skal anløpe havn utenfor tollområdet.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-5-nummer-6">(6) Fører av småfly (luftfartøy med høyeste tillatte startvekt til og med 5700 kg og som er godkjent for maksimalt ti passasjerer), skal gi melding til tollmyndighetene om avreise senest fire timer før avgang. § 3-3-1 niende ledd om levering og endring av reiseplan gjelder tilsvarende.</article></article> <article class="defaultP" margin-top="true">§ 4-3-1 skal lyde:</article><article class="futureLegalArticle" data-name="§4-3-1" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-3-1</span>. <span class="legalArticleTitle">Åpningstid og gebyr</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Tollstedenes alminnelige åpningstid er fra kl. 08.00 til 15.30 fra mandag til fredag unntatt hellig- og høytidsdager, og fra kl. 08.00 til 12.00 på onsdag før skjærtorsdag, samt jul- og nyttårsaften. Dersom trafikkmengden tilsier det, kan tollmyndighetene innskrenke eller utvide åpningstidene på enkelte tollsted.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Tolltjenester utført ved tollstedet i den alminnelige åpningstiden er gebyrfrie.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) I utvidet åpningstid skal det betales gebyr dersom det blir utført en papirbasert tollbehandling ved tollstedet i forbindelse med ervervsmessig vareførsel.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Utenfor åpningstiden skal det betales gebyr for all tollbehandling unntatt elektronisk tollbehandling.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Det skal betales gebyr for tollbehandling som utføres utenfor tollsted. Dette gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-nummer-5-punkt-1"><article class="legalP" id="kapittel-1-foreslåttparagraf-6-nummer-5-punkt-1-ledd-1">tollbehandling av vare medbrakt av privatpersoner fra rutegående transportmiddel,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-nummer-5-punkt-2"><article class="legalP" id="kapittel-1-foreslåttparagraf-6-nummer-5-punkt-2-ledd-1">lossing i nødstilfeller.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) Med tollsted menes kontor der tollmyndighetene har faste åpningstider for betjening av sine brukere.</article></article> <article class="defaultP" margin-top="true">§ 4-10-2 skal lyde:</article><article class="futureLegalArticle" data-name="§4-10-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-10-2</span>. <span class="legalArticleTitle">Andre typer deklarering ved innførsel</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Reisegods som oppfyller vilkårene for forenklet fortolling i § 4-20-3, kan deklareres muntlig til tollmyndighetene, eller ved bruk av fortollingsautomat, tollapplikasjon mv.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Vare til personlig bruk med verdi til og med 3000 kr kan deklareres ved å bruke tollmyndighetenes fortollingsløsning på internett. Dette gjelder ikke særavgiftspliktige varer og varer som er avhengige av tillatelser fra andre myndigheter.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Flyttegods som oppfyller vilkårene i § 5-1-10 kan deklareres ved at den som krever fritaket legger frem skjema RD 0030. Flyttegods som oppfyller vilkårene i § 5-1-11 kan deklareres ved at den som krever fritaket legger frem skriftlig søknad om fritak.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Vare til ambassader og konsulater, diplomatiske og konsulære representanter mv. som kan innføres tollfritt etter § 5-3-1 kan deklareres ved at den som krever fritaket legger frem et særskilt skjema underskrevet av Utenriksdepartementet.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) Vare som innføres i forbindelse med militærøvelser der utenlandske NATO-styrker og styrker fra land som er med i Partnerskap for fred deltar, kan deklareres ved at styrkene legger frem NATOs formular 302.</article><article class="numberedLegalP" data-numerator="6" id="kapittel-1-foreslåttparagraf-7-nummer-6">(6) Proviant som medbringes om bord i fartøy etter tolloven § 5-2 første ledd bokstav a, skal deklareres ved bruk av skjema RD 0041.</article><article class="numberedLegalP" data-numerator="7" id="kapittel-1-foreslåttparagraf-7-nummer-7">(7) Kontanter og verdipapirer over beløpsgrensen i § 3-1-10 skal deklareres ved bruk av skjema RD 0026. Foretak som er fritatt for melde- og fremleggelsesplikten i henhold til § 3-1-10 (3) skal deklarere som nærmere angitt i tillatelsen fra tollmyndighetene.</article><article class="numberedLegalP" data-numerator="8" id="kapittel-1-foreslåttparagraf-7-nummer-8">(8) Følgende varer kan deklareres ved at ATA-carnet etter ATA-konvensjonen eller CPD-carnet (Taiwan) legges frem:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-nummer-8-punkt-1"><article class="legalP" id="kapittel-1-foreslåttparagraf-7-nummer-8-punkt-1-ledd-1">reservedeler og lignende som oppfyller vilkårene i tolloven § 6-1 annet ledd bokstav e,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-nummer-8-punkt-2"><article class="legalP" id="kapittel-1-foreslåttparagraf-7-nummer-8-punkt-2-ledd-1">yrkesutstyr som oppfyller vilkårene i tolloven § 6-2 første ledd bokstav a,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-nummer-8-punkt-3"><article class="legalP" id="kapittel-1-foreslåttparagraf-7-nummer-8-punkt-3-ledd-1">vareprøver, modell og mønstre som oppfyller vilkårene i tolloven § 6-2 første ledd bokstav b,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-nummer-8-punkt-4"><article class="legalP" id="kapittel-1-foreslåttparagraf-7-nummer-8-punkt-4-ledd-1">utstyr for sirkus, tivoli eller lignende virksomhet som oppfyller vilkårene i tolloven § 6-2 første ledd bokstav c,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-nummer-8-punkt-5"><article class="legalP" id="kapittel-1-foreslåttparagraf-7-nummer-8-punkt-5-ledd-1">utstyr og materiell som innføres til bruk ved teaterforestillinger, kongresser, offisielle idrettsstevner og lignende arrangementer av internasjonal karakter som oppfyller vilkårene i tolloven § 6-2 første ledd bokstav d,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-7-nummer-8-punkt-6"><article class="legalP" id="kapittel-1-foreslåttparagraf-7-nummer-8-punkt-6-ledd-1">vare som innføres for prøving, kontroll, testing mv. som oppfyller vilkårene i tolloven § 6-2 første ledd bokstav e,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-7-nummer-8-punkt-7"><article class="legalP" id="kapittel-1-foreslåttparagraf-7-nummer-8-punkt-7-ledd-1">film mv. som oppfyller vilkårene i tolloven § 6-2 første ledd bokstav i,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-7-nummer-8-punkt-8"><article class="legalP" id="kapittel-1-foreslåttparagraf-7-nummer-8-punkt-8-ledd-1">vare bestemt for fremvisning mv. som oppfyller vilkårene i tolloven § 6-2 første ledd bokstav j.</article></article></li></ul></article><article class="numberedLegalP" data-numerator="9" id="kapittel-1-foreslåttparagraf-7-nummer-9">(9) Produksjons- og kringkastingsutstyr som oppfyller vilkårene i tolloven § 6-1 første ledd bokstav c, kan deklareres ved at det legges frem en liste over utstyret.</article><article class="numberedLegalP" data-numerator="10" id="kapittel-1-foreslåttparagraf-7-nummer-10">(10) Varer som innføres i forbindelse med større ulykker, naturkatastrofer og beredskapsøvelser som oppfyller vilkårene i tolloven § 6-1 første ledd bokstav d, kan deklareres ved at det legges frem en liste over utstyret.</article><article class="numberedLegalP" data-numerator="11" id="kapittel-1-foreslåttparagraf-7-nummer-11">(11) – – –</article><article class="numberedLegalP" data-numerator="12" id="kapittel-1-foreslåttparagraf-7-nummer-12">(12) Søknad om etterlatelse av fartøy etter § 6-1-34 annet ledd skal skje ved bruk av skjema RD 0027.</article></article> <article class="defaultP" margin-top="true">§ 4-20-6 skal lyde:</article><article class="futureLegalArticle" data-name="§4-20-6" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-20-6</span>. <span class="legalArticleTitle">Forenklede prosedyrer for flyfrakt</span></span><article class="legalP" id="kapittel-1-foreslåttparagraf-8-ledd-1">En operatør av anlegg for flyfrakt kan søke tollmyndighetene om å innføre eller opprettholde prosedyrer som muliggjør hurtig frigjøring av ekspressendinger som innpasserer gjennom søkerens luftfraktanlegg. Tollmyndighetene kan kreve at søkeren, som vilkår for at prosedyren skal få anvendelse på hans ekspressendinger, bl.a. skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">sørge for egnet infrastruktur og betale tollmyndighetenes kostnader knyttet til behandling av ekspressendinger i tilfeller der søkeren oppfyller tollmyndighetenes krav for at behandling som nevnt kan skje på eget anlegg,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">før en ekspressending ankommer, legge fram de opplysninger som er nødvendige for å frigjøre sendingen,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">føre en høy grad av kontroll med ekspressendinger ved hjelp av intern sikkerhet, logistikk og sporingsteknologi fra henting til levering, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">ha god historikk med hensyn til etterlevelse av tollregelverket og andre beslektede lover og forskrifter.</article></article></li></ul></article></article> <article class="defaultP" margin-top="true">§ 7-4-1 skal lyde:</article><article class="futureLegalArticle" data-name="§7-4-1" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 7-4-1</span>. <span class="legalArticleTitle">Tollfritak for enkelte tekstilvarer etter søknad</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Foretak som er registrert i Foretaksregisteret kan tollfritt innføre tekstilvarer som er bearbeidet i utlandet, dersom foretaket her i landet i egen virksomhet fremstiller tilsvarende varer. Fritaket omfatter varer som hører under følgende kategorier av posisjoner i tolltariffen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-nummer-1-punkt-1"><article class="legalP" id="kapittel-1-foreslåttparagraf-9-nummer-1-punkt-1-ledd-1">61.01 til 61.06, 61.10, 61.12, 61.13, 62.01 til 62.06, 62.10, 62.11,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-nummer-1-punkt-2"><article class="legalP" id="kapittel-1-foreslåttparagraf-9-nummer-1-punkt-2-ledd-1">61.05 til 61.09, 61.12, 62.05 til 62.08, 62.10 til 62.12, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-9-nummer-1-punkt-3"><article class="legalP" id="kapittel-1-foreslåttparagraf-9-nummer-1-punkt-3-ledd-1">61.11, 61.13 til 61.17, 62.09, 62.13 til 62.17.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Foretaket må fremstille varer innenfor samme kategori som de varene foretaket ønsker å innføre tollfritt.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Foretaket må på forhånd søke tollmyndighetene om tillatelse til tollfri innførsel. Søknaden må blant annet inneholde revisorbekreftet oppgave over foretakets totale egenproduksjon foregående kalenderår her i landet av den kategori av varer som ønskes innført tollfritt. Det gis tollfritak for en konkret mengde varer per kalenderår.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Brudd på vilkårene for tillatelsen eller andre deler av tollovgivningen vil kunne føre til at tillatelsen trekkes tilbake med øyeblikkelig virkning.</article></article> <article class="defaultP" margin-top="true">§ 7-4-4 skal lyde:</article><article class="futureLegalArticle" data-name="§7-4-4" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 7-4-4</span>. <span class="legalArticleTitle">Oppgaveplikt</span></span><article class="legalP" id="kapittel-1-foreslåttparagraf-10-ledd-1">Ved utgangen av hvert kalenderår skal foretaket legge frem en oppgave til tollmyndighetene over alle tollfrie innførsler som er foretatt i medhold av tillatelsen.</article></article> <article class="defaultP" margin-top="true">§ 7-19-1 skal lyde:</article><article class="futureLegalArticle" data-name="§7-19-1" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 7-19-1</span>. <span class="legalArticleTitle">Omregningskurs</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Tollmyndighetene fastsetter hver onsdag omregningskurser for ulike valutaer basert på Norges Banks indikative markedskurser. Kursene publiseres på www.toll.no og er gyldige fra og med påfølgende mandag.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Ved omregning av valuta skal tidspunktet for fastsettelse av tollsats i tolloven § 1-7 anvendes.</article></article> <article class="defaultP" margin-top="true">§ 12-13-1 skal lyde:</article><article class="futureLegalArticle" data-name="§12-13-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12-13-1</span>. <span class="legalArticleTitle">Søknad om bindende klassifiseringsuttalelse</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Tollmyndighetene kan etter søknad avgi bindende forhåndsuttalelse om klassifisering i tolltariffen av en vare til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-nummer-1-punkt-1"><article class="legalP" id="kapittel-1-foreslåttparagraf-12-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-nummer-1-punkt-2"><article class="legalP" id="kapittel-1-foreslåttparagraf-12-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-12-nummer-1-punkt-3"><article class="legalP" id="kapittel-1-foreslåttparagraf-12-nummer-1-punkt-3-ledd-1">produsent av varer i Norge der klassifisering av varene har betydning for andre nasjonale bestemmelser.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Det er et vilkår for å motta en bindende klassifiseringsuttalelse at søknaden er fremsatt skriftlig på skjemaet RD 0009 til tollmyndighetene. Det skal fremsettes separat søknad for hver enkelt vare det søkes om klassifiseringsuttalelse for. Om nødvendig skal det legges frem prøve av den aktuelle varen og eventuelt innholdsfortegnelse, tegninger, bilder, brosjyrer eller annen dokumentasjon. Tollmyndighetene kan avvise søknader dersom de ikke gjelder en potensielt aktuell innførsel, utførsel eller produksjon hos søkeren, eller dersom opplysningene i søknaden er utilstrekkelige til å kunne avgi en korrekt uttalelse.</article></article> <article class="defaultP" margin-top="true">§ 12-13-3 skal lyde:</article><article class="futureLegalArticle" data-name="§12-13-3" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 12-13-3</span>. <span class="legalArticleTitle">Ugyldighet og tilbaketrekking av klassifiseringsuttalelse</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) En klassifiseringsuttalelse er ikke lenger gyldig dersom tolltariffen endres med virkning for det varenummeret som er omfattet av uttalelsen.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Tollmyndighetene kan trekke tilbake en klassifiseringsuttalelse dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-13-nummer-2-punkt-1"><article class="legalP" id="kapittel-1-foreslåttparagraf-13-nummer-2-punkt-1-ledd-1">det foretas andre endringer av betydning for klassifiseringen i tolltariffen, HS-nomenklaturen (nomenklaturen til Internasjonal konvensjon om harmonisert varebeskrivelse og kodesystem) eller de forklarende kommentarene til disse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-13-nummer-2-punkt-2"><article class="legalP" id="kapittel-1-foreslåttparagraf-13-nummer-2-punkt-2-ledd-1">det blir fattet klassifiseringsavgjørelser i HS-komiteen i Verdens Tollorganisasjon (WCO) om tilsvarende vare som klassifiseringsuttalelsen gjelder,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-13-nummer-2-punkt-3"><article class="legalP" id="kapittel-1-foreslåttparagraf-13-nummer-2-punkt-3-ledd-1">det er avgitt flere klassifiseringsuttalelser for like varer, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-13-nummer-2-punkt-4"><article class="legalP" id="kapittel-1-foreslåttparagraf-13-nummer-2-punkt-4-ledd-1">klassifiseringsuttalelsen er i strid med gjeldende rett.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) Klassifiseringsuttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som klassifiseringsuttalelsen er avgitt til, kan likevel bruke uttalelsen i ytterligere seks måneder dersom det kan dokumenteres at varene er avtalt kjøpt eller solgt før klassifiseringsuttalelsen ble tilbakekalt.</article><article class="numberedLegalP" data-numerator="4" id="kapittel-1-foreslåttparagraf-13-nummer-4">(4) Ved tilbaketrekking av en klassifiseringsuttalelse skal tollmyndighetene avgi en ny uttalelse dersom det foreligger tilstrekkelige opplysninger for dette.</article></article> <article class="defaultP" margin-top="true">§ 12-13-4 skal lyde:</article><article class="futureLegalArticle" data-name="§12-13-4" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 12-13-4</span>. <span class="legalArticleTitle">Søknad om bindende opprinnelsesuttalelse</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Tollmyndighetene kan etter søknad avgi bindende forhåndsuttalelse om en vares opprinnelse til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-14-nummer-1-punkt-1"><article class="legalP" id="kapittel-1-foreslåttparagraf-14-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-14-nummer-1-punkt-2"><article class="legalP" id="kapittel-1-foreslåttparagraf-14-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-14-nummer-1-punkt-3"><article class="legalP" id="kapittel-1-foreslåttparagraf-14-nummer-1-punkt-3-ledd-1">produsent av varer som skal utføres fra eller innføres til Norge.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Det er et vilkår for å motta en bindende opprinnelsesuttalelse at søknaden er fremsatt skriftlig til tollmyndighetene. Det skal fremsettes separat søknad for hver enkelt vare det søkes om opprinnelsesuttalelse for. Om nødvendig skal søkeren legge frem prøve av den aktuelle varen og eventuelt innholdsfortegnelse, tegninger, bilder, brosjyrer, kalkyler eller annen dokumentasjon. Tollmyndighetene kan avvise søknader dersom de ikke gjelder en potensielt aktuell innførsel, utførsel eller produksjon hos søkeren, eller dersom opplysningene i søknaden er utilstrekkelige til å fatte korrekt vedtak.</article></article> <article class="defaultP" margin-top="true">§ 12-13-6 skal lyde:</article><article class="futureLegalArticle" data-name="§12-13-6" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 12-13-6</span>. <span class="legalArticleTitle">Tilbaketrekking av opprinnelsesuttalelse</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Tollmyndighetene kan trekke tilbake en opprinnelsesuttalelse dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-15-nummer-1-punkt-1"><article class="legalP" id="kapittel-1-foreslåttparagraf-15-nummer-1-punkt-1-ledd-1">det foretas endringer av betydning for uttalelsen i opprinnelsesregler, tolltariffen, HS-nomenklaturen eller de forklarende kommentarene til disse,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-15-nummer-1-punkt-2"><article class="legalP" id="kapittel-1-foreslåttparagraf-15-nummer-1-punkt-2-ledd-1">det blir fattet klassifiseringsavgjørelser i HS-komiteen i Verdens tollorganisasjon (WCO) om tilsvarende vare som opprinnelsesuttalelsen gjelder,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-15-nummer-1-punkt-3"><article class="legalP" id="kapittel-1-foreslåttparagraf-15-nummer-1-punkt-3-ledd-1">det er avgitt opprinnelsesuttalelser for like varer, eller</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-15-nummer-1-punkt-4"><article class="legalP" id="kapittel-1-foreslåttparagraf-15-nummer-1-punkt-4-ledd-1">de finner at opprinnelsesuttalelsen er i strid med gjeldende rett.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Opprinnelsesuttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som uttalelsen er avgitt til, kan likevel bruke den i ytterligere seks måneder dersom det kan dokumenteres at varene er avtalt kjøpt eller solgt før opprinnelsesuttalelsen ble tilbakekalt.</article><article class="numberedLegalP" data-numerator="3" id="kapittel-1-foreslåttparagraf-15-nummer-3">(3) Ved tilbaketrekking av en opprinnelsesuttalelse skal tollmyndighetene avgi en ny uttalelse dersom det foreligger tilstrekkelige opplysninger for dette.</article></article> <article class="defaultP" margin-top="true">§ 12-13-7 skal lyde:</article><article class="futureLegalArticle" data-name="§12-13-7" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 12-13-7</span>. <span class="legalArticleTitle">Søknad om bindende forhåndsuttalelse om toll eller gebyrer</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Tollmyndighetene kan etter søknad avgi bindende forhåndsuttalelse om toll eller gebyrer som vil påløpe ved innførsel eller utførsel av en vare. Uttalelse kan avgis til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-nummer-1-punkt-1"><article class="legalP" id="kapittel-1-foreslåttparagraf-16-nummer-1-punkt-1-ledd-1">importør av varer til Norge,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-nummer-1-punkt-2"><article class="legalP" id="kapittel-1-foreslåttparagraf-16-nummer-1-punkt-2-ledd-1">eksportør av varer til eller fra Norge,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-nummer-1-punkt-3"><article class="legalP" id="kapittel-1-foreslåttparagraf-16-nummer-1-punkt-3-ledd-1">produsent av varer som skal utføres fra eller innføres til Norge.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Søknaden kan bare gjelde spørsmål om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-16-nummer-2-punkt-1"><article class="legalP" id="kapittel-1-foreslåttparagraf-16-nummer-2-punkt-1-ledd-1">anvendte og generelt fastsatte tollsatser, inkludert metoden som skal benyttes for å beregne tollbeløpet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-16-nummer-2-punkt-2"><article class="legalP" id="kapittel-1-foreslåttparagraf-16-nummer-2-punkt-2-ledd-1">beregningsmåten som skal benyttes for å bestemme tollverdien i henhold til spesifiserte fakta</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-16-nummer-2-punkt-3"><article class="legalP" id="kapittel-1-foreslåttparagraf-16-nummer-2-punkt-3-ledd-1">gebyrer som vil bli anvendt eller, når det er mest hensiktsmessig, informasjon om hvordan slike gebyrer blir beregnet.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-16-nummer-3">(3) Det er et vilkår for å motta en bindende uttalelse at søknaden er fremsatt skriftlig til tollmyndighetene. Om nødvendig skal søkeren legge frem prøve av den aktuelle varen og eventuelt innholdsfortegnelse, tegninger, bilder, brosjyrer eller annen dokumentasjon. Tollmyndighetene kan avvise søknaden dersom den ikke gjelder en potensielt aktuell innførsel eller utførsel hos søkeren.</article></article> <article class="defaultP" margin-top="true">§ 12-13-9 skal lyde:</article><article class="futureLegalArticle" data-name="§12-13-9" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 12-13-9</span>. <span class="legalArticleTitle">Ugyldighet og tilbaketrekking av uttalelse om toll eller gebyrer</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) En forhåndsuttalelse om toll eller gebyrer er ikke lenger gyldig dersom den aktuelle toll- eller gebyrsatsen endres.</article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Tollmyndighetene kan trekke tilbake en uttalelse avgitt med hjemmel i § 12-13-7 dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-17-nummer-2-punkt-1"><article class="legalP" id="kapittel-1-foreslåttparagraf-17-nummer-2-punkt-1-ledd-1">det foretas andre endringer av betydning for uttalelsen i de anvendte reglene, tolltariffen, HS-nomenklaturen eller de forklarende kommentarene til disse</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-17-nummer-2-punkt-2"><article class="legalP" id="kapittel-1-foreslåttparagraf-17-nummer-2-punkt-2-ledd-1">det blir fattet avgjørelser i HS-komiteen eller tollverdikomiteen i Verdens tollorganisasjon (WCO) eller andre internasjonale organer om tilsvarende spørsmål som uttalelsen gjelder</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-17-nummer-2-punkt-3"><article class="legalP" id="kapittel-1-foreslåttparagraf-17-nummer-2-punkt-3-ledd-1">det er avgitt flere uttalelser for like spørsmål til en søker,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-17-nummer-2-punkt-4"><article class="legalP" id="kapittel-1-foreslåttparagraf-17-nummer-2-punkt-4-ledd-1">det er bestemt i uttalelsen at den kan trekkes tilbake på andre grunnlag eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-17-nummer-2-punkt-5"><article class="legalP" id="kapittel-1-foreslåttparagraf-17-nummer-2-punkt-5-ledd-1">de finner at uttalelsen er i strid med gjeldende rett.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-17-nummer-3">(3) Uttalelsen anses trukket tilbake fra det tidspunkt den som uttalelsen er avgitt til, har mottatt melding om dette. Den som uttalelsen er avgitt til, kan likevel bruke den i ytterligere seks måneder dersom det kan dokumenteres at varene er avtalt kjøpt eller solgt før uttalelsen ble tilbakekalt. Tollmyndighetene kan i uttalelsen sette en kortere frist enn seks måneder.</article><article class="numberedLegalP" data-numerator="4" id="kapittel-1-foreslåttparagraf-17-nummer-4">(4) Ved tilbaketrekking av en uttalelse skal tollmyndighetene avgi en ny uttalelse dersom det foreligger tilstrekkelige opplysninger for dette.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-11-10-2328/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>