<!DOCTYPE html><html lang="no"><head><title>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-27-2485</dd><dt class="dokid">DokumentID</dt><dd class="dokid">LTI/forskrift/2020-11-27-2485</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-27 med virkning fra 2020-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-20-368</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li></ul></dd><dt class="dateOfPublication">Kunngjort</dt><dd class="dateOfPublication">2020-11-27 15:45</dd><dt class="journalNumber">Journalnummer</dt><dd class="journalNumber">2020-1650</dd><dt class="titleShort">Korttittel</dt><dd class="titleShort">Endr. i midl. forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="title">Tittel</dt><dd class="title">Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. november 2020 med hjemmel i lov 28. februar 1997 nr. 19 om folketrygd (folketrygdloven) § 25-16 første og annet ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2020-11-27-2485</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien<ul class="tocSubUl"><li>I<ul class="tocSubUl"><li>§ 2-6. Midlertidig inntektssikringsordning for lærlinger – unntak fra folketrygdloven § 4-4 til § 4-6, § 4-15 første ledd og § 22-13 femte ledd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-27-2485" id="dokument"><h1>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</h1><section class="section" data-name="kapI" id="kapittel-1" data-lovdata-URL="LTI/forskrift/2020-11-27-2485/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien gjøres følgende endringer:</article> <article class="defaultP" margin-top="true">§ 2-3 nytt annet ledd skal lyde:</article><article class="legalP" id="kapittel-1-ledd-2">Dagpenger til lærlinger gis med 100 prosent av den delen av lærlinglønnen som er under 1,5 ganger grunnbeløpet, og med 62,4 prosent av den delen av lærlinglønnen som er mellom 1,5 og 6 ganger grunnbeløpet. Lærlinglønnen er den lønnen lærlingen hadde på tidspunktet for permittering eller bortfall av lærlingplassen. Folketrygdloven § 4-11 annet ledd første og annet punktum og tredje ledd og § 4-12 annet og tredje ledd gjelder ikke for lærlinger.</article> <article class="defaultP" margin-top="true">Ny § 2-6 skal lyde:</article><article class="futureLegalArticle" data-name="§2-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Midlertidig inntektssikringsordning for lærlinger – unntak fra folketrygdloven § 4-4 til § 4-6, § 4-15 første ledd og § 22-13 femte ledd</span></span><article class="legalP" id="kapittel-1-foreslåttparagraf-1-ledd-1">Dagpenger kan gis til en lærling som har mistet lærlingplassen eller blitt permittert under covid-19-pandemien, og som fortsetter med utdanningen i dagpengeperioden. Folketrygdloven § 4-4, § 4-5, § 4-6 første ledd og § 22-13 femte ledd gjelder ikke i denne perioden.</article><article class="legalP" id="kapittel-1-foreslåttparagraf-1-ledd-2">Dagpengene reduseres forholdsmessig når lærlingen er delvis permittert.</article><article class="legalP" id="kapittel-1-foreslåttparagraf-1-ledd-3">Det kan ytes hele eller graderte dagpenger i inntil 52 uker. Folketrygdloven § 4-15 første ledd gjelder ikke.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-11-27-2485/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og gis virkning fra 1. november 2020.</article></section></main></body></html>