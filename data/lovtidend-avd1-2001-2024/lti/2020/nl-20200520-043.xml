<!DOCTYPE html><html lang="no"><head><title>Lov om endringer i kringkastingsloven mv. (tiltak mot markedsføring av pengespill som ikke har tillatelse i Norge)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-20-43</dd><dt class="dokid">DokumentID</dt><dd class="dokid">LTI/lov/2020-05-20-43</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-12-04-127</li></ul></dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Kringkasting</li></ul></dd><dt class="dateOfPublication">Kunngjort</dt><dd class="dateOfPublication">2020-05-20 12:00</dd><dt class="journalNumber">Journalnummer</dt><dd class="journalNumber">2020-0722</dd><dt class="titleShort">Korttittel</dt><dd class="titleShort">Endringslov til kringkastingsloven mv.</dd><dt class="title">Tittel</dt><dd class="title">Lov om endringer i kringkastingsloven mv. (tiltak mot markedsføring av pengespill som ikke har tillatelse i Norge)</dd><dt class="miscInformation">Annet om dokumentet</dt><dd class="miscInformation">Prop.45 L (2019–2020), Innst.247 L (2019–2020), Lovvedtak 89 (2019–2020). Stortingets første og andre gangs behandling hhv. 7. og 12. mai 2020. Fremmet av Kulturdepartementet.</dd><dt class="refid">RefID</dt><dd class="refid">lov/2020-05-20-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i kringkastingsloven mv. (tiltak mot markedsføring av pengespill som ikke har tillatelse i Norge)<ul class="tocSubUl"><li>I<ul class="tocSubUl"><li>§ 4-7. Pålegg om å hindre eller vanskeliggjøre tilgang til ulovlig markedsføring av pengespill mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-05-20-43" id="dokument"><h1>Lov om endringer i kringkastingsloven mv. (tiltak mot markedsføring av pengespill som ikke har tillatelse i Norge)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. desember 1992 nr. 127 om kringkasting og audiovisuelle bestillingstjenester (kringkastingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-05-20-43/KAPITTEL_1"><h2 data-text-align="center">I</h2><article class="defaultP">I lov 4. desember 1992 nr. 127 om kringkasting og audiovisuelle bestillingstjenester skal ny § 4-7 lyde:</article><article class="futureLegalArticle" data-name="§4-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Pålegg om å hindre eller vanskeliggjøre tilgang til ulovlig markedsføring av pengespill mv.</span></span><article class="legalP" id="kapittel-1-foreslåttparagraf-1-ledd-1">Medietilsynet kan gi pålegg om å hindre eller vanskeliggjøre tilgangen til markedsføring i fjernsyn eller audiovisuelle bestillingstjenester som er i strid med pengespilloven § 2, lotteriloven § 11 eller forskrift gitt i medhold av totalisatorloven. Det kan gis pålegg overfor den som eier eller disponerer nett som formidler fjernsyn eller audiovisuelle bestillingstjenester der slik markedsføring inngår. Vedtaket skal nærmere angi hvilken markedsføring som omfattes av pålegget, og hvilke fjernsynskanaler eller audiovisuelle bestillingstjenester pålegget gjelder.</article><article class="legalP" id="kapittel-1-foreslåttparagraf-1-ledd-2">Før det gis pålegg etter første ledd, skal Medietilsynet vurdere om hensynene som taler for at pålegg gis, veier tyngre enn ulempene pålegget vil medføre. Pålegg skal ikke gis når Medietilsynet finner at det vil være uforholdsmessig.</article><article class="legalP" id="kapittel-1-foreslåttparagraf-1-ledd-3">Medietilsynet skal før det gis pålegg innhente en rådgivende uttalelse fra Lotteritilsynet, der det vurderes om nærmere angitt markedsføring som formidles i fjernsyn eller audiovisuelle bestillingstjenester er i strid med noen av bestemmelsene nevnt i første ledd første punktum.</article><article class="legalP" id="kapittel-1-foreslåttparagraf-1-ledd-4">Kongen kan gi forskrift om pålegg etter første ledd, blant annet om saksbehandlingen i saker om pålegg.</article></article></section><section class="section" data-name="kapII" id="kapittel-2" data-lovdata-URL="LTI/lov/2020-05-20-43/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer.</article></section></main></body></html>