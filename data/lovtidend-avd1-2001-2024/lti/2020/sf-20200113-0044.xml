<!DOCTYPE html><html lang="no"><head><title>Forskrift om endring i forskrift om sektoravgift og gebyr til Nasjonal kommunikasjonsmyndighet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-13-44</dd><dt class="dokid">DokumentID</dt><dd class="dokid">LTI/forskrift/2020-01-13-44</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-03-20-386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-83/§12-1</li><li>forskrift/2019-06-21-788</li><li>lov/2015-09-04-91/§53</li><li>forskrift/2020-01-10-33</li><li>lov/2018-06-15-44/§7</li><li>forskrift/2001-06-15-611/§9</li><li>forskrift/2019-11-21-1578/§15</li></ul></dd><dt class="dateOfPublication">Kunngjort</dt><dd class="dateOfPublication">2020-01-15 15:40</dd><dt class="journalNumber">Journalnummer</dt><dd class="journalNumber">2020-0054</dd><dt class="titleShort">Korttittel</dt><dd class="titleShort">Endr. i forskrift om sektoravgift og gebyr til Nasjonal kommunikasjonsmyndighet</dd><dt class="title">Tittel</dt><dd class="title">Forskrift om endring i forskrift om sektoravgift og gebyr til Nasjonal kommunikasjonsmyndighet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kommunal- og moderniseringsdepartementet 13. januar 2020 med heimel i lov 4. juli 2003 nr. 83 om elektronisk kommunikasjon (ekomloven) § 12-1, jf. funksjonsfordeling 21. juni 2019 nr. 788 innen myndigheten etter ekomloven av 4. juli 2003 nr. 83, lov 4. september 2015 nr. 91 om posttjenester (postloven) § 53, jf. delegeringsvedtak 10. januar 2020 nr. 33, lov 15. juni 2018 nr. 44 om gjennomføring av EUs forordning om elektronisk identifikasjon og tillitstjenester for elektroniske transaksjoner i det indre marked (lov om elektroniske tillitstjenester) § 7, forskrift 15. juni 2001 nr. 611 om krav til utsteder av kvalifiserte sertifikater mv. § 9 og forskrift 21. november 2019 nr. 1578 om selvdeklarasjon av ordninger for elektronisk identifikasjon (selvdeklarasjonsforskriften) § 15.</dd><dt class="refid">RefID</dt><dd class="refid">forskrift/2020-01-13-44</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sektoravgift og gebyr til Nasjonal kommunikasjonsmyndighet<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Fordelinga mellom forvaltningsområde</li><li>§ 3. Fordelinga mellom sektoravgifter og gebyr</li><li>§ 5. Regulering av beløp og satsar</li><li>§ 7. Sektoravgift for tillitstenester</li><li>§ 13. Sektoravgift for sendarløyve i frekvensband planlagt for kringkastingstenester</li><li>§ 15. Sektoravgift for spektrumsløyve</li><li>§ 23. Klageinstans</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-13-44" id="dokument"><h1>Forskrift om endring i forskrift om sektoravgift og gebyr til Nasjonal kommunikasjonsmyndighet</h1><section class="section" data-name="kapI" id="kapittel-1" data-lovdata-URL="LTI/forskrift/2020-01-13-44/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. mars 2017 nr. 386 om sektoravgift og gebyr til Nasjonal kommunikasjonsmyndighet skal det gjerast følgjande endringar:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med forskrifta er å finansiere Nasjonal kommunikasjonsmyndigheit sine oppgåver gjennom gebyr og sektoravgifter slik at dei er sjølvfinansierte. Midlane skal nyttast best mogleg for å nå målsettingane med ekomloven, postloven og lov om elektroniske tillitstjenester.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Fordelinga mellom forvaltningsområde</span></span><article class="legalP" id="kapittel-1-foreslåttparagraf-2-ledd-1">Statsbudsjettet fastslår kvart år utgiftsløyva til Nasjonal kommunikasjonsmyndigheit og utgjer summen Nasjonal kommunikasjonsmyndighet kan krevje inn i sektoravgift og gebyr. Sektoravgifta blir berekna etter anslått ressursbruk for kvart forvaltningsområde Nasjonal kommunikasjonsmyndigheit har. Av det årlege beløpet kan Nasjonal kommunikasjonsmyndigheit krevje inn<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">48,2&#xa0;% frå tilbydarar av elektronisk kommunikasjonsnett og elektronisk kommunikasjons- teneste, tilbydarar av tillitstenester, innehavarar av løyve til å bruke nummer-, namn- og adresseressursar og verksemder som deler ut domenenamn under norske landtoppdomene</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">40,6&#xa0;% frå innehavarar av frekvensløyve</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">8,4&#xa0;% frå registrerte importørar, produsentar og radioforhandlarar, autoriserte installatørar, innehavarer av løyve for aeromobilt utstyr, nødpeilesendarar og anna radioutstyr og for nasjonale godkjenningar av radio- og terminalutstyr</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">2,8&#xa0;% frå tilbydarar av posttenester.</article></article></li></ul></article><article class="legalP" id="kapittel-1-foreslåttparagraf-2-ledd-2">Løyve i statsbudsjettet til Radiostøykontrollen reduserer sektoravgifta for frekvensløyve, jf. fyrste ledd bokstav b.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Fordelinga mellom sektoravgifter og gebyr</span></span><article class="legalP" id="kapittel-1-foreslåttparagraf-3-ledd-1">Gebyrinntekta for kvart forvaltningsområde blir trekt frå berekna sektoravgift for det relevante området og reduserer sektoravgifta som kan krevjast inn frå kvart område.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Regulering av beløp og satsar</span></span><article class="legalP" id="kapittel-1-foreslåttparagraf-4-ledd-1">Departementet kan årleg utan høyring, jf. forvaltningsloven § 37 fjerde ledd bokstav c, fastsette endringar i forskrifta som justerer sektoravgift og gebyr i samsvar med prosentvis endring i Nasjonal kommunikasjonsmyndighet sine løyvingar i statsbudsjettet.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Sektoravgift for tillitstenester</span></span><article class="legalP" id="kapittel-1-foreslåttparagraf-5-ledd-1">Nasjonal kommunikasjonsmyndigheit kan i enkeltvedtak fastsetje ei sektoravgift for tilbydar av tillitstenester som er registreringspliktig, i tillegg til sektoravgift for frivillige sertifiserings-, godkjennings- eller sjølvdeklarasjonsordningar etter lov om elektroniske tillitstjenester.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Sektoravgift for sendarløyve i frekvensband planlagt for kringkastingstenester</span></span><article class="legalP" id="kapittel-1-foreslåttparagraf-6-ledd-1">Innehavaren av eit sendarløyve for riksdekkjande kringkastingsnett, skal betale ei sektoravgift på kr 500&#xa0;000 for kvart nett, i tillegg til ei sektoravgift for kvar sendar etter tredje ledd.</article><article class="legalP" id="kapittel-1-foreslåttparagraf-6-ledd-2">Innehavar av sendarløyve for andre kringkastingsnett, skal betale ei sektoravgift på kr 2&#xa0;000 for kvart nett, i tillegg til ei sektoravgift for kvar sendar etter tredje ledd.</article><article class="legalP" id="kapittel-1-foreslåttparagraf-6-ledd-3">For kvar sendar skal innehavar av sendarløyve betale sektoravgift som går fram av tabellen under. <table><thead><tr><th data-text-align="left" data-vertical-align="top"><i>Frekvensband</i></th><th data-text-align="left" data-vertical-align="top"><i>Type nett</i></th><th data-text-align="right" data-vertical-align="top"><i>Sendareffekt<br />&lt;50 W skal<br />betale i kr</i></th><th data-text-align="right" data-vertical-align="top"><i>Sendareffekt 50–1000 W skal betale i kr</i></th><th data-text-align="right" data-vertical-align="top"><i>Sendareffekt<br />&gt;1000 W skal<br />betale i kr</i></th></tr></thead><tbody><tr><td data-text-align="left" data-vertical-align="top">Sendar i<br />frekvensband &lt;<br />30 MHz</td><td data-text-align="left" data-vertical-align="top">andre<br />kringkastingsnett</td><td data-text-align="right" data-vertical-align="top">23&#xa0;585</td><td data-text-align="right" data-vertical-align="top">39&#xa0;305</td><td data-text-align="right" data-vertical-align="top">78&#xa0;610</td></tr><tr><td data-text-align="left" data-vertical-align="top">Sendar i<br />frekvensband ≥<br />30 MHz</td><td data-text-align="left" data-vertical-align="top">andre<br />kringkastingsnett</td><td data-text-align="right" data-vertical-align="top">470</td><td data-text-align="right" data-vertical-align="top">785</td><td data-text-align="right" data-vertical-align="top">1&#xa0;570</td></tr></tbody></table></article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Sektoravgift for spektrumsløyve</span></span><article class="legalP" id="kapittel-1-foreslåttparagraf-7-ledd-1">Innehavarar av spektrumsløyve skal betale sektoravgift. Sektoravgifta innehavarane av spektrumsløyve skal betale er samla sektoravgift etter § 3 andre ledd b etter frådrag for sektoravgift og gebyr etter § 11 til § 14, § 16.</article><article class="legalP" id="kapittel-1-foreslåttparagraf-7-ledd-2">20&#xa0;% av sektoravgifta etter første ledd skal fordelast mellom innehavarar av spektrumsløyve med ein lik del for kvar samanhengande frekvensblokk dei disponerer.</article><article class="legalP" id="kapittel-1-foreslåttparagraf-7-ledd-3">Beløpet etter første ledd, der summen av andre ledd første punktum er trekt frå, skal fordelast mellom dei med spektrumsløyve i høve til bandbreidda som spektrumsløyvet omfattar. Bandbreidda blir tilordna ei vekt lik 1/f, der f er senterfrekvensen i det frekvensbandet frekvensblokka ligg i. Bandbreidda blir òg tilordna ei vekt som i tabellen under. For regionale løyve blir vekta multiplisert med brøkdelen av befolkninga i Noreg som er busett i dekningsområdet for løyvet. For Svalbard blir vekta multiplisert med 1/100. For området offshore blir vekta multiplisert med 1/5. Sektoravgifta som blir rekna ut på grunnlag av disponert bandbreidde, er lik den vekta bandbreidda som spektrumsløyvet omfattar, delt på den samla vekta bandbreidda multiplisert med beløpet etter tredje ledd første punktum. <table><thead><tr><th data-text-align="left" data-vertical-align="top"><i>Frekvensband</i></th><th data-text-align="right" data-vertical-align="top"><i>Vekt</i></th></tr></thead><tbody><tr><td data-text-align="left" data-vertical-align="top">0–30 MHz</td><td data-text-align="right" data-vertical-align="top">0,025</td></tr><tr><td data-text-align="left" data-vertical-align="top">47–68 MHz</td><td data-text-align="right" data-vertical-align="top">0,1</td></tr><tr><td data-text-align="left" data-vertical-align="top">137–174 MHz</td><td data-text-align="right" data-vertical-align="top">4,0</td></tr><tr><td data-text-align="left" data-vertical-align="top">174–240 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">380–400 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">400–470 MHz</td><td data-text-align="right" data-vertical-align="top">6,0</td></tr><tr><td data-text-align="left" data-vertical-align="top">470–694 MHz</td><td data-text-align="right" data-vertical-align="top">3,0</td></tr><tr><td data-text-align="left" data-vertical-align="top">738–758 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">703–733/758–788 MHz</td><td data-text-align="right" data-vertical-align="top">7,0</td></tr><tr><td data-text-align="left" data-vertical-align="top">791–821/832–862 MHz</td><td data-text-align="right" data-vertical-align="top">8,0</td></tr><tr><td data-text-align="left" data-vertical-align="top">870–880/915–925 MHz</td><td data-text-align="right" data-vertical-align="top">4,0</td></tr><tr><td data-text-align="left" data-vertical-align="top">880–915/925–960 MHz</td><td data-text-align="right" data-vertical-align="top">9,0</td></tr><tr><td data-text-align="left" data-vertical-align="top">1427–1517 MHz</td><td data-text-align="right" data-vertical-align="top">14,0</td></tr><tr><td data-text-align="left" data-vertical-align="top">1710–1785/1805–1880 MHz</td><td data-text-align="right" data-vertical-align="top">17,0</td></tr><tr><td data-text-align="left" data-vertical-align="top">1900–1980/2110–2170 MHz</td><td data-text-align="right" data-vertical-align="top">20,0</td></tr></tbody></table></article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Klageinstans</span></span><article class="legalP" id="kapittel-1-foreslåttparagraf-8-ledd-1">Departementet avgjer klage på enkeltvedtak etter forskrift.</article></article> <article class="defaultP" margin-top="true">§ 26 blir oppheva.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-01-13-44/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane tek til å gjelde frå 13. januar 2020.</article></section></main></body></html>