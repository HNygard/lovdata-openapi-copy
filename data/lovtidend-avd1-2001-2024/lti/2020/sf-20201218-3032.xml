<!DOCTYPE html><html lang="no"><head><title>Forskrift om regulering av fisket etter torsk i fiskevernsonen ved Svalbard i 2021</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-3032</dd><dt class="dokid">DokumentID</dt><dd class="dokid">LTI/forskrift/2020-12-18-3032</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01 – 2021-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-12-17-91</li><li>lov/2008-06-06-37/§11</li><li>lov/2008-06-06-37/§16</li><li>lov/2008-06-06-37/§59</li><li>forskrift/1977-06-03-6/§3</li></ul></dd><dt class="dateOfPublication">Kunngjort</dt><dd class="dateOfPublication">2020-12-29 16:40</dd><dt class="journalNumber">Journalnummer</dt><dd class="journalNumber">2020-2017</dd><dt class="titleShort">Korttittel</dt><dd class="titleShort">Forskrift om regulering av fisket etter torsk i fiskevernsonen ved Svalbard, 2021</dd><dt class="title">Tittel</dt><dd class="title">Forskrift om regulering av fisket etter torsk i fiskevernsonen ved Svalbard i 2021</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 18. desember 2020 med hjemmel i lov 17. desember 1976 nr. 91 om Norges økonomiske sone og lov 6. juni 2008 nr. 37 om forvaltning av viltlevande marine ressursar (havressurslova) § 11, § 16 og § 59, jf. forskrift 3. juni 1977 nr. 6 om fiskevernsone ved Svalbard § 3.</dd><dt class="refid">RefID</dt><dd class="refid">forskrift/2020-12-18-3032</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk i fiskevernsonen ved Svalbard i 2021<ul class="tocSubUl"><li>§ 1. Virkeområde</li><li>§ 2. Generelt forbud</li><li>§ 3. Kvoter</li><li>§ 4. Fartøy med adgang til å fiske i NØS</li><li>§ 5. Bifangst</li><li>§ 6. Bemyndigelse</li><li>§ 7. Overtredelsesgebyr</li><li>§ 8. Straff</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-3032" id="dokument"><h1>Forskrift om regulering av fisket etter torsk i fiskevernsonen ved Svalbard i 2021</h1><article class="legalArticle" data-lovdata-URL="LTI/forskrift/2020-12-18-3032/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for fiske i fiskevernsonen ved Svalbard med norske og utenlandske fartøy av ethvert slag som driver fiske i ervervsøyemed eller som bistår fiskeflåten, herunder lete- og forsøksfartøy.</article></article><article class="legalArticle" data-lovdata-URL="LTI/forskrift/2020-12-18-3032/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelt forbud</span></h2><article class="legalP" id="paragraf-2-ledd-1">Det er forbudt å fiske torsk i fiskevernsonen ved Svalbard med mindre annet er uttrykkelig fastsatt.</article></article><article class="legalArticle" data-lovdata-URL="LTI/forskrift/2020-12-18-3032/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kvoter</span></h2><article class="legalP" id="paragraf-3-ledd-1">Uten hensyn til forbudet i § 2 kan norske og russiske fartøy fiske norsk-arktisk torsk i fiskevernsonen ved Svalbard innenfor rammen av de kvoter som er fastsatt for fartøy fra disse land.</article><article class="legalP" id="paragraf-3-ledd-2">Uten hensyn til forbudet i § 2 kan fartøy fra EU fiske 17&#xa0;885 tonn norsk-arktisk torsk i fiskevernsonen ved Svalbard.</article><article class="legalP" id="paragraf-3-ledd-3">Uten hensyn til forbudet i § 2 kan fartøy fra Færøyene fiske 1&#xa0;805 tonn norsk-arktisk torsk i fiskevernsonen ved Svalbard.</article><article class="legalP" id="paragraf-3-ledd-4">Uten hensyn til forbudet i § 2 kan fartøy fra Storbritannia fiske 5&#xa0;500 tonn norsk-arktisk torsk i fiskevernsonen ved Svalbard.</article></article><article class="legalArticle" data-lovdata-URL="LTI/forskrift/2020-12-18-3032/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fartøy med adgang til å fiske i NØS</span></h2><article class="legalP" id="paragraf-4-ledd-1">Fartøy med adgang til å fiske norsk-arktisk torsk i Norges økonomiske sone er unntatt fra begrensningene i § 3, med unntak av islandske fartøy som fisker torsk i Norges økonomiske sone i medhold av avtale av 15. mai 1999 mellom Norge, Island og Den russiske føderasjon om visse samarbeidsforhold på fiskeriområdet (Smutthullavtalen).</article><article class="legalP" id="paragraf-4-ledd-2">Fiske i fiskevernsonen kan etter unntaket i første ledd kun finne sted innenfor rammen av de fastsatte kvoter av norsk-arktisk torsk, og skal komme til fradrag i disse.</article></article><article class="legalArticle" data-lovdata-URL="LTI/forskrift/2020-12-18-3032/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Bifangst</span></h2><article class="legalP" id="paragraf-5-ledd-1">Innblanding av norsk-arktisk torsk i fisket etter andre fiskearter på inntil 10&#xa0;% er unntatt fra begrensningene i § 3.</article></article><article class="legalArticle" data-lovdata-URL="LTI/forskrift/2020-12-18-3032/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Bemyndigelse</span></h2><article class="legalP" id="paragraf-6-ledd-1">Fiskeridirektøren kan stoppe fisket etter norsk-arktisk torsk i fiskevernsonen ved Svalbard i henhold til forskriften når de kvoter som er oppstilt etter forskriften er beregnet å ville bli oppfisket.</article></article><article class="legalArticle" data-lovdata-URL="LTI/forskrift/2020-12-18-3032/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overtredelsesgebyr</span></h2><article class="legalP" id="paragraf-7-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressursloven og deltakerloven.</article></article><article class="legalArticle" data-lovdata-URL="LTI/forskrift/2020-12-18-3032/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Den som forsettlig eller uaktsomt overtrer bestemmelser i eller gitt i medhold av forskriften straffes i henhold til økonomiske soneloven § 8 og § 9 og havressurslova § 60, § 61, § 64 og § 65. Forsøk og medvirkning straffes på samme måte.</article></article><article class="legalArticle" data-lovdata-URL="LTI/forskrift/2020-12-18-3032/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 1. januar 2021 og gjelder til og med 31. desember 2021.</article></article></main></body></html>