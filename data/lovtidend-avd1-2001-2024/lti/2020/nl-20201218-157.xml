<!DOCTYPE html><html lang="no"><head><title>Lov om endringer i vannressursloven og energiloven mv. (administrative reaksjoner og sanksjoner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-12-18-157</dd><dt class="dokid">DokumentID</dt><dd class="dokid">LTI/lov/2020-12-18-157</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1917-12-14-17</li><li>lov/1990-06-29-50</li><li>lov/2000-11-24-82</li><li>lov/2010-06-04-21</li><li>lov/2011-06-24-39</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Fornybar energi</li> <li>Energirett &gt; Vannkraft</li> <li>HMS og beredskaps- og sikkerhetsrett &gt; Samfunnssikkerhet</li> <li>Miljøvern, natur og friluftsliv &gt; Naturmangfold/naturfredning</li> <li>Miljøvern, natur og friluftsliv &gt; Vannressurser</li></ul></dd><dt class="dateOfPublication">Kunngjort</dt><dd class="dateOfPublication">2020-12-18 12:10</dd><dt class="journalNumber">Journalnummer</dt><dd class="journalNumber">2020-1679</dd><dt class="titleShort">Korttittel</dt><dd class="titleShort">Endringslov til vannressursloven og energiloven mv.</dd><dt class="title">Tittel</dt><dd class="title">Lov om endringer i vannressursloven og energiloven mv. (administrative reaksjoner og sanksjoner)</dd><dt class="miscInformation">Annet om dokumentet</dt><dd class="miscInformation">Prop.100 L (2019–2020), Innst.62 L (2020–2021), Lovvedtak 22 (2020–2021). Stortingets første og andre gangs behandling hhv. 24. november og 1. desember 2020. Fremmet av Olje og energidepartementet.</dd><dt class="refid">RefID</dt><dd class="refid">lov/2020-12-18-157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vannressursloven og energiloven mv. (administrative reaksjoner og sanksjoner)<ul class="tocSubUl"><li>I<ul class="tocSubUl"><li>§ 28. (omgjøring og tilbaketrekking av konsesjon mv.)</li><li>§ 60. (tvangsmulkt)</li><li>§ 60 a. (overtredelsesgebyr)</li><li>§ 60 b. (administrativ inndragning av utbytte)</li><li>§ 60 c. (foreldelse)</li><li>§ 63. (straff)</li></ul></li><li>II<ul class="tocSubUl"><li>§ 33. Tvangsmulkt</li><li>§ 35. Overtredelsesgebyr</li><li>§ 35 a. Administrativ inndragning av utbytte</li><li>§ 35 b. Foreldelse</li><li>§ 36. Straff</li></ul></li><li>III<ul class="tocSubUl"><li>§ 10-2.</li><li>§ 10-3. (Tvangsmulkt og direkte gjennomføring)</li><li>§ 10-5. (Straff)</li><li>§ 10-7. (Overtredelsesgebyr)</li><li>§ 10-8. (Administrativ inndragning av utbytte)</li><li>§ 10-9. (Foreldelse)</li></ul></li><li>IV<ul class="tocSubUl"><li>§ 24. Tilbaketrekking av godkjenning</li><li>§ 25. Tvangsmulkt</li><li>§ 26. Overtredelsesgebyr</li><li>§ 26 a. Foreldelse</li><li>§ 27. Straff</li></ul></li><li>V<ul class="tocSubUl"><li>§ 10-6. (Tvangsmulkt)</li><li>§ 10-9. (Lovbrotsgebyr)</li><li>§ 10-10. (Administrativ inndraging av utbyte)</li><li>§ 10-11. (Forelding)</li><li>§ 10-12. (Straff)</li></ul></li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2020-12-18-157" id="dokument"><h1>Lov om endringer i vannressursloven og energiloven mv. (administrative reaksjoner og sanksjoner)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 14. desember 1917 nr. 17 om regulering og kraftutbygging i vassdrag (vassdragsreguleringsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 24. november 2000 nr. 82 om vassdrag og grunnvann (vannressursloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 4. juni 2010 nr. 21 om fornybar energiproduksjon til havs (havenergilova).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 24. juni 2011 nr. 39 om elsertifikater.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-12-18-157/KAPITTEL_1"><h2 data-text-align="center">I</h2><article class="defaultP">I lov 24. november 2000 nr. 82 om vassdrag og grunnvann gjøres følgende endringer:</article> <article class="defaultP" margin-top="true">§ 28 overskriften skal lyde:</article><article class="futureLegalArticle" data-name="§28" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">(omgjøring og tilbaketrekking av konsesjon mv.)</span></span></article> <article class="defaultP" margin-top="true">§ 28 nytt annet ledd skal lyde:</article><article class="legalP" id="kapittel-1-ledd-1">Vassdragsmyndigheten kan trekke tilbake en konsesjon eller annen tillatelse dersom rettighetshaveren har gitt uriktig eller ufullstendig informasjon av vesentlig betydning for vedtaket. Det samme gjelder dersom vedkommende ikke lenger anses skikket til å utøve virksomheten etter grovt eller gjentatte brudd på loven eller vedtak i medhold av loven.</article> <article class="defaultP" margin-top="true">§ 60 skal lyde:</article><article class="futureLegalArticle" data-name="§60" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 60</span>. <span class="legalArticleTitle">(tvangsmulkt)</span></span><article class="legalP" id="kapittel-1-foreslåttparagraf-2-ledd-1">For å sikre at plikter som følger av loven eller vedtak i medhold av loven blir etterlevd, kan vassdragsmyndigheten pålegge den ansvarlige tvangsmulkt etter reglene i forvaltningsloven § 51.</article><article class="legalP" id="kapittel-1-foreslåttparagraf-2-ledd-2">Tvangsmulkt kan fastsettes når overtredelse av loven eller vedtak i medhold av loven er oppdaget. Tvangsmulkten begynner å løpe dersom den ansvarlige oversitter den frist for retting av forholdet som vassdragsmyndigheten har fastsatt.</article></article> <article class="defaultP" margin-top="true">§ 60 a skal lyde:</article><article class="futureLegalArticle" data-name="§60a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 60 a</span>. <span class="legalArticleTitle">(overtredelsesgebyr)</span></span><article class="legalP" id="kapittel-1-foreslåttparagraf-3-ledd-1">Vassdragsmyndighetene kan ilegge overtredelsesgebyr etter reglene i forvaltningsloven § 44 til den som forsettlig eller uaktsomt overtrer<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">§ 5, § 7 første ledd, § 8 første og tredje ledd første punktum, § 10 første ledd, § 11 første ledd, § 12 annet ledd, § 16 annet ledd, § 37 første ledd, § 38 første ledd, § 43 a, § 44 annet ledd annet punktum, § 45 første og tredje ledd, § 46 første, annet og fjerde ledd eller § 54</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">pålegg etter § 7 annet ledd, § 8 tredje ledd, annet punktum, § 37 annet ledd, § 40 første ledd, § 50, § 57 annet ledd eller § 59 første eller annet ledd</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">konsesjon og konsesjonsvilkår, herunder manøvreringsreglement, eller enkeltvedtak etter § 13 fjerde ledd, § 15 tredje ledd, § 35 nr. 4, 7 og 9, § 38 annet ledd, § 39 eller § 40 første ledd.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">forskrift, når det er særskilt bestemt i forskriften.</article></article></li></ul></article><article class="legalP" id="kapittel-1-foreslåttparagraf-3-ledd-2">Ved avgjørelsen av om overtredelsesgebyr skal ilegges og ved individuell utmåling av gebyret, skal det særlig legges vekt på momentene i forvaltningsloven § 44 tredje ledd og om det foreligger gjentagelse. Det skal også tas hensyn til om det er truffet vedtak om inndragning av utbytte fra samme forhold.</article><article class="legalP" id="kapittel-1-foreslåttparagraf-3-ledd-3">Dersom bestemmelser eller vedtak som nevnt i første ledd er overtrådt av noen som har handlet på vegne av et foretak, kan overtredelsesgebyr ilegges foretaket etter reglene i forvaltningsloven § 44, jf. § 46.</article></article> <article class="defaultP" margin-top="true">§ 60 a nytt fjerde ledd skal lyde:</article><article class="legalP" id="kapittel-1-ledd-2">Departementet kan gi forskrift om utmåling av overtredelsesgebyr.</article> <article class="defaultP" margin-top="true">Ny § 60 b skal lyde:</article><article class="futureLegalArticle" data-name="§60b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 60 b</span>. <span class="legalArticleTitle">(administrativ inndragning av utbytte)</span></span><article class="legalP" id="kapittel-1-foreslåttparagraf-4-ledd-1">Vassdragsmyndigheten kan helt eller delvis inndra utbytte fra overtredelse av bestemmelser eller enkeltvedtak nevnt i § 60 a første ledd bokstav a til c, uten hensyn til om overtrederen har utvist skyld. Det samme gjelder ved overtredelse av forskrift, når det er særskilt bestemt i forskriften. Inndragning skjer overfor overtrederen, med mindre denne sannsynliggjør at utbyttet er tilfalt en annen. Inndragning kan skje så langt det ikke vil være klart urimelig.</article><article class="legalP" id="kapittel-1-foreslåttparagraf-4-ledd-2">I stedet for utbyttet kan hele eller deler av utbyttets verdi inndras. Som utbytte regnes også formuesgode som trer istedenfor utbytte, avkastning og andre fordeler av utbytte. Det er nettoutbyttet som kan inndras. Kan størrelsen av nettoutbyttet ikke godtgjøres, fastsettes beløpet skjønnsmessig.</article><article class="legalP" id="kapittel-1-foreslåttparagraf-4-ledd-3">Oppfyllelsesfristen er fire uker fra vedtaket ble truffet. Lengre frist kan fastsettes i vedtaket eller senere. Endelig vedtak om inndragning av utbytte er tvangsgrunnlag for utlegg.</article><article class="legalP" id="kapittel-1-foreslåttparagraf-4-ledd-4">Vassdragsmyndigheten kan i forskrift gi nærmere bestemmelser om inndragning av utbytte, herunder om standardisert eller skjønnsmessig utmåling og fradrag for utgifter.</article></article> <article class="defaultP" margin-top="true">Ny § 60 c skal lyde:</article><article class="futureLegalArticle" data-name="§60c" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 60 c</span>. <span class="legalArticleTitle">(foreldelse)</span></span><article class="legalP" id="kapittel-1-foreslåttparagraf-5-ledd-1">Adgangen til å treffe vedtak om overtredelsesgebyr eller inndragning av utbytte foreldes fem år etter at overtredelsen opphørte. Fristen avbrytes ved at vassdragsmyndigheten gir skriftlig forhåndsvarsel om vedtak om overtredelsesgebyr eller inndragning av utbytte eller på annen måte gir skriftlig varsel om at vassdragsmyndigheten legger til grunn at det er sannsynlig at vedkommende har brutt regelverket.</article></article> <article class="defaultP" margin-top="true">§ 63 skal lyde:</article><article class="futureLegalArticle" data-name="§63" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 63</span>. <span class="legalArticleTitle">(straff)</span></span><article class="legalP" id="kapittel-1-foreslåttparagraf-6-ledd-1">Med bøter eller fengsel inntil 1 år straffes den som forsettlig eller uaktsomt overtrer bestemmelser eller enkeltvedtak nevnt i § 60 a første ledd bokstav a til c. Overtredelse av § 5 første og annet ledd eller § 43 a første og annet ledd medfører likevel ikke straff. Departementet kan i forskrift bestemme at forsettlig eller uaktsom overtredelse av forskriften straffes på samme måte.</article><article class="legalP" id="kapittel-1-foreslåttparagraf-6-ledd-2">Er det voldt fare for betydelig skade på mennesker, miljø eller eiendom, eller det forøvrig foreligger skjerpende omstendigheter, kan overtredelser etter første ledd straffes med fengsel inntil 2 år, om ikke strengere straffebud får anvendelse. Det samme gjelder hvor overtredelsen har voldt skade på mennesker eller verneverdier i et vernet vassdrag.</article></article></section><section class="section" data-name="kapII" id="kapittel-2" data-lovdata-URL="LTI/lov/2020-12-18-157/KAPITTEL_2"><h2 data-text-align="center">II</h2><article class="defaultP">I lov 14. desember 1917 nr. 17 om regulering og kraftutbygging i vassdrag gjøres følgende endringer:</article> <article class="defaultP" margin-top="true">§ 33 skal lyde:</article><article class="futureLegalArticle" data-name="§33" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 33</span>. <span class="legalArticleTitle">Tvangsmulkt</span></span><article class="legalP" id="kapittel-2-foreslåttparagraf-1-ledd-1">Departementet kan treffe vedtak om tvangsmulkt etter reglene i forvaltningsloven § 51 for å sikre at en plikt som følger av loven eller vedtak i medhold av loven, blir oppfylt. Tvangsmulkten kan fastsettes når overtredelse av loven eller vedtak i medhold av loven er oppdaget. Tvangsmulkten begynner å løpe dersom den ansvarlige oversitter den frist for retting av forholdet som vassdragsmyndigheten har fastsatt.</article></article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-2-ledd-1">Departementet kan fatte vedtak om at konsesjonen trekkes tilbake ved grov eller gjentatt overtredelse av vesentlige konsesjonsbetingelser som er felles for alle som deltar i reguleringen, dersom konsesjonæren ikke lenger anses skikket til å utøve virksomheten.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-2-ledd-1">Departementet kan ilegge overtredelsesgebyr etter reglene i forvaltningsloven § 44 til den som forsettlig eller uaktsomt overtrer<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">§ 3, § 10 annet ledd eller § 15</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">pålegg etter § 10 første ledd eller § 32</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">konsesjon og konsesjonsvilkår, herunder manøvreringsreglement, eller andre enkeltvedtak etter loven</article></article></li><li data-li-identifier="4." data-name="4."><article class="listArticle" id="kapittel-2-foreslåttparagraf-2-ledd-1-punkt-4"><article class="legalP" id="kapittel-2-foreslåttparagraf-2-ledd-1-punkt-4-ledd-1">forskrift, når det er særskilt bestemt i forskriften.</article></article></li></ul></article><article class="legalP" id="kapittel-2-foreslåttparagraf-2-ledd-2">Ved avgjørelsen av om overtredelsesgebyr skal ilegges og ved individuell utmåling av gebyret, skal det særlig legges vekt på momentene i forvaltningsloven § 44 tredje ledd og om det foreligger gjentagelse. Det skal også tas hensyn til om det er truffet vedtak om inndragning av utbytte fra samme forhold.</article><article class="legalP" id="kapittel-2-foreslåttparagraf-2-ledd-3">Dersom bestemmelser eller vedtak som nevnt i første ledd er overtrådt av noen som har handlet på vegne av et foretak, kan overtredelsesgebyr ilegges foretaket etter reglene i forvaltningsloven § 44, jf. § 46.</article></article> <article class="defaultP" margin-top="true">§ 35 nytt fjerde ledd skal lyde:</article><article class="legalP" id="kapittel-2-ledd-2">Departementet kan gi forskrift om utmåling av overtredelsesgebyr.</article> <article class="defaultP" margin-top="true">Ny § 35 a skal lyde:</article><article class="futureLegalArticle" data-name="§35a" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 35 a</span>. <span class="legalArticleTitle">Administrativ inndragning av utbytte</span></span><article class="legalP" id="kapittel-2-foreslåttparagraf-3-ledd-1">Departementet kan helt eller delvis inndra utbytte fra overtredelse av bestemmelser eller enkeltvedtak nevnt i § 35 første ledd nr. 1 til 3, uten hensyn til om overtrederen har utvist skyld. Det samme gjelder ved overtredelse av forskrift, når det er særskilt bestemt i forskriften. Inndragning skjer overfor overtrederen, med mindre denne sannsynliggjør at utbyttet er tilfalt en annen. Inndragning kan skje så langt det ikke vil være klart urimelig.</article><article class="legalP" id="kapittel-2-foreslåttparagraf-3-ledd-2">I stedet for utbyttet kan hele eller deler av utbyttets verdi inndras. Som utbytte regnes også formuesgode som trer istedenfor utbytte, avkastning og andre fordeler av utbytte. Det er nettoutbyttet som kan inndras. Kan størrelsen av nettoutbyttet ikke godtgjøres, fastsettes beløpet skjønnsmessig.</article><article class="legalP" id="kapittel-2-foreslåttparagraf-3-ledd-3">Oppfyllelsesfristen er fire uker fra vedtaket ble truffet. Lengre frist kan fastsettes i vedtaket eller senere. Endelig vedtak om inndragning av utbytte er tvangsgrunnlag for utlegg.</article><article class="legalP" id="kapittel-2-foreslåttparagraf-3-ledd-4">Departementet kan i forskrift gi nærmere bestemmelser om inndragning av utbytte, herunder om standardisert eller skjønnsmessig utmåling og fradrag for utgifter.</article></article> <article class="defaultP" margin-top="true">Ny § 35 b skal lyde:</article><article class="futureLegalArticle" data-name="§35b" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 35 b</span>. <span class="legalArticleTitle">Foreldelse</span></span><article class="legalP" id="kapittel-2-foreslåttparagraf-4-ledd-1">Adgangen til å treffe vedtak om overtredelsesgebyr eller inndragning av utbytte foreldes fem år etter at overtredelsen opphørte. Fristen avbrytes ved at departementet gir skriftlig forhåndsvarsel om vedtak om overtredelsesgebyr eller inndragning av utbytte, eller på annen måte gir skriftlig varsel om at departementet legger til grunn at det er sannsynlig at vedkommende har brutt regelverket.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Straff</span></span><article class="legalP" id="kapittel-2-foreslåttparagraf-5-ledd-1">Med bøter eller fengsel inntil 1 år straffes den som forsettlig eller uaktsomt overtrer bestemmelser eller enkeltvedtak nevnt i § 35 første ledd nr. 1 til 3 eller forskrift, når det er særskilt bestemt i forskriften.</article><article class="legalP" id="kapittel-2-foreslåttparagraf-5-ledd-2">Er det voldt fare for betydelig skade på mennesker, miljø eller eiendom, eller det for øvrig foreligger skjerpende omstendigheter, kan overtredelser etter første ledd straffes med fengsel inntil 2 år, om ikke strengere straffebud får anvendelse. Det samme gjelder hvor overtredelsen har voldt skade på mennesker eller verneverdier i et vernet vassdrag.</article></article></section><section class="section" data-name="kapIII" id="kapittel-3" data-lovdata-URL="LTI/lov/2020-12-18-157/KAPITTEL_3"><h2 data-text-align="center">III</h2><article class="defaultP">I lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. gjøres følgende endringer:</article> <article class="defaultP" margin-top="true">Ny § 10-2 skal lyde:</article><article class="futureLegalArticle" data-name="§10-2" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 10-2</span>.</span><article class="legalP" id="kapittel-3-foreslåttparagraf-1-ledd-1"><i>(Tilbaketrekking av</i> tillatelse)</article><article class="legalP" id="kapittel-3-foreslåttparagraf-1-ledd-2">Departementet eller reguleringsmyndigheten kan trekke tilbake en konsesjon eller annen tillatelse dersom rettighetshaveren har gitt uriktige eller ufullstendige opplysninger om forhold av vesentlig betydning for vedtaket. Det samme gjelder dersom rettighetshaveren ikke lenger anses skikket til å utøve virksomheten etter grovt eller gjentatte brudd på loven eller bestemmelser eller pålegg gitt i medhold av loven.</article><article class="legalP" id="kapittel-3-foreslåttparagraf-1-ledd-3">Blir konsesjon for et anlegg etter kapittel 3 eller kapittel 5 trukket tilbake, skal departementet fastsette en frist til å sørge for at anlegget blir overtatt av andre som lovlig kan drive det. Bestemmelsene i lov 28. november 2003 nr. 98 om konsesjon ved erverv av fast eiendom (konsesjonsloven) mv. § 19 gjelder tilsvarende dersom fristen oversittes. For fjernvarmeanlegg kan det kreves at anlegget nedlegges. Ved nedleggelse får bestemmelsene i § 5-7 tilsvarende anvendelse.</article></article> <article class="defaultP" margin-top="true">§ 10-3 skal lyde</article><article class="futureLegalArticle" data-name="§10-3" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">(Tvangsmulkt og direkte gjennomføring)</span></span><article class="legalP" id="kapittel-3-foreslåttparagraf-2-ledd-1">Ved overtredelse av denne lov eller bestemmelser eller pålegg gitt i medhold av loven, kan departementet eller reguleringsmyndigheten fastsette en tvangsmulkt etter reglene i forvaltningsloven § 51.</article><article class="legalP" id="kapittel-3-foreslåttparagraf-2-ledd-2">Tvangsmulkt kan fastsettes når overtredelse av loven eller vedtak i medhold av loven er oppdaget. Tvangsmulkten begynner å løpe dersom den ansvarlige oversitter den frist for retting av forholdet som er fastsatt.</article><article class="legalP" id="kapittel-3-foreslåttparagraf-2-ledd-3">Blir pålegg etter kapittel 9 ikke etterkommet innen den fastsatte frist, kan departementet la pålegget utføre på vedkommendes bekostning.</article><article class="legalP" id="kapittel-3-foreslåttparagraf-2-ledd-4">Tvangsmulkt og utgifter til utføring av pålegg er tvangsgrunnlag for utlegg.</article></article> <article class="defaultP" margin-top="true">§ 10-5 skal lyde:</article><article class="futureLegalArticle" data-name="§10-5" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 10-5</span>. <span class="legalArticleTitle">(Straff)</span></span><article class="legalP" id="kapittel-3-foreslåttparagraf-3-ledd-1">Med bøter eller fengsel inntil 1 år eller begge deler straffes den som forsettlig eller uaktsomt overtrer bestemmelser eller enkeltvedtak nevnt i § 10-7 første ledd nr. 1 til 3 og annet ledd nr. 1 til 3. Overtredelse av kapittel 8 medfører likevel ikke straff. Departementet kan gi forskrift om at forsettlig eller uaktsom overtredelse av forskriften straffes på samme måte.</article><article class="legalP" id="kapittel-3-foreslåttparagraf-3-ledd-2">Er det voldt fare for betydelig skade på mennesker, miljø eller eiendom, eller det forøvrig foreligger skjerpende omstendigheter, kan overtredelser etter første ledd straffes med fengsel inntil 2 år, om ikke strengere straffebud får anvendelse.</article></article> <article class="defaultP" margin-top="true">§ 10-7 skal lyde:</article><article class="futureLegalArticle" data-name="§10-7" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 10-7</span>. <span class="legalArticleTitle">(Overtredelsesgebyr)</span></span><article class="legalP" id="kapittel-3-foreslåttparagraf-4-ledd-1">Departementet kan ilegge overtredelsesgebyr etter reglene i forvaltningsloven § 44 til den som forsettlig eller uaktsomt overtrer:<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-4-ledd-1-punkt-1"><article class="legalP" id="kapittel-3-foreslåttparagraf-4-ledd-1-punkt-1-ledd-1">§ 3-1 første ledd, § 4-2 første ledd, § 5-1 første ledd, § 5-4 første og tredje ledd, § 5-5 første og annet ledd, § 5-7 første, tredje og fjerde ledd, § 6-1 annet ledd, § 7-1, § 8-2, § 8-3, § 8-4, § 8-5 første og annet ledd, § 9-1 annet ledd, § 9-2 første ledd, § 9-3 første og annet ledd, § 9-5 annet ledd eller § 10-1 annet ledd</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-4-ledd-1-punkt-2"><article class="legalP" id="kapittel-3-foreslåttparagraf-4-ledd-1-punkt-2-ledd-1">pålegg etter § 10-1</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-4-ledd-1-punkt-3"><article class="legalP" id="kapittel-3-foreslåttparagraf-4-ledd-1-punkt-3-ledd-1">brudd på konsesjon, konsesjonsvilkår eller andre enkeltvedtak gitt i medhold av § 3-1 første ledd, § 3-2, § 4-2 annet og tredje ledd, § 4-4 første ledd, § 5-2, § 5-3, § 5-4 første ledd, § 5-5 tredje ledd, § 6-1 annet ledd, § 9-1 fjerde og femte ledd eller § 9-2 annet til fjerde ledd</article></article></li><li data-li-identifier="4." data-name="4."><article class="listArticle" id="kapittel-3-foreslåttparagraf-4-ledd-1-punkt-4"><article class="legalP" id="kapittel-3-foreslåttparagraf-4-ledd-1-punkt-4-ledd-1">forskrift, når det i forskriften er særskilt bestemt at overtredelse kan medføre overtredelsesgebyr.</article></article></li></ul></article><article class="legalP" id="kapittel-3-foreslåttparagraf-4-ledd-2">Reguleringsmyndigheten kan ilegge overtredelsesgebyr etter reglene i forvaltningsloven § 44 til den som forsettlig eller uaktsomt overtrer:<ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttparagraf-4-ledd-2-punkt-1"><article class="legalP" id="kapittel-3-foreslåttparagraf-4-ledd-2-punkt-1-ledd-1">§ 3-3 første ledd, § 3-4 første ledd, § 3-4 a første ledd, § 4-1 første ledd, § 4-3 tredje ledd, § 4-5 første ledd, § 4-6 første og annet ledd, § 4-7 første til tredje ledd, § 4-8, § 4-10 første og annet ledd, § 6-1 tredje ledd eller § 10-1 første, tredje og femte ledd</article></article></li><li data-li-identifier="2." data-name="2."><article class="listArticle" id="kapittel-3-foreslåttparagraf-4-ledd-2-punkt-2"><article class="legalP" id="kapittel-3-foreslåttparagraf-4-ledd-2-punkt-2-ledd-1">pålegg etter § 10-1</article></article></li><li data-li-identifier="3." data-name="3."><article class="listArticle" id="kapittel-3-foreslåttparagraf-4-ledd-2-punkt-3"><article class="legalP" id="kapittel-3-foreslåttparagraf-4-ledd-2-punkt-3-ledd-1">brudd på konsesjon, konsesjonsvilkår eller andre enkeltvedtak gitt i medhold av § 3-3 fjerde ledd, § 3-4 tredje ledd, § 3-4 a tredje ledd, § 4-1 annet og tredje ledd, § 4-2 fjerde ledd, § 4-3 annet og tredje ledd, § 4-5 annet og tredje ledd eller § 6-1 fjerde ledd</article></article></li><li data-li-identifier="4." data-name="4."><article class="listArticle" id="kapittel-3-foreslåttparagraf-4-ledd-2-punkt-4"><article class="legalP" id="kapittel-3-foreslåttparagraf-4-ledd-2-punkt-4-ledd-1">forskrift, når det i forskriften er særskilt bestemt at overtredelse kan medføre overtredelsesgebyr.</article></article></li></ul></article><article class="legalP" id="kapittel-3-foreslåttparagraf-4-ledd-3">Ved avgjørelsen av om overtredelsesgebyr skal ilegges og ved individuell utmåling av gebyret, skal det særlig legges vekt på momentene i forvaltningsloven § 44 tredje ledd og om det foreligger gjentagelse. Det skal også tas hensyn til om det er truffet vedtak om inndragning av utbytte fra samme forhold.</article><article class="legalP" id="kapittel-3-foreslåttparagraf-4-ledd-4">Dersom bestemmelser eller vedtak som nevnt i første eller annet ledd er overtrådt av noen som har handlet på vegne av et foretak, kan overtredelsesgebyr ilegges foretaket etter reglene i forvaltningsloven § 44, jf. § 46.</article><article class="legalP" id="kapittel-3-foreslåttparagraf-4-ledd-5">EFTAs overvåkningsorgan kan ilegge et foretak overtredelsesgebyr for overtredelse av plikt til å utlevere informasjon som følger av pålegg etter EØS-avtalen vedlegg IV nr. 20 (forordning 714/2009).</article></article> <article class="defaultP" margin-top="true">§ 10-7 nytt sjette ledd skal lyde:</article><article class="legalP" id="kapittel-3-ledd-1">Departementet kan gi forskrift om utmåling av overtredelsesgebyr.</article> <article class="defaultP" margin-top="true">Ny § 10-8 skal lyde:</article><article class="futureLegalArticle" data-name="§10-8" id="kapittel-3-foreslåttparagraf-5"><span class="futureLegalArticleHeader"><span class="legalArticleValue">§ 10-8</span>. <span class="legalArticleTitle">(Administrativ inndragning av utbytte)</span></span><article class="legalP" id="kapittel-3-foreslåttparagraf-5-ledd-1">Departementet kan helt eller delvis inndra utbytte fra overtredelse av bestemmelser eller enkeltvedtak nevnt i § 10-7 første ledd, uten hensyn til om overtrederen har utvist skyld. Det samme gjelder ved overtredelse av forskrift, når det er særskilt bestemt i forskriften. Reguleringsmyndigheten kan helt eller delvis inndra utbytte som er oppnådd ved overtredelse av bestemmelser eller enkeltvedtak nevnt i § 10-7 annet ledd, uten hensyn til om overtrederen har utvist skyld. Det samme gjelder ved overtredelse av forskrift, når det er særskilt bestemt i forskriften. Inndragning skjer overfor overtrederen, med mindre denne sannsynliggjør at utbyttet er tilfalt en annen. Inndragning kan bare skje så langt dette ikke vil være klart urimelig.</article><article class="legalP" id="kapittel-3-foreslåttparagraf-5-ledd-2">I stedet for utbyttet kan hele eller deler av utbyttets verdi inndras. Som utbytte regnes også formuesgode som trer istedenfor utbytte, avkastning og andre fordeler av utbytte. Det er nettoutbyttet som kan inndras. Kan størrelsen av nettoutbyttet ikke godtgjøres, fastsettes beløpet skjønnsmessig.</article><article class="legalP" id="kapittel-3-foreslåttparagraf-5-ledd-3">Oppfyllelsesfristen er fire uker fra vedtaket ble truffet. Lengre frist kan fastsettes i vedtaket eller senere. Endelig vedtak om inndragning av utbytte er tvangsgrunnlag for utlegg.</article><article class="legalP" id="kapittel-3-foreslåttparagraf-5-ledd-4">Departementet kan i forskrift gi nærmere bestemmelser om inndragning av utbytte, herunder om standardisert eller skjønnsmessig utmåling og fradrag for utgifter.</article></article> <article class="defaultP" margin-top="true">Ny § 10-9 skal lyde:</article><article class="futureLegalArticle" data-name="§10-9" id="kapittel-3-foreslåttparagraf-6"><span class="futureLegalArticleHeader"><span class="legalArticleValue">§ 10-9</span>. <span class="legalArticleTitle">(Foreldelse)</span></span><article class="legalP" id="kapittel-3-foreslåttparagraf-6-ledd-1">Adgangen til å treffe vedtak om overtredelsesgebyr eller inndragning av utbytte foreldes fem år etter at overtredelsen opphørte. Fristen avbrytes ved at departementet eller reguleringsmyndigheten gir skriftlig forhåndsvarsel om vedtak om overtredelsesgebyr eller inndragning av utbytte, eller på annen måte gir skriftlig varsel om at departementet eller reguleringsmyndigheten legger til grunn at det er sannsynlig at vedkommende har brutt regelverket.</article></article></section><section class="section" data-name="kapIV" id="kapittel-4" data-lovdata-URL="LTI/lov/2020-12-18-157/KAPITTEL_4"><h2 data-text-align="center">IV</h2><article class="defaultP">I lov 24. juni 2011 nr. 39 om elsertifikater gjøres følgende endringer:</article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Tilbaketrekking av godkjenning</span></span><article class="legalP" id="kapittel-4-foreslåttparagraf-1-ledd-1">Dersom godkjenning som elsertifikatberettiget etter § 8 er gitt på grunnlag av uriktige eller villedende opplysninger av betydning for vedtaket kan den trekkes tilbake. Godkjenningen kan også trekkes tilbake dersom innehaveren ikke lenger anses skikket til å utøve virksomheten etter grovt eller gjentatte brudd på loven.</article></article> <article class="defaultP" margin-top="true">§ 25 skal lyde:</article><article class="futureLegalArticle" data-name="§25" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Tvangsmulkt</span></span><article class="legalP" id="kapittel-4-foreslåttparagraf-2-ledd-1">Departementet kan fatte vedtak om tvangsmulkt etter reglene i forvaltningsloven § 51 for å sikre at en plikt som følger av eller i medhold av denne lov blir oppfylt.</article></article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Overtredelsesgebyr</span></span><article class="legalP" id="kapittel-4-foreslåttparagraf-3-ledd-1">Departementet kan ilegge overtredelsesgebyr etter reglene i forvaltningsloven § 44 til den som forsettlig eller uaktsomt<ul class="defaultList"><li data-li-identifier="a)" data-name="a)"><article class="listArticle" id="kapittel-4-foreslåttparagraf-3-ledd-1-punkt-1"><article class="legalP" id="kapittel-4-foreslåttparagraf-3-ledd-1-punkt-1-ledd-1">gir uriktige eller villedende opplysninger i søknad om godkjenning av produksjonsanlegg eller unnlater å gi opplysninger etter § 8,</article></article></li><li data-li-identifier="b)" data-name="b)"><article class="listArticle" id="kapittel-4-foreslåttparagraf-3-ledd-1-punkt-2"><article class="legalP" id="kapittel-4-foreslåttparagraf-3-ledd-1-punkt-2-ledd-1">gir uriktige eller villedende opplysninger om forhold som ligger til grunn for utstedelse av elsertifikater etter §§ 9 og 10,</article></article></li><li data-li-identifier="c)" data-name="c)"><article class="listArticle" id="kapittel-4-foreslåttparagraf-3-ledd-1-punkt-3"><article class="legalP" id="kapittel-4-foreslåttparagraf-3-ledd-1-punkt-3-ledd-1">gir uriktige eller villedende opplysninger etter §§ 12 eller 15 ved salg av elsertifikater,</article></article></li><li data-li-identifier="d)" data-name="d)"><article class="listArticle" id="kapittel-4-foreslåttparagraf-3-ledd-1-punkt-4"><article class="legalP" id="kapittel-4-foreslåttparagraf-3-ledd-1-punkt-4-ledd-1">overtrer bestemmelser om oppbevaring av dokumentasjon etter § 10 sjette ledd eller § 20 tredje ledd,</article></article></li><li data-li-identifier="e)" data-name="e)"><article class="listArticle" id="kapittel-4-foreslåttparagraf-3-ledd-1-punkt-5"><article class="legalP" id="kapittel-4-foreslåttparagraf-3-ledd-1-punkt-5-ledd-1">overtrer bestemmelsene om elsertifikatplikt i §§ 19, 20 eller 22, eller</article></article></li><li data-li-identifier="f)" data-name="f)"><article class="listArticle" id="kapittel-4-foreslåttparagraf-3-ledd-1-punkt-6"><article class="legalP" id="kapittel-4-foreslåttparagraf-3-ledd-1-punkt-6-ledd-1">overtrer vedtak truffet etter § 18 eller § 23.</article></article></li></ul></article><article class="legalP" id="kapittel-4-foreslåttparagraf-3-ledd-2">Ved avgjørelse av om overtredelsesgebyr skal ilegges og ved individuell utmåling av gebyret, skal det særlig legges vekt på momentene i forvaltningsloven § 44 tredje ledd og om det foreligger gjentagelse.</article><article class="legalP" id="kapittel-4-foreslåttparagraf-3-ledd-3">Dersom bestemmelser eller vedtak som nevnt i første ledd er overtrådt av noen som har handlet på vegne av et foretak, kan overtredelsesgebyr ilegges foretaket etter reglene i forvaltningsloven § 44, jf. § 46.</article></article> <article class="defaultP" margin-top="true">§ 26 nytt fjerde ledd skal lyde:</article><article class="legalP" id="kapittel-4-ledd-1">Departementet kan gi forskrift om utmåling av overtredelsesgebyr.</article> <article class="defaultP" margin-top="true">Ny § 26 a skal lyde:</article><article class="futureLegalArticle" data-name="§26a" id="kapittel-4-foreslåttparagraf-4"><span class="futureLegalArticleHeader"><span class="legalArticleValue">§ 26 a</span>. <span class="legalArticleTitle">Foreldelse</span></span><article class="legalP" id="kapittel-4-foreslåttparagraf-4-ledd-1">Adgangen til å ilegge overtredelsesgebyr foreldes fem år etter at overtredelsen opphørte. Fristen avbrytes ved at departementet gir skriftlig forhåndsvarsel om vedtak om overtredelsesgebyr eller på annen måte gir skriftlig varsel om at departementet legger til grunn at det er sannsynlig at vedkommende har brutt regelverket.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-4-foreslåttparagraf-5"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Straff</span></span><article class="legalP" id="kapittel-4-foreslåttparagraf-5-ledd-1">Med bøter eller fengsel inntil 1 år straffes den som forsettlig eller uaktsomt overtrer bestemmelser eller enkeltvedtak nevnt i § 26 første ledd eller forskrift, når det er særskilt bestemt i forskriften.</article></article></section><section class="section" data-name="kapV" id="kapittel-5" data-lovdata-URL="LTI/lov/2020-12-18-157/KAPITTEL_5"><h2 data-text-align="center">V</h2><article class="defaultP">I lov 4. juni 2010 nr. 21 om fornybar energiproduksjon til havs gjøres følgende endringer:</article> <article class="defaultP" margin-top="true">§ 10-6 skal lyde:</article><article class="futureLegalArticle" data-name="§10-6" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 10-6</span>. <span class="legalArticleTitle">(Tvangsmulkt)</span></span><article class="legalP" id="kapittel-5-foreslåttparagraf-1-ledd-1">Departementet kan gjere vedtak om tvangsmulkt i medhald av forvaltningsloven § 51 for å sikre at ei plikt som følgjer av eller i medhald av denne lova eller vilkår som er sette for konsesjon eller vedtak i eller i medhald av denne lova, blir oppfylte. Vedtak om tvangsmulkt kan òg gjerast ved oversitjing av fristar for detaljplan, byggjestart eller andre fristar knytt til framdrift av tiltaket.</article></article> <article class="defaultP" margin-top="true">§ 10-7 første ledd skal lyde:</article><article class="legalP" id="kapittel-5-ledd-1">Dersom konsesjon er gjeven på grunnlag av urette eller ufullstendige opplysningar om vesentlege omstende kan konsesjonen trekkjast tilbake. Det same gjeld dersom konsesjonæren ikkje lenger kan reknast for å vere skikka til å drive verksemda etter grovt eller gjentekne brot på lova eller føresegner eller pålegg gjevne i medhald av lova.</article> <article class="defaultP" margin-top="true">§ 10-9 skal lyde:</article><article class="futureLegalArticle" data-name="§10-9" id="kapittel-5-foreslåttparagraf-2"><span class="futureLegalArticleHeader"><span class="legalArticleValue">§ 10-9</span>. <span class="legalArticleTitle">(Lovbrotsgebyr)</span></span><article class="legalP" id="kapittel-5-foreslåttparagraf-2-ledd-1">Departementet kan påleggje gebyr etter forvaltningsloven § 44 for den som forsettleg eller aktlaust bryt<ul class="defaultList"><li data-li-identifier="1." data-name="1."><article class="listArticle" id="kapittel-5-foreslåttparagraf-2-ledd-1-punkt-1"><article class="legalP" id="kapittel-5-foreslåttparagraf-2-ledd-1-punkt-1-ledd-1">§ 3-1, § 3-2, § 5-1, § 6-1, § 8-1 fyrste ledd eller § 10-4</article></article></li><li data-li-identifier="2." data-name="2."><article class="listArticle" id="kapittel-5-foreslåttparagraf-2-ledd-1-punkt-2"><article class="legalP" id="kapittel-5-foreslåttparagraf-2-ledd-1-punkt-2-ledd-1">pålegg etter § 10-5</article></article></li><li data-li-identifier="3." data-name="3."><article class="listArticle" id="kapittel-5-foreslåttparagraf-2-ledd-1-punkt-3"><article class="legalP" id="kapittel-5-foreslåttparagraf-2-ledd-1-punkt-3-ledd-1">brot på konsesjon eller vedtak gjevne i medhald av § 3-4, § 7-1, § 8-1 andre ledd, § 10-2 eller § 10-3</article></article></li><li data-li-identifier="4." data-name="4."><article class="listArticle" id="kapittel-5-foreslåttparagraf-2-ledd-1-punkt-4"><article class="legalP" id="kapittel-5-foreslåttparagraf-2-ledd-1-punkt-4-ledd-1">forskrift, når det i forskrifta er særskilt bestemt at brot kan føre til lovbrotsgebyr.</article></article></li></ul></article><article class="legalP" id="kapittel-5-foreslåttparagraf-2-ledd-2">Ved avgjerd av om gebyr skal påleggjast og ved individuell utmåling av gebyret skal det særleg leggjast vekt på momenta nemnde i forvaltningsloven § 44 tredje ledd og om det er gjentaking. Det skal òg takast omsyn til om det er gjort vedtak om inndraging av utbyte frå det same lovbrotet.</article><article class="legalP" id="kapittel-5-foreslåttparagraf-2-ledd-3">Når eit brot på føresegn nemnd i fyrste ledd er gjort av nokon som har handla på vegner av eit føretak, kan lovbrotsgebyr påleggjast føretaket etter forvaltningsloven § 44, jf. § 46.</article></article> <article class="defaultP" margin-top="true">§ 10-9 nytt fjerde ledd skal lyde:</article><article class="legalP" id="kapittel-5-ledd-2">Departementet kan gi forskrift om utmåling av lovbrotsgebyr.</article> <article class="defaultP" margin-top="true">Ny § 10-10 skal lyde:</article><article class="futureLegalArticle" data-name="§10-10" id="kapittel-5-foreslåttparagraf-3"><span class="futureLegalArticleHeader"><span class="legalArticleValue">§ 10-10</span>. <span class="legalArticleTitle">(Administrativ inndraging av utbyte)</span></span><article class="legalP" id="kapittel-5-foreslåttparagraf-3-ledd-1">Departementet kan heilt eller delvis inndra utbyte frå brot på føresegn eller enkeltvedtak nemnd i § 10-9 fyrste ledd nr. 1 til 3, utan omsyn til om det er utvist skuld. Det same gjeld ved brot på forskrift, når det er særskilt fastsett i forskrift. Inndraging skjer overfor den som har stått for brotet, med mindre denne sannsynleggjer at utbytet er gått til ein annan. Inndraging kan berre skje så lenge det ikkje vil vere klart urimeleg.</article><article class="legalP" id="kapittel-5-foreslåttparagraf-3-ledd-2">I staden for utbyte kan heile eller delar av verdien til utbytet verte drege inn. Med utbyte reknast òg formuesgode som kjem i staden for utbyte, avkasting og andre føremoner av utbytet. Det er nettoutbytet som kan dragast inn. Vert storleiken av nettoutbytet ikkje godtgjord, kan beløpet fastsettast etter skjøn.</article><article class="legalP" id="kapittel-5-foreslåttparagraf-3-ledd-3">Oppfyllingsfristen er fire veker frå vedtaket blei gjort. Lengre frist kan fastsetjast i vedtaket eller seinare. Endeleg vedtak om inndraging av utbyte er tvangsgrunnlag for utlegg.</article><article class="legalP" id="kapittel-5-foreslåttparagraf-3-ledd-4">Departementet kan gi forskrift om inndraging av utbyte, medrekna standardisert utmåling av utbyte eller utmåling etter skjøn og frådrag for utgifter.</article></article> <article class="defaultP" margin-top="true">Ny § 10-11 skal lyde:</article><article class="futureLegalArticle" data-name="§10-11" id="kapittel-5-foreslåttparagraf-4"><span class="futureLegalArticleHeader"><span class="legalArticleValue">§ 10-11</span>. <span class="legalArticleTitle">(Forelding)</span></span><article class="legalP" id="kapittel-5-foreslåttparagraf-4-ledd-1">Departementet kan ikkje gje lovbrotsgebyr eller gjere vedtak om inndraging av utbyte seinare enn fem år etter at lovbrotet tok slutt. Fristen vert avbroten ved at departementet gir skriftleg førehandsvarsel om vedtak om gebyr eller inndraging av ulovleg utbyte, eller på annan måte gir skriftleg varsel om at departementet legg til grunn at det er sannsynleg at vedkomande har brote regelverket.</article></article> <article class="defaultP" margin-top="true">Ny § 10-12 skal lyde:</article><article class="futureLegalArticle" data-name="§10-12" id="kapittel-5-foreslåttparagraf-5"><span class="futureLegalArticleHeader"><span class="legalArticleValue">§ 10-12</span>. <span class="legalArticleTitle">(Straff)</span></span><article class="legalP" id="kapittel-5-foreslåttparagraf-5-ledd-1">Den som forsettleg eller aktlaust bryt føresegn eller enkeltvedtak nemnd i § 10-9 fyrste ledd nr. 1 til 3, vert straffa med bøter eller fengsel inntil eitt år. Departementet kan gi forskrift om at forsettleg eller aktlaust brot på forskrifter skal straffast på same måte.</article><article class="legalP" id="kapittel-5-foreslåttparagraf-5-ledd-2">Er det skapt fare for stor skade på menneske, miljø eller eigedom, eller det ligg føre andre skjerpande omstende, kan brotet straffast med fengsel inntil to år, om ikkje eit strengare straffebod gjeld.</article></article> <article class="defaultP" margin-top="true">Gjeldende § 10-10 blir ny § 10-13.</article></section><section class="section" data-name="kapVI" id="kapittel-6" data-lovdata-URL="LTI/lov/2020-12-18-157/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Loven gjelder fra den tid kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>