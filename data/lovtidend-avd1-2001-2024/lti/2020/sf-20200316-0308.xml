<!DOCTYPE html><html lang="no"><head><title>Midlertidig forskrift om unntak fra plan- og bygningsloven i forbindelse med Covid 19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-16-308</dd><dt class="dokid">DokumentID</dt><dd class="dokid">LTI/forskrift/2020-03-16-308</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-16 – 2021-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-27-71/§19-2</li><li>lov/2008-06-27-71/§20-1</li><li>lov/2008-06-27-71/§20-4</li><li>lov/2008-06-27-71/§20-5</li><li>lov/2008-06-27-71/§21-3</li><li>lov/2008-06-27-71/§21-8</li><li>lov/2008-06-27-71/§23-8</li><li>lov/2008-06-27-71/§30-5</li><li>lov/2008-06-27-71/§31-2</li></ul></dd><dt class="dateOfPublication">Kunngjort</dt><dd class="dateOfPublication">2020-03-16 15:35</dd><dt class="journalNumber">Journalnummer</dt><dd class="journalNumber">2020-0285</dd><dt class="titleShort">Korttittel</dt><dd class="titleShort">Midl. forskrift om unntak fra plan- og bygningsloven i forbindelse med Covid 19-pandemien (koronavirus)</dd><dt class="title">Tittel</dt><dd class="title">Midlertidig forskrift om unntak fra plan- og bygningsloven i forbindelse med Covid 19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 16. mars 2020 med hjemmel i lov 27. juni 2008 nr. 71 om planlegging og byggesaksbehandling (plan- og bygningsloven) § 19-2, § 20-1, § 20-4, § 20-5, § 21-3, § 21-8, § 23-8, § 30-5 og § 31-2.</dd><dt class="refid">RefID</dt><dd class="refid">forskrift/2020-03-16-308</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra plan- og bygningsloven i forbindelse med Covid 19-pandemien<ul class="tocSubUl"><li>§ 1. Unntak fra krav om søknad og tillatelse</li><li>§ 2. Kommunens behandling av søknad om midlertidig dispensasjon fra plan</li><li>§ 3. Unntak fra krav om nabovarsel</li><li>§ 4. Unntak fra byggteknisk forskrift</li><li>§ 5. Behandling av klage</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-16-308" id="dokument"><h1>Midlertidig forskrift om unntak fra plan- og bygningsloven i forbindelse med Covid 19-pandemien</h1><article class="legalArticle" data-lovdata-URL="LTI/forskrift/2020-03-16-308/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra krav om søknad og tillatelse</span></h2><article class="legalP" id="paragraf-1-ledd-1">Kommunen kan fatte vedtak om unntak fra krav om søknad og tillatelse etter plan- og bygningsloven § 20-2 for tidsbestemt bruksendring og midlertidig plassering av byggverk som skal brukes til helse- og omsorgstjenester eller sosiale tjenester, bolig for personell eller lagring av materiell og utstyr i forbindelse med Covid 19-pandemien. Unntak omfatter også rett til å foreta de endringer av byggverket som anses nødvendig.</article><article class="legalP" id="paragraf-1-ledd-2">Vedtak etter første ledd skal fattes innen 5 dager. Unntak fra krav om søknad og tillatelse kan gis for inntil seks måneder, og forlenges én gang etter denne forskriften.</article><article class="legalP" id="paragraf-1-ledd-3">Vedtak etter første ledd kan bare fattes etter anmodning fra statlig, fylkeskommunal eller kommunal myndighet.</article></article><article class="legalArticle" data-lovdata-URL="LTI/forskrift/2020-03-16-308/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunens behandling av søknad om midlertidig dispensasjon fra plan</span></h2><article class="legalP" id="paragraf-2-ledd-1">Midlertidig plassering av byggverk er, med mindre planen selv oppstiller forbud mot denne type tiltak, ikke avhengig av dispensasjon fra plan.</article><article class="legalP" id="paragraf-2-ledd-2">Der tidsbestemt bruksendring eller plassering av midlertidig byggverk er avhengig av dispensasjon fra plan eller planbestemmelser, skal søknad om dispensasjon avgjøres av kommunen innen fem dager. Fristen kan ikke forlenges.</article><article class="legalP" id="paragraf-2-ledd-3">Fristen løper i den tiden søknaden er til uttalelse hos statlige og regionale myndigheter, jf. plan- og bygningsloven § 19-1. Statlige og regionale myndigheter skal uttale seg eller fatte vedtak innen tre dager fra de mottar søknaden elektronisk fra kommunen. Fristen kan ikke forlenges. Kommunen kan behandle og avgjøre saken etter plan- og bygningsloven straks selv om fristen ikke overholdes.</article></article><article class="legalArticle" data-lovdata-URL="LTI/forskrift/2020-03-16-308/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra krav om nabovarsel</span></h2><article class="legalP" id="paragraf-3-ledd-1">Krav om nabovarsel etter plan- og bygningsloven § 19-1 og § 21-3 gjelder ikke.</article></article><article class="legalArticle" data-lovdata-URL="LTI/forskrift/2020-03-16-308/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra byggteknisk forskrift</span></h2><article class="legalP" id="paragraf-4-ledd-1">For tidsbestemt bruksendring av byggverk og plassering av midlertidig byggverk, gjelder følgende unntak fra krav i forskrift 19. juni 2017 nr. 840 om tekniske krav til byggverk (Byggteknisk forskrift):<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">kapittel 4 Dokumentasjon for forvaltning, drift og vedlikehold, kapittel 5 Grad av utnytting og kapittel 6 Beregnings- og måleregler</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">§ 8-2 til § 8-5, § 8-7 til § 8-8, § 8-10</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">§ 9-3 og § 9-4, § 9-10</article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">§ 12-2, § 12-7 til § 12-12, § 12-15, § 12-17</article></article></li><li data-li-identifier="e." data-name="e."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">§ 13-2 og § 13-3, § 13-6 til § 13-15</article></article></li><li data-li-identifier="f." data-name="f."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">kapittel 14 Energi</article></article></li><li data-li-identifier="g." data-name="g."><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">§ 15-1 til § 15-4, § 15-13 til § 15-15.</article></article></li></ul></article><article class="legalP" id="paragraf-4-ledd-2">Tidsbestemt bruksendring av byggverk og plassering av midlertidig byggverk, er unntatt fra krav om automatisk brannslokkeanlegg (sprinkling) dersom byggverket har brannalarmanlegg og rømningsveier i samsvar med byggteknisk forskrift kapittel 11.</article></article><article class="legalArticle" data-lovdata-URL="LTI/forskrift/2020-03-16-308/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Behandling av klage</span></h2><article class="legalP" id="paragraf-5-ledd-1">En klagesak skal forberedes av kommunen og sendes klageinstansen innen fem arbeidsdager etter at klagefristen er utløpt, jf. forvaltningsloven § 29. Klageinstansen skal avgjøre saken innen fem arbeidsdager. Fristene kan ikke forlenges.</article><article class="legalP" id="paragraf-5-ledd-2">Oversitter kommunen fristen i første ledd, kan klagen tas under behandling av klageinstansen. Klageinstansen kan overprøve avgjørelsen til kommunen.</article></article><article class="legalArticle" data-lovdata-URL="LTI/forskrift/2020-03-16-308/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks, og gjelder til 1. januar 2021.</article></article></main></body></html>