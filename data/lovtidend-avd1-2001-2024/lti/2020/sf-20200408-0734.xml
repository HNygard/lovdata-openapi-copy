<!DOCTYPE html><html lang="no"><head><title>Midlertidig forskrift om unntak fra regler om fysisk årsmøte og generalforsamling mv. i eierseksjonssameier, borettslag og boligbyggelag for å avhjelpe konsekvenser av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-08-734</dd><dt class="dokid">DokumentID</dt><dd class="dokid">LTI/forskrift/2020-04-08-734</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="subunit">Etat</dt><dd class="subunit"><ul><li>Bolig- og bygningsavdelingen</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-04-08 16:00</dd><dt class="journalNumber">Journalnummer</dt><dd class="journalNumber">2020-0533</dd><dt class="titleShort">Korttittel</dt><dd class="titleShort">Midl. forskrift om unntak fra regler om fysisk årsmøte og generalforsamling mv. i eierseksjonssameier mv. for å avhjelpe konsekvenser av utbrudd av covid-19</dd><dt class="title">Tittel</dt><dd class="title">Midlertidig forskrift om unntak fra regler om fysisk årsmøte og generalforsamling mv. i eierseksjonssameier, borettslag og boligbyggelag for å avhjelpe konsekvenser av utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. april 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">forskrift/2020-04-08-734</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra regler om fysisk årsmøte og generalforsamling mv. i eierseksjonssameier, borettslag og boligbyggelag for å avhjelpe konsekvenser av utbrudd av covid-19<ul class="tocSubUl"><li>Kapittel 1. Formål<ul class="tocSubUl"><li>§ 1. Formål og virkeområde</li><li>§ 2. Forholdet til lovene og vedtekter</li></ul></li><li>Kapittel 2. Unntak fra regler i eierseksjonsloven, burettslagslova og bustadbyggjelagslova<ul class="tocSubUl"><li>§ 3. Adgang til å holde årsmøte og generalforsamling uten fysisk oppmøte</li><li>§ 4. Ikke adgang til å kreve fysisk møte</li><li>§ 5. Midlertidige signaturløsninger</li><li>§ 6. Elektronisk kommunikasjon</li></ul></li><li>Kapittel 3. Varighet og ikrafttredelse<ul class="tocSubUl"><li>§ 7. Varighet</li><li>§ 8. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-08-734" id="dokument"><h1>Midlertidig forskrift om unntak fra regler om fysisk årsmøte og generalforsamling mv. i eierseksjonssameier, borettslag og boligbyggelag for å avhjelpe konsekvenser av utbrudd av covid-19</h1><section class="section" data-name="kap1" id="kapittel-1" data-lovdata-URL="LTI/forskrift/2020-04-08-734/KAPITTEL_1"><h2>Kapittel 1. Formål</h2><article class="legalArticle" data-lovdata-URL="LTI/forskrift/2020-04-08-734/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Formålet med forskriften er å legge til rette for at årsmøte i eierseksjonssameier og generalforsamling i borettslag og boligbyggelag kan skje uten fysiske møter så lenge avholdelse av fysiske møter er uforenlig med offentlige pålegg og anbefalinger.</article><article class="legalP" id="kapittel-1-paragraf-1-ledd-2">Forskriftens bestemmelser i § 3–§ 5 om unntak fra bestemmelsene i eierseksjonsloven om fysisk møte, elektronisk signatur mv. i eierseksjonssameier gjelder på Svalbard.</article></article><article class="legalArticle" data-lovdata-URL="LTI/forskrift/2020-04-08-734/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forholdet til lovene og vedtekter</span></h3><article class="legalP" id="kapittel-1-paragraf-2-ledd-1">Ved motstrid går bestemmelsene i denne forskriften foran det som er bestemt om årsmøter i eierseksjonsloven og om generalforsamling i burettslagslova og bustadbyggjelagslova. Forskriften går også foran ved motstrid med eventuelle vedtekter.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-04-08-734/KAPITTEL_2"><h2>Kapittel 2. Unntak fra regler i eierseksjonsloven, burettslagslova og bustadbyggjelagslova</h2><article class="legalArticle" data-lovdata-URL="LTI/forskrift/2020-04-08-734/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til å holde årsmøte og generalforsamling uten fysisk oppmøte</span></h3><article class="legalP" id="kapittel-2-paragraf-1-ledd-1">Styret kan beslutte å holde årsmøte og generalforsamling uten fysisk oppmøte, herunder ved bruk av digitale møteapplikasjoner, telefon- eller videomøte eller på annen betryggende måte. For gjennomføring av slikt årsmøte eller generalforsamling gjelder følgende:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Samtlige seksjons- eller andelseiere skal gis mulighet til å delta i behandlingen av sakene. Styret kan fastsette nærmere krav til gjennomføringen av deltakelsen og stemmegivning, herunder tillate bruk av forhåndsstemme uten at det er vedtektsfestet.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Forretningsfører, revisor og eventuell daglig leder skal gis mulighet til å uttale seg om aktuelle saker.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Styreleder, eller annen møteleder som årsmøtet eller generalforsamlingen velger, skal sørge for at det føres protokoll i henhold til eierseksjonsloven § 53, burettslagslova § 7-9 og bustadbyggjelagslova § 5-17.</article></article></li></ul></article><article class="legalP" id="kapittel-2-paragraf-1-ledd-2">For øvrig gjelder bestemmelsene i eierseksjonsloven kapittel VI, burettslagslova kapittel 7 og bustadbyggjelagslova kapittel 5.</article></article><article class="legalArticle" data-lovdata-URL="LTI/forskrift/2020-04-08-734/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ikke adgang til å kreve fysisk møte</span></h3><article class="legalP" id="kapittel-2-paragraf-2-ledd-1">Dersom styret beslutter å holde årsmøte eller generalforsamling i medhold av § 3, kan ingen seksjons- eller andelseiere kreve at møtet avholdes som fysisk møte.</article><article class="legalP" id="kapittel-2-paragraf-2-ledd-2">Dersom noen krever ekstraordinært årsmøte eller generalforsamling, jf. eierseksjonsloven § 42, bustadbyggjelagslova § 5-7 annet ledd og burettslagslova § 7-5, må styret vurdere om det er mulig å gjennomføre dette etter reglene i § 3. Ingen kan kreve at ekstraordinært årsmøte eller generalforsamling holdes som fysisk møte. Styret kan etter en slik vurdering beslutte at saken må utsettes til det kan holdes fysisk møte.</article></article><article class="legalArticle" data-lovdata-URL="LTI/forskrift/2020-04-08-734/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Midlertidige signaturløsninger</span></h3><article class="legalP" id="kapittel-2-paragraf-3-ledd-1">Protokoll fra årsmøte og generalforsamling kan signeres elektronisk.</article><article class="legalP" id="kapittel-2-paragraf-3-ledd-2">Bilde av protokoll med underskrift er likestilt med elektronisk signatur etter første ledd.</article></article><article class="legalArticle" data-lovdata-URL="LTI/forskrift/2020-04-08-734/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Elektronisk kommunikasjon</span></h3><article class="legalP" id="kapittel-2-paragraf-4-ledd-1">Laget kan uten hinder av kravet om forhåndssamtykke i burettslagslova § 1-6 og bustadbyggjelagslova § 1-5 kommunisere elektronisk med andelseierne.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-04-08-734/KAPITTEL_3"><h2>Kapittel 3. Varighet og ikrafttredelse</h2><article class="legalArticle" data-lovdata-URL="LTI/forskrift/2020-04-08-734/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Varighet</span></h3><article class="legalP" id="kapittel-3-paragraf-1-ledd-1">Forskriften gjelder så lenge midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) gjelder.</article></article><article class="legalArticle" data-lovdata-URL="LTI/forskrift/2020-04-08-734/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget innen den tid har meddelt at forskriften skal oppheves.</article></article></section></main></body></html>