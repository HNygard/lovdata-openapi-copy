<!DOCTYPE html><html lang="no"><head><title>Vedtak om endring i vedtekter for Regelrådet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-16-1380</dd><dt class="dokid">DokumentID</dt><dd class="dokid">LTI/forskrift/2020-06-16-1380</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1903</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2015-12-11-1903/§6</li></ul></dd><dt class="dateOfPublication">Kunngjort</dt><dd class="dateOfPublication">2020-06-26 16:45</dd><dt class="journalNumber">Journalnummer</dt><dd class="journalNumber">2020-1028</dd><dt class="titleShort">Korttittel</dt><dd class="titleShort">Endr. i vedtekter for Regelrådet</dd><dt class="title">Tittel</dt><dd class="title">Vedtak om endring i vedtekter for Regelrådet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 16. juni 2020 med hjemmel i kgl.res. 11. desember 2015 nr. 1903 om etablering av og vedtekter for Regelrådet del II § 6.</dd><dt class="refid">RefID</dt><dd class="refid">forskrift/2020-06-16-1380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i vedtekter for Regelrådet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-16-1380" id="dokument"><h1>Vedtak om endring i vedtekter for Regelrådet</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-16-1380/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I kgl.res. 11. desember 2015 nr. 1903 om etablering av og vedtekter for Regelrådet gjøres følgende endringer:</article> <article class="defaultP" margin-top="true">§ 4 Status og organisasjon første ledd skal lyde:</article><article class="legalP" id="kapittel-1-ledd-2">Regelrådet er et forvaltningsorgan underlagt Nærings- og fiskeridepartementet. Rådet har en fri og uavhengig stilling innenfor de rammer som er fastsatt gjennom tildelingsbrev. Departementet har ingen instruksjonsmyndighet i faglige spørsmål.</article> <article class="defaultP" margin-top="true">§ 5 Forretningsorden og virksomhet første ledd skal lyde:</article><article class="legalP" id="kapittel-1-ledd-3">Rådsleder har det overordnede ansvaret for Regelrådets samlede virksomhet. Rådsleder skal i samarbeid med sekretariatsleder legge til rette for rådets virksomhet. Sekretariatsleder organiserer den daglige driften av sekretariatet. Den nærmere ansvarsfordelingen mellom rådsleder og sekretariatsleder fastsettes ved fullmakt fra rådsleder til sekretariatsleder.</article> <article class="defaultP" margin-top="true">§ 5 Forretningsorden og virksomhet andre ledd skal lyde:</article><article class="legalP" id="kapittel-1-ledd-4">Rådet skal fatte beslutninger om uttalelser så ofte som leder av rådet finner det nødvendig. Rådet er beslutningsdyktig når minst tre medlemmer, inkludert enten leder eller nestleder, deltar i avstemninger om uttalelser. I tilfeller av stemmelikhet gjelder det som leder, eller nestleder dersom leder ikke deltar, har stemt for. Hvem som har deltatt i avstemningen, og eventuell uenighet om uttalelsen, skal fremgå av uttalelsen.</article> <article class="defaultP" margin-top="true">§ 5 Forretningsorden og virksomhet fjerde ledd skal lyde:</article><article class="legalP" id="kapittel-1-ledd-5">Frist for rådets uttalelse i en sak skal som hovedregel være to uker før kunngjort høringsfrist. Regelrådet kan avgi uttalelse også etter dette dersom forvaltningen har satt kortere høringsfrist enn tre måneder og dette gjør at det ikke er mulig å avgi uttalelse to uker før kunngjort høringsfrist. Uttalelsene skal offentliggjøres uten ugrunnet opphold.</article> <article class="defaultP" margin-top="true">§ 6 Endring av vedtekter skal lyde</article><article class="legalP" id="kapittel-1-ledd-6">Nærings- og fiskeridepartementet kan foreta endringer i vedtektene. Forslag til endringer skal forelegges alle departementer. Mindre endringer av vedtektene kan likevel gjennomføres uten foreleggelse dersom endringene ikke anses å ha nevneverdig betydning for øvrige departementer.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-16-1380/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 25. juni 2020.</article></section></main></body></html>