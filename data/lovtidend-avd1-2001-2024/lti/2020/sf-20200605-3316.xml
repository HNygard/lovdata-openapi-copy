<!DOCTYPE html><html lang="no"><head><title>Forskrift om krav til gjennomføring av fjernmøter i bispedømmerådene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-05-3316</dd><dt class="dokid">DokumentID</dt><dd class="dokid">LTI/forskrift/2020-06-05-3316</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkerådet</li></ul></dd><dt class="dateInForce">I kraft fra</dt><dd class="dateInForce">Når Kirkerådets direktør bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§25</li><li>forskrift/1996-11-15-1454/§2</li></ul></dd><dt class="dateOfPublication">Kunngjort</dt><dd class="dateOfPublication">2021-03-18 15:35</dd><dt class="journalNumber">Journalnummer</dt><dd class="journalNumber">2021-0380</dd><dt class="titleShort">Korttittel</dt><dd class="titleShort">Forskrift om krav til gjennomføring av fjernmøter i bispedømmerådene</dd><dt class="title">Tittel</dt><dd class="title">Forskrift om krav til gjennomføring av fjernmøter i bispedømmerådene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 5. juni 2020 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd, kirkeordning 30. mars 2019 nr. 2307 for Den norske kirke § 25 tredje ledd og regler 15. november 1996 nr. 1454 om formene for bispedømmerådets virksomhet § 2 nr. 2 fjerde punktum.</dd><dt class="refid">RefID</dt><dd class="refid">forskrift/2020-06-05-3316</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til gjennomføring av fjernmøter i bispedømmerådene<ul class="tocSubUl"><li>§ 1. Beslutning om fjernmøte</li><li>§ 2. Krav til fjernmøter</li><li>§ 3. Gjennomføring av møter for åpne dører</li><li>§ 4. Gjennomføring av møter for lukkede dører</li><li>§ 5. Krav til gjennomføring av hastefjernmøter</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-05-3316" id="dokument"><h1>Forskrift om krav til gjennomføring av fjernmøter i bispedømmerådene</h1><article class="legalArticle" data-lovdata-URL="LTI/forskrift/2020-06-05-3316/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beslutning om fjernmøte</span></h2><article class="legalP" id="paragraf-1-ledd-1">Bispedømmerådet kan vedta at et ordinært bispedømmerådsmøte skal avholdes som fjernmøte. Vedtak om fjernmøte kan omfatte ett eller flere slike møter. Avgjørelse om hastefjernmøte besluttes av lederen av bispedømmerådet.</article></article><article class="legalArticle" data-lovdata-URL="LTI/forskrift/2020-06-05-3316/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fjernmøter</span></h2><article class="legalP" id="paragraf-2-ledd-1">Ved fjernmøte skal alle møtedeltakerne kunne se, høre og kommunisere med hverandre. I særlige tilfeller kan bispedømmerådet fravike kravet om at alle møtedeltakerne skal kunne se hverandre.</article><article class="legalP" id="paragraf-2-ledd-2">Det skal legges til rette for avstemninger gjennom elektronisk løsning som ivaretar hensynene bak skriftlige avstemninger.</article><article class="legalP" id="paragraf-2-ledd-3">Bispedømmerådet fastsetter hvordan et fjernmøte skal gjennomføres.</article></article><article class="legalArticle" data-lovdata-URL="LTI/forskrift/2020-06-05-3316/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av møter for åpne dører</span></h2><article class="legalP" id="paragraf-3-ledd-1">Når møtet holdes for åpne dører, skal det være mulig for tilhørere å følge med på møtet via skjermoverføring eller på annen måte via internett. Bispedømmerådet fastsetter hvordan det skal legges til rette for overføring av møtet.</article></article><article class="legalArticle" data-lovdata-URL="LTI/forskrift/2020-06-05-3316/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av møter for lukkede dører</span></h2><article class="legalP" id="paragraf-4-ledd-1">Før bispedømmerådet gjennomfører fjernmøte i saker som av personvernhensyn skal lukkes for allmennheten, skal bispedømmerådet ha vurdert sårbarhet og risiko i tekniske løsninger og møtelokalitetenes egnethet.</article><article class="legalP" id="paragraf-4-ledd-2">Dersom et bispedømmerådsmedlem skal logge seg på en løsning på internett, skal vedkommende autentisere seg elektronisk i to trinn. Deltakelse i møtet skal kunne dokumenteres i etterkant ved bruker-ID og tidspunkt for deltakelsen. Det skal være mulig å lagre et opptak av møtet. Slike opptak skal slettes etter 3 måneder.</article><article class="legalP" id="paragraf-4-ledd-3">Dersom flere bispedømmerådsmedlemmer er til stede i et lokale hvor det gjennomføres fjernmøte, skal det oppnevnes en assisterende møteleder.</article></article><article class="legalArticle" data-lovdata-URL="LTI/forskrift/2020-06-05-3316/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til gjennomføring av hastefjernmøter</span></h2><article class="legalP" id="paragraf-5-ledd-1">Ved hastefjernmøter har lederen av bispedømmerådet ansvar for at disse gjennomføres på en betryggende måte og for at det er mulig for tilhørere å følge med på møter som holdes for åpne dører.</article></article><article class="legalArticle" data-lovdata-URL="LTI/forskrift/2020-06-05-3316/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft når Kirkerådets direktør bestemmer.</article></article></main></body></html>