<!DOCTYPE html><html lang="no"><head><title>Lov om endringer i utlendingsloven (utvidet adgang til utvisning m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-29-57</dd><dt class="dokid">DokumentID</dt><dd class="dokid">LTI/lov/2020-05-29-57</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li></ul></dd><dt class="legalArea">Rettsområde</dt><dd class="legalArea"><ul><li>Utlendingsrett</li></ul></dd><dt class="dateOfPublication">Kunngjort</dt><dd class="dateOfPublication">2020-05-29 11:55</dd><dt class="journalNumber">Journalnummer</dt><dd class="journalNumber">2020-0719</dd><dt class="titleShort">Korttittel</dt><dd class="titleShort">Endringslov til utlendingsloven (utvidet adgang til utvisning m.m.)</dd><dt class="title">Tittel</dt><dd class="title">Lov om endringer i utlendingsloven (utvidet adgang til utvisning m.m.)</dd><dt class="miscInformation">Annet om dokumentet</dt><dd class="miscInformation">Prop.40 L (2019–2020), Innst.250 L (2019–2020), Lovvedtak 86 (2019–2020). Stortingets første og andre gangs behandling hhv. 5. og 12. mai 2020. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2020-05-29-57</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (utvidet adgang til utvisning m.m.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-05-29-57" id="dokument"><h1>Lov om endringer i utlendingsloven (utvidet adgang til utvisning m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-05-29-57/KAPITTEL_1"><h2 data-text-align="center">I</h2><article class="defaultP">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">§ 66 første ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">når utlendingen her i riket er ilagt straff eller særreaksjon for et forhold som kan føre til fengselsstraff, eller for overtredelse av et av følgende straffebud i straffeloven:<br />§ 323 (mindre tyveri)<br />§ 326 (mindre underslag)<br />§ 334 (mindre heleri)<br />§ 339 (mindre hvitvasking)<br />§ 362 (mindre dokumentfalsk)<br />§ 373 (mindre bedrageri)</article></article></li></ul></article> <article class="defaultP" margin-top="true">§ 67 første ledd bokstav b til e og ny bokstav f skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i mer enn ett år,</article></article></li><li data-li-identifier="c)" data-name="c)"><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for overtredelse av et av følgende straffebud i straffeloven:<br />§ 168 (brudd på oppholds- og kontaktforbud)<br />§ 182 første ledd (opptøyer)<br />§ 189 (ulovlig bevæpning på offentlig sted)<br />§ 231 annet ledd (uaktsom narkotikaovertredelse)<br />§ 237 fjerde ledd (grovt uaktsom smitteoverføring)<br />§ 262 første ledd (brudd på ekteskapsloven)<br />§ 263 (trusler)<br />§ 271 første ledd (kroppskrenkelse)<br />§ 297 (seksuell handling uten samtykke)<br />§ 298 (seksuelt krenkende atferd offentlig eller uten samtykke)<br />§ 305 (seksuelt krenkende atferd mv. overfor barn under 16 år)<br />§ 306 (avtale om møte for å begå seksuelt overgrep)<br />§ 374 første punktum (grovt uaktsomt bedrageri)<br />§ 380 (grovt uaktsomt skattesvik)</article></article></li><li data-li-identifier="d)" data-name="d)"><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">når utlendingen har overtrådt straffeloven kapittel 18, eller har gitt trygt tilholdssted til noen som utlendingen kjenner til at har begått et slikt lovbrudd,</article></article></li><li data-li-identifier="e)" data-name="e)"><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">når utlendingen er utelukket fra rett til anerkjennelse som flyktning etter § 31 første ledd bokstav a til c, annet eller tredje ledd, eller ville blitt det ved en vurdering etter disse bestemmelsene, eller</article></article></li><li data-li-identifier="f)" data-name="f)"><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">når utlendingen for mindre enn ett år siden her i riket har sonet eller er ilagt straff for alvorlig overtredelse av én eller flere bestemmelser i vegtrafikkloven, og utlendingen ble dømt til ubetinget fengselsstraff, den straffbare handlingen skapte særlig stor fare for andre trafikanter eller for allmennheten, eller utlendingen er straffet for flere lovovertredelser som kan føre til tap av retten til å føre motorvogn, eller for flere tilfeller av kjøring uten førerrett.</article></article></li></ul></article> <article class="defaultP" margin-top="true">§ 68 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">når utlendingen for mindre enn ett år siden her i riket har sonet eller er ilagt straff eller særreaksjon for et forhold som kan føre til fengselsstraff i to år eller mer, eller for overtredelse av et av følgende straffebud i straffeloven:<br />§ 182 første ledd (opptøyer)<br />§ 189 (ulovlig bevæpning på offentlig sted)<br />§ 231 annet ledd (uaktsom narkotikaovertredelse)<br />§ 237 fjerde ledd (grovt uaktsom smitteoverføring)<br />§ 262 første ledd (brudd på ekteskapsloven)<br />§ 263 (trusler)<br />§ 297 (seksuell handling uten samtykke)<br />§ 298 (seksuelt krenkende atferd offentlig eller uten samtykke)<br />§ 305 (seksuelt krenkende atferd mv. overfor barn under 16 år)<br />§ 306 (avtale om møte for å begå seksuelt overgrep)<br />§ 374 første punktum (grovt uaktsomt bedrageri)</article></article></li></ul></article> <article class="defaultP" margin-top="true">§ 68 annet ledd skal lyde:</article><article class="legalP" id="kapittel-1-ledd-1">Dersom en straffbar handling ble begått før utlendingen fikk permanent oppholdstillatelse, gjelder § 67 første ledd bokstav a, b, c og f og annet ledd tilsvarende.</article> <article class="defaultP" margin-top="true">§ 92 første ledd annet punktum skal lyde:</article><article class="legalP" id="kapittel-1-ledd-2">Det gjelder likevel ikke i utvisningssaker i henhold til §§ 66 første ledd bokstav b og c, 67 første ledd bokstav a, b, c og f, 68 første ledd bokstav a og b og 122.</article> <article class="defaultP" margin-top="true">§ 122 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">er EØS-borger som har oppholdt seg de siste ti år i riket, med mindre det er tvingende nødvendig av hensyn til offentlig sikkerhet, eller</article></article></li></ul></article> <article class="defaultP" margin-top="true">§ 125 a første punktum skal lyde:</article><article class="legalP" id="kapittel-1-ledd-3">Kongen kan gi forskrift om rett til opphold for britiske borgere som har oppholdsrett eller varig oppholdsrett etter §§ 111, 112 eller 115 på det tidspunktet bestemmelsene i EØS-avtalen ikke lenger kommer til anvendelse overfor Storbritannia, og om rett til opphold for deres familiemedlemmer, jf. § 110.</article></section><section class="section" data-name="kapII" id="kapittel-2" data-lovdata-URL="LTI/lov/2020-05-29-57/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section></main></body></html>