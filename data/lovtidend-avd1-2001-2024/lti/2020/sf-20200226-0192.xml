<!DOCTYPE html><html lang="no"><head><title>Forskrift om endring i forskrift om skytevåpen, våpendeler og ammunisjon mv. (våpenforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-02-26-192</dd><dt class="dokid">DokumentID</dt><dd class="dokid">LTI/forskrift/2020-02-26-192</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-25-904</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-06-09-1/§1</li><li>lov/1961-06-09-1/§2</li><li>lov/1961-06-09-1/§31</li></ul></dd><dt class="dateOfPublication">Kunngjort</dt><dd class="dateOfPublication">2020-02-28 15:10</dd><dt class="journalNumber">Journalnummer</dt><dd class="journalNumber">2020-0184</dd><dt class="titleShort">Korttittel</dt><dd class="titleShort">Endr. i våpenforskriften</dd><dt class="title">Tittel</dt><dd class="title">Forskrift om endring i forskrift om skytevåpen, våpendeler og ammunisjon mv. (våpenforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 26. februar 2020 med hjemmel i lov 9. juni 1961 nr. 1 om skytevåpen og ammunisjon m.v. § 1, § 2 og § 31.</dd><dt class="refid">RefID</dt><dd class="refid">forskrift/2020-02-26-192</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om skytevåpen, våpendeler og ammunisjon mv. (våpenforskriften)<ul class="tocSubUl"><li>I<ul class="tocSubUl"><li>§ 1a. Registreringspliktig for deaktiverte skytevåpen</li><li>§ 4a. Våpendel</li><li>§ 7a. Forbud mot våpenmagasin med stor patronkapasitet</li><li>§ 22. Erverv av pipe, sluttstykke, tønne til revolver, og avtagbar låseblokk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-02-26-192" id="dokument"><h1>Forskrift om endring i forskrift om skytevåpen, våpendeler og ammunisjon mv. (våpenforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2020-02-26-192/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. juni 2009 nr. 904 om skytevåpen, våpendeler og ammunisjon mv. (våpenforskriften) gjøres følgende endringer:</article> <article class="defaultP" margin-top="true">Overskriften kapittel 1 skal lyde:</article><span class="futuretitle" id="kapittel-1-foreslåttittel-1">Kapittel 1. Ikke-kontrollpliktige våpen, krav til deaktivering av skytevåpen, typer skytevåpen, skytevåpenets funksjoneringsmetode og måling av skytevåpen</span> <article class="defaultP" margin-top="true">§ 1 tredje og fjerde ledd skal lyde:</article><article class="legalP" id="kapittel-1-ledd-2">Et skytevåpen anses å være gjort varig ubrukbart (deaktivert) dersom alle vesentlige deler av våpenet er gjort permanent ubrukelige. Deaktiveringen kan foretas av godkjent tilvirker eller børsemaker og skal etterkontrolleres av politiet. Når etterkontroll er gjennomført og godkjent, skal politiet merke våpenet, utferdige attest for deaktiveringen og registrere våpenet som lovlig deaktivert. Kravet til etterkontroll av deaktiverte skytevåpen gjelder ikke for deaktiverte skytevåpen som er kontrollert og godkjent av utenlandsk kontrollinstans i samsvar med regler fastsatt av Politidirektoratet. Politidirektoratet fastsetter nærmere regler for hvilke krav som skal stilles for at våpenet er deaktivert, og for gjennomføring av etterkontroll, merking, attestasjon og registrering av deaktiverte skytevåpen.</article><article class="legalP" id="kapittel-1-ledd-3">Skytevåpen som før forskriftens ikrafttredelse er lovlig deaktivert etter tidligere krav, skal fortsatt anses som deaktivert etter tredje ledd, med mindre skytevåpenet skifter eier eller føres ut av norsk tollområde.</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Registreringspliktig for deaktiverte skytevåpen</span></span><article class="legalP" id="kapittel-1-foreslåttparagraf-1-ledd-1">Den som erverver, eier eller innehar skytevåpen, som er deaktivert i samsvar med reglene i § 1 tredje ledd, må registrere innehavet hos politiet på fastsatt skjema.</article><article class="legalP" id="kapittel-1-foreslåttparagraf-1-ledd-2">Kravet til registreringsplikt etter første ledd gjelder ikke for skytevåpen som er lovlig deaktivert etter tidligere krav, med mindre skytevåpenet skifter eier eller føres ut av norsk tollområde.</article></article> <article class="defaultP" margin-top="true">§ 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Våpendel</span></span><article class="legalP" id="kapittel-1-foreslåttparagraf-2-ledd-1">Med låskasse etter våpenloven § 2 første ledd menes rammestykke for pistoler, revolvere, rifler og hagler som brekkes for lading og tømming, og den eller de deler som er festet til pipen for rifler og hagler som ikke brekkes for lading og tømming. For skytevåpen med delt låskasse som består av overramme og underramme regnes både underramme og overramme som låskasse etter våpenloven § 2 første ledd.</article><article class="legalP" id="kapittel-1-foreslåttparagraf-2-ledd-2">Det er forbudt uten politiets tillatelse å erverve glidestykke (sleid eller tilsvarende) til hel- og halvautomatiske pistoler, sluttstykke, tønne til revolver, avtagbar låseblokk eller sluttstykke til skytevåpen som er underlagt våpenlovens tillatelsessystem. Første punktum gjelder likevel ikke ved erverv av sluttstykke, tønne til revolver eller avtagbar låseblokk etter § 22 i denne forskriften.</article><article class="legalP" id="kapittel-1-foreslåttparagraf-2-ledd-3">Politiet kan bare gi tillatelse etter andre ledd til den som har tillatelse til å inneha skytevåpen som våpendelen kan brukes i. Reglene i § 106 andre ledd kommer til anvendelse for overramme, tønne til revolver, avtagbar låseblokk eller sluttstykke til skytevåpen som er ervervet før 1. april 2020.</article></article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Forbud mot våpenmagasin med stor patronkapasitet</span></span><article class="legalP" id="kapittel-1-foreslåttparagraf-3-ledd-1">Det er forbudt å erverve våpenmagasin til skytevåpen med patronkapasitet på mer enn fem for hagler, 10 for rifler og 20 for pistoler, med mindre unntakene etter andre til femte ledd eller § 106 første ledd kommer til anvendelse.</article><article class="legalP" id="kapittel-1-foreslåttparagraf-3-ledd-2">Politimesteren kan gi personer som oppfyller vilkårene for erverv og innehav av skytevåpen, våpendeler og ammunisjon etter § 16 fjerde ledd, § 21, § 23a eller § 54 tillatelse til å erverve våpenmagasin med patronkapasitet på mer enn fem for hagler 10 for rifler og 20 for pistoler.</article><article class="legalP" id="kapittel-1-foreslåttparagraf-3-ledd-3">Politimesteren kan gi personer, som kan dokumentere ett års aktivt medlemskap i forening tilsluttet godkjent skytterorganisasjon, med godkjent skytterprogram som oppfyller de tekniske krav til deltakelse i internasjonale skytekonkurranser, tillatelse til å erverve våpenmagasin til pistol med patronkapasitet på mer enn 20 patroner.</article><article class="legalP" id="kapittel-1-foreslåttparagraf-3-ledd-4">Politimesteren kan gi personer som kan dokumentere to års aktivt medlemskap i forening tilsluttet godkjent skytterorganisasjon, med godkjent skytterprogram tillatelse til å erverve våpenmagasin til rifle med patronkapasitet på mer enn 10 patroner.</article><article class="legalP" id="kapittel-1-foreslåttparagraf-3-ledd-5">Første til fjerde ledd gjelder ikke for personer som erverver, innehar, innfører, tilvirker eller omsetter våpenmagasin i medhold av bevilling til å drive handel med eller tilvirkning av skytevåpen. Reglene i § 106 første ledd kommer til anvendelse for våpenmagasin som er ervervet før 1. april 2020.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Erverv av pipe, sluttstykke, tønne til revolver, og avtagbar låseblokk</span></span><article class="legalP" id="kapittel-1-foreslåttparagraf-4-ledd-1">Hos autorisert våpenhandler kan innehaver av våpenkort uten politimesterens tillatelse erverve geværpipe, revolverpipe og pistolpipe kamret for samme kaliber som den som skal skiftes ut, samt sluttstykke, tønne til revolver eller avtagbar låseblokk, som passer til skytevåpen som eieren har våpenkort for, mot å fremvise våpenkort og legitimasjon. Forhandleren skal i tillegg til de opplysninger som er nevnt i § 40, også protokollføre våpenkortets nummer og utstedende myndighet. Dersom våpeneier beholder gammel pipe, sluttstykke, tønne til revolver eller avtagbar låseblokk, skal dette noteres i forhandlerens protokoll, og våpendelen registreres hos politiet etter melding fra forhandler. Ved distansesalg skal kopi av våpenkort og legitimasjon vedlegges bestillingen, og forsendelsen skal skje som rekommandert post.</article></article> <article class="defaultP" margin-top="true">§ 41 nytt tredje og nytt fjerde ledd skal lyde:</article><article class="legalP" id="kapittel-1-ledd-4">Den som har bevilling til å drive handel med skytevåpen skal føre en protokoll over omsetningen av løse våpenmagasin med patronkapasitet på mer enn fem for hagler, 10 for rifler og 20 for pistoler. Bevillingshaveren skal oppbevare våpenmagasinprotokollen i minst tre år.</article><article class="legalP" id="kapittel-1-ledd-5">Våpenmagasinprotokollen er en fortløpende fortegnelse over salget av løse våpenmagasin med patronkapasitet som nevnt i tredje ledd. Den kan være elektronisk eller papirbasert og skal opplyse om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">salgsdato,</article></article></li><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">navn på kjøper,</article></article></li><li data-li-identifier="c)" data-name="c)"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">kjøperens tillatelse etter våpenforskriften § 7a, og</article></article></li><li data-li-identifier="d)" data-name="d)"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">art og kvantum av løse våpenmagasin som mottas eller leveres.</article></article></li></ul></article> <article class="defaultP" margin-top="true">§ 55 andre ledd skal lyde:</article><article class="legalP" id="kapittel-1-ledd-6">Det kreves tillatelse også for å innføre<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">apparater for slakting og for rednings- og harpungeværer, jf. våpenloven § 5 første ledd bokstav a,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">låskasser og piper til våpen som nevnt i bokstav a, jf. våpenloven § 5 første ledd bokstav b,</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">ammunisjon til våpen som nevnt i bokstav a, jf. våpenloven § 5 første ledd bokstav c, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">skytevåpen som er deaktiverte etter § 1 tredje ledd.</article></article></li></ul></article> <article class="defaultP" margin-top="true">§ 55 fjerde ledd skal lyde:</article><article class="legalP" id="kapittel-1-ledd-7">Tillatelsen skal være datert og underskrevet av politimesteren og opplyse om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">fullt navn og adresse på den som har fått tillatelsen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">type eller art, antall, fabrikkmerke, modellbetegnelse, piplelengde og totallengde på våpenet, mekanisme (type) og kaliber ved innførsel av skytevåpen eller våpendeler,</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">kvantum og vekt ved innførsel av ammunisjon, og</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">leverandørens navn og adresse.</article></article></li></ul><p class="leddfortsettelse">Ved innførsel av deaktiverte skytevåpen skal det fremgå av tillatelsen at de innførte skytevåpnene er deaktiverte og etterkontrollert i samsvar med de krav som følger av § 1 tredje ledd.</p></article> <article class="defaultP" margin-top="true">§ 56 nytt fjerde ledd skal lyde:</article><article class="legalP" id="kapittel-1-ledd-8">Ved søknad om innførsel av deaktiverte skytevåpen skal det fremlegges dokumentasjon for at skytevåpnene er deaktiverte i samsvar med de krav som følger av § 1 tredje ledd.</article> <article class="defaultP" margin-top="true">§ 64 nytt andre ledd skal lyde:</article><article class="legalP" id="kapittel-1-ledd-9">Søknad om innførsel av deaktiverte skytevåpen sendes på fastsatt skjema. I søknaden skal det dokumenteres at skytevåpenet er deaktivert i samsvar med de krav som følger av § 1 tredje ledd.</article> <article class="defaultP" margin-top="true">Nåværende § 64 andre til fjerde ledd blir tredje til femte ledd.</article> <article class="defaultP" margin-top="true">§ 66 første og andre ledd skal lyde:</article><article class="legalP" id="kapittel-1-ledd-10">Tillatelse til ikke-ervervsmessig utførsel av skytevåpen, våpendeler og ammunisjon gis av politimesteren på søkerens bosted, eller hvis han ikke har bopel i riket, på oppholdsstedet. Er søkeren en juridisk person, gis tillatelsen av politimesteren på det sted hvor søkeren har kontor. Det kreves tillatelse også for å utføre skytevåpen som er deaktiverte etter § 1 tredje ledd.</article><article class="legalP" id="kapittel-1-ledd-11">Tillatelsen gis på fastsatt skjema som skal være datert og underskrevet av politimesteren og opplyse om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">fullt navn og adresse på den som har fått tillatelsen,</article></article></li><li data-li-identifier="b)" data-name="b)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">varesort (art, kaliber mv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">kvantum eller vekt,</article></article></li><li data-li-identifier="d)" data-name="d)"><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">bestemmelsessted og adressat, og</article></article></li><li data-li-identifier="e)" data-name="e)"><article class="listArticle" id="kapittel-1-ledd-11-punkt-5"><article class="legalP" id="kapittel-1-ledd-11-punkt-5-ledd-1">dokumentasjon for at deaktiverte skytevåpen er deaktivert i samsvar med de krav som er fastsatt i § 1 tredje ledd.</article></article></li></ul></article> <article class="defaultP" margin-top="true">§ 67 andre ledd skal lyde:</article><article class="legalP" id="kapittel-1-ledd-12">Søknaden skal opplyse om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">søkerens fulle navn og adresse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">varesort (art, kaliber mv.),</article></article></li><li data-li-identifier="c)" data-name="c)"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">kvantum eller vekt,</article></article></li><li data-li-identifier="d)" data-name="d)"><article class="listArticle" id="kapittel-1-ledd-12-punkt-4"><article class="legalP" id="kapittel-1-ledd-12-punkt-4-ledd-1">bestemmelsessted og adressat, og</article></article></li><li data-li-identifier="e)" data-name="e)"><article class="listArticle" id="kapittel-1-ledd-12-punkt-5"><article class="legalP" id="kapittel-1-ledd-12-punkt-5-ledd-1">dokumentasjon for at deaktiverte skytevåpen er deaktivert i samsvar med de krav som er fastsatt § 1 tredje ledd.</article></article></li></ul></article> <article class="defaultP" margin-top="true">§ 70 andre ledd skal lyde:</article><article class="legalP" id="kapittel-1-ledd-13">Vedkommende skal ved utreisen avgi en skriftlig erklæring til Tollvesenet på fastsatt skjema i to eksemplarer. Gjelder utførselen deaktiverte skytevåpen, skal det fremlegges dokumentasjon for at skytevåpenet er deaktivert i samsvar med reglene i § 1 tredje ledd. Erklæringen attesteres av Tollvesenet som skal beholde det ene eksemplaret og levere det andre tilbake til utstederen.</article> <article class="defaultP" margin-top="true">§ 71 første til tredje ledd skal lyde:</article><article class="legalP" id="kapittel-1-ledd-14">Utenlandsk borger som skal oppholde seg i riket i et tidsrom av inntil tre måneder, kan ved innreise medbringe til personlig bruk jaktvåpen og våpen som skal brukes i skytekonkurranser med tilhørende våpendeler og et rimelig kvantum ammunisjon til disse våpen, herunder også våpen mv. som nevnt i § 55 annet ledd, mot å vise Tollvesenet slik våpenlisens som kreves i hans hjemland. Vedkommende skal likevel ha fylt den alder som kreves for å få tillatelse til å inneha slike skytevåpen her i riket. Kravet til at formålet må gjelde jakt eller skytekonkurranser gjelder likevel ikke dersom skytevåpenet er deaktivert i samsvar med de krav som er fastsatt i § 1 tredje ledd.</article><article class="legalP" id="kapittel-1-ledd-15">Vedkommende skal ved innreisen avgi en skriftlig erklæring i to eksemplarer.</article><article class="legalP" id="kapittel-1-ledd-16">Erklæringene skal dateres og underskrives og opplyse om<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">fullt navn og adresse,</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">hvem som har utstedt våpenlisens og hvilket nummer denne har, med mindre skytevåpenet er deaktivert og ikke underlagt krav til våpenlisens i hans hjemland,</article></article></li><li data-li-identifier="c)" data-name="c)"><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">alder hvis denne er under 21 år,</article></article></li><li data-li-identifier="d)" data-name="d)"><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">skytevåpnenes eller våpendelenes art, kaliber, fabrikkmerke og nummer,</article></article></li><li data-li-identifier="e)" data-name="e)"><article class="listArticle" id="kapittel-1-ledd-16-punkt-5"><article class="legalP" id="kapittel-1-ledd-16-punkt-5-ledd-1">ammunisjonens mengde og art,</article></article></li><li data-li-identifier="f)" data-name="f)"><article class="listArticle" id="kapittel-1-ledd-16-punkt-6"><article class="legalP" id="kapittel-1-ledd-16-punkt-6-ledd-1">hva våpnene skal brukes til i Norge og hvor de skal brukes, og</article></article></li><li data-li-identifier="g)" data-name="g)"><article class="listArticle" id="kapittel-1-ledd-16-punkt-7"><article class="legalP" id="kapittel-1-ledd-16-punkt-7-ledd-1">dokumentasjon for at skytevåpenet er deaktivert i samsvar med de krav som er fastsatt i § 1 tredje ledd.</article></article></li></ul></article> <article class="defaultP" margin-top="true">§ 78 andre ledd skal lyde:</article><article class="legalP" id="kapittel-1-ledd-17">Uregistrerte hagler som er lovlig ervervet før 1. oktober 1990 regnes i kapittelet her som registreringspliktige skytevåpen. Skytevåpen som er lovlig deaktivert omfattes ikke av reglene om oppbevaring i dette kapittelet.</article> <article class="defaultP" margin-top="true">§ 93 første og andre ledd skal lyde:</article><article class="legalP" id="kapittel-1-ledd-18">Den som tilvirker skytevåpen, skal merke pipe, låskasse (både over- og underdel), rammestykke, glidestykke, tønne til revolver, samt sluttstykke eller låseblokk til skytevåpen med et permanent og unikt merke med navn på produsent eller varemerke, produksjonsland eller produksjonssted, serienummer og produksjonsår hvis dette ikke er en del av serienummeret. Dersom våpendelen er for liten til å kunne merkes i samsvar med første punktum, kan våpendelen merkes med et permanent og unikt serienummer eller alfanumerisk eller digital kode.</article><article class="legalP" id="kapittel-1-ledd-19">Den som permanent innfører skytevåpen skal påse at pipe, låskasse (både over- og underdel), rammestykke, glidestykke, tønne til revolver, samt sluttstykke eller låseblokk til skytevåpen er merket i samsvar med de krav som følger av første ledd. Kravene til merking gjelder likevel ikke skytevåpen som permanent innføres til samlerformål.</article> <article class="defaultP" margin-top="true">§ 100 andre punktum skal lyde:</article><article class="legalP" id="kapittel-1-ledd-20">Det samme gjelder utgifter til ombygning av våpen etter pålegg fra politiet, og utgifter til politiets etterkontroll og merking av skytevåpen som har blitt bygget om eller deaktivert.</article> <article class="defaultP" margin-top="true">§ 106 første og nytt andre ledd skal lyde:</article><article class="legalP" id="kapittel-1-ledd-21">Den som på ikrafttredelsestidspunktet har tillatelse til å eie og inneha skytevåpen eller våpendeler som ikke tidligere har vært forbudt, men nå forbys etter § 5, § 6, § 7 eller § 7a kan fortsatt eie og inneha våpenet eller våpendelen. Tilsvarende gjelder for den som på ikrafttredelsestidspunktet har tillatelse til å eie og inneha skytevåpen som nå reguleres av nye krav etter § 12 til § 18 og § 20. Ved søknad om tillatelse til å erverve og inneha nye skytevåpen etter paragrafene nevnt i annet punktum inngår likevel de der nevnte skytevåpen.</article><article class="legalP" id="kapittel-1-ledd-22">Den som 1. april 2020 eier overramme, tønne til revolver, avtagbar låseblokk eller sluttstykke til skytevåpen, som krever tillatelse etter § 4a, kan fortsatt eie og inneha de nevnte våpendeler uten tillatelse fra politiet.</article> <article class="defaultP" margin-top="true">Nåværende § 106 andre til femte ledd blir tredje til sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-02-26-192/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2020.</article></section></main></body></html>