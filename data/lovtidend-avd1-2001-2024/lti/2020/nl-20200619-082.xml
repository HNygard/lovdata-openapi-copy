<!DOCTYPE html><html lang="no"><head><title>Lov om endringer i midlertidig lov om tilpasninger i prosessregelverket som følge av utbruddet av covid-19 mv. (forkynnelse mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-19-82</dd><dt class="dokid">DokumentID</dt><dd class="dokid">LTI/lov/2020-06-19-82</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2020-05-26-47</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Sivilprosess/tvisteloven</li> <li>Sivil- og straffeprosess &gt; Straffeprosess/straffeprosessloven</li> <li>Sivil- og straffeprosess &gt; Domstolloven</li></ul></dd><dt class="dateOfPublication">Kunngjort</dt><dd class="dateOfPublication">2020-06-19 12:30</dd><dt class="journalNumber">Journalnummer</dt><dd class="journalNumber">2020-0901</dd><dt class="titleShort">Korttittel</dt><dd class="titleShort">Endringslov til midlertidig lov om tilpasninger i prosessregelverket (covid-19)</dd><dt class="title">Tittel</dt><dd class="title">Lov om endringer i midlertidig lov om tilpasninger i prosessregelverket som følge av utbruddet av covid-19 mv. (forkynnelse mv.)</dd><dt class="miscInformation">Annet om dokumentet</dt><dd class="miscInformation">Prop.122 L (2019–2020), Innst.381 L (2019–2020), Lovvedtak 139 (2019–2020). Stortingets første og andre gangs behandling hhv. 12. og 15. juni 2020. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2020-06-19-82</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i midlertidig lov om tilpasninger i prosessregelverket som følge av utbruddet av covid-19 mv. (forkynnelse mv.)<ul class="tocSubUl"><li>I<ul class="tocSubUl"><li>§ 6 a. Skriftlig behandling av tvist om grenser, eiendomsrett, rettigheter og annet</li><li>§ 6 b. Skriftlig behandling av forslag til jordskifteavgjørelse og fastsetting av grenser mv.</li><li>§ 6 c. Utvidet adgang til tilståelsespådømmelse i tingretten</li><li>§ 6 d. Trekningskretser for meddommere</li><li>§ 6 e. Tilkalling av meddommere</li><li>§ 12 a. Elektronisk forkynnelse</li><li>§ 12 b. Telefonforkynnelse</li><li>§ 12 c. Overføring av saker mellom sideordnede domstoler</li><li>§ 12 d. Konstituering av statsadvokater</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2020-06-19-82" id="dokument"><h1>Lov om endringer i midlertidig lov om tilpasninger i prosessregelverket som følge av utbruddet av covid-19 mv. (forkynnelse mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Midlertidig lov 26. mai 2020 nr. 47 om tilpasninger i prosessregelverket mv. som følge av utbruddet av covid-19.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-19-82/KAPITTEL_1"><h2 data-text-align="center">I</h2><article class="defaultP">I midlertidig lov 26. mai 2020 nr. 47 om tilpasninger i prosessregelverket mv. som følge av utbruddet av covid-19 gjøres følgende endringer:</article> <article class="defaultP" margin-top="true">Ny § 6 a skal lyde:</article><article class="futureLegalArticle" data-name="§6a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6 a</span>. <span class="legalArticleTitle">Skriftlig behandling av tvist om grenser, eiendomsrett, rettigheter og annet</span></span><article class="legalP" id="kapittel-1-foreslåttparagraf-1-ledd-1">Ved jordskifterettens behandling av tvist om grenser, eiendomsrett, rettigheter og annet etter jordskiftelova gjelder reglene i tvisteloven § 9-9 annet til fjerde ledd så langt de passer.</article></article> <article class="defaultP" margin-top="true">Ny § 6 b skal lyde:</article><article class="futureLegalArticle" data-name="§6b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6 b</span>. <span class="legalArticleTitle">Skriftlig behandling av forslag til jordskifteavgjørelse og fastsetting av grenser mv.</span></span><article class="legalP" id="kapittel-1-foreslåttparagraf-2-ledd-1">Jordskifteretten kan bestemme at forslag til jordskifteavgjørelse etter jordskiftelova § 6-21 skal behandles skriftlig når saken egner seg for det og skriftlig behandling er forsvarlig. Før retten treffer beslutning om skriftlig behandling, skal partene gis anledning til å uttale seg.</article><article class="legalP" id="kapittel-1-foreslåttparagraf-2-ledd-2">Første ledd gjelder tilsvarende for forslag til fastsetting av grenser, eiendomsrett, rettigheter og annet etter jordskiftelova § 6-22.</article></article> <article class="defaultP" margin-top="true">Ny § 6 c skal lyde:</article><article class="futureLegalArticle" data-name="§6c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6 c</span>. <span class="legalArticleTitle">Utvidet adgang til tilståelsespådømmelse i tingretten</span></span><article class="legalP" id="kapittel-1-foreslåttparagraf-3-ledd-1">Tingretten kan pådømme en overtredelse av straffeloven § 232 annet ledd etter reglene i straffeprosessloven § 248 selv om lovbruddet kan medføre fengsel i mer enn 10 år.</article><article class="legalP" id="kapittel-1-foreslåttparagraf-3-ledd-2">Siktede skal alltid ha forsvarer når en sak som nevnt i første ledd er sendt retten til pådømmelse etter straffeprosessloven § 248. Påtalemyndigheten skal møte i rettsmøtet.</article><article class="legalP" id="kapittel-1-foreslåttparagraf-3-ledd-3">Retten kan ikke settes med dommerfullmektig i saker som nevnt i første ledd.</article></article> <article class="defaultP" margin-top="true">Ny § 6 d skal lyde:</article><article class="futureLegalArticle" data-name="§6d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6 d</span>. <span class="legalArticleTitle">Trekningskretser for meddommere</span></span><article class="legalP" id="kapittel-1-foreslåttparagraf-4-ledd-1">Domstolleder kan beslutte at meddommere skal trekkes fra den kommunen hvor rettsmøtet skal holdes, eller fra de kommunene som ligger nærmest denne kommunen.</article></article> <article class="defaultP" margin-top="true">Ny § 6 e skal lyde:</article><article class="futureLegalArticle" data-name="§6e" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6 e</span>. <span class="legalArticleTitle">Tilkalling av meddommere</span></span><article class="legalP" id="kapittel-1-foreslåttparagraf-5-ledd-1">Tilkalling av meddommere etter domstolloven § 93 kan gjøres fra åtte virkedager forut for rettsmøtet.</article></article> <article class="defaultP" margin-top="true">Ny § 12 a skal lyde:</article><article class="futureLegalArticle" data-name="§12a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12 a</span>. <span class="legalArticleTitle">Elektronisk forkynnelse</span></span><article class="legalP" id="kapittel-1-foreslåttparagraf-6-ledd-1">Offentlige myndigheter som nevnt i domstolloven § 163 a annet ledd kan forkynne dokumenter ved elektronisk oversendelse til en digital postkasse som, når oversendelsen åpnes, automatisk returnerer en melding om at den er åpnet. Meldingen som returneres, anses som en mottakskvittering. Forkynnelsen skal anses som skjedd når meldingen er returnert.</article><article class="legalP" id="kapittel-1-foreslåttparagraf-6-ledd-2">Elektronisk forkynnelse kan også utføres ved oversendelse til en digital postkasse eller elektronisk adresse som ikke automatisk returnerer en melding som nevnt i første ledd. Forkynnelsen skal i så fall anses som skjedd når den som skal motta forkynnelsen, bekrefter å ha mottatt oversendelsen. Bekreftelsen skal gis gjennom løsningen som ble brukt ved oversendelsen. Dersom det ikke lar seg gjøre å bekrefte gjennom den samme løsningen, kan bekreftelse skje ved å returnere en underskrevet kopi av oversendelsen, eller på annen måte. Bekreftelsen anses som en mottakskvittering.</article><article class="legalP" id="kapittel-1-foreslåttparagraf-6-ledd-3">Den som skal motta en forkynnelse, kan i rettsmøte pålegges å være tilgjengelig for elektronisk forkynnelse i et bestemt tidsrom. Pålegget skal føres inn i rettsboken. Er et slikt pålegg gitt, skal forkynnelsen anses som skjedd når mottakskvittering er returnert etter første eller annet ledd, men likevel senest ved utløpet av det tidsrommet som er fastsatt i pålegget, med mindre det er grunn til å tro at mottakeren har gyldig fravær.</article></article> <article class="defaultP" margin-top="true">Ny § 12 b skal lyde:</article><article class="futureLegalArticle" data-name="§12b" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 12 b</span>. <span class="legalArticleTitle">Telefonforkynnelse</span></span><article class="legalP" id="kapittel-1-foreslåttparagraf-7-ledd-1">Offentlige myndigheter som nevnt i domstolloven § 163 a annet ledd kan forkynne dokumenter over telefon eller ved hjelp av annet fjernmøteutstyr når det som skal forkynnes, etter sitt innhold og omfang er egnet for telefonforkynnelse.</article><article class="legalP" id="kapittel-1-foreslåttparagraf-7-ledd-2">Telefonforkynnelse utføres ved at dokumentet som skal forkynnes, gjengis overfor den som skal motta forkynnelsen. Forkynnelsen skal anses som skjedd når den som utfører forkynnelsen, har forsikret seg om at den det er opprettet kontakt med, er rette vedkommende, og har gjengitt dokumentet som skal forkynnes.</article><article class="legalP" id="kapittel-1-foreslåttparagraf-7-ledd-3">Den som skal motta en forkynnelse, kan i rettsmøte pålegges å være tilgjengelig for telefonforkynnelse i et bestemt tidsrom. Pålegget skal føres inn i rettsboken. Er et slikt pålegg gitt, skal forkynnelsen anses som skjedd hvis det ikke oppnås kontakt med mottakeren etter to forsøk i det aktuelle tidsrommet, med mindre det er grunn til å tro at mottakeren har gyldig fravær.</article><article class="legalP" id="kapittel-1-foreslåttparagraf-7-ledd-4">Når forkynnelse skjer som telefonforkynnelse etter denne bestemmelsen, skal en kopi av dokumentet som ble forkynt, sendes til den det ble forkynt overfor sammen med en bekreftelse på at forkynnelse har skjedd. Bekreftelsen skal angi når og hvordan dokumentet ble forkynt.</article></article> <article class="defaultP" margin-top="true">Ny § 12 c skal lyde:</article><article class="futureLegalArticle" data-name="§12c" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 12 c</span>. <span class="legalArticleTitle">Overføring av saker mellom sideordnede domstoler</span></span><article class="legalP" id="kapittel-1-foreslåttparagraf-8-ledd-1">Når det er påkrevd eller hensiktsmessig for å avhjelpe konsekvenser av utbruddet av covid-19, kan en lagmannsrett etter anmodning fra domstollederen i en tingrett eller jordskifterett beslutte at én eller flere av domstolens saker skal overføres til én eller flere andre domstoler i samme instans. På samme vilkår kan Høyesteretts ankeutvalg etter anmodning fra domstollederen i en lagmannsrett beslutte at én eller flere av lagmannsrettens saker skal overføres til én eller flere andre lagmannsretter.</article><article class="legalP" id="kapittel-1-foreslåttparagraf-8-ledd-2">Når en tingrett eller jordskifterett er satt ut av drift, kan lagmannsretten uten anmodning beslutte at én eller flere av den aktuelle domstolens saker skal overføres til én eller flere andre domstoler i samme instans. Høyesteretts ankeutvalg kan på samme vilkår beslutte at én eller flere av en lagmannsretts saker skal overføres til én eller flere andre lagmannsretter.</article><article class="legalP" id="kapittel-1-foreslåttparagraf-8-ledd-3">Partene, og domstolen som det er aktuelt å overføre én eller flere saker til, skal gis anledning til å uttale seg før det treffes beslutning om overføring.</article><article class="legalP" id="kapittel-1-foreslåttparagraf-8-ledd-4">Beslutning om overføring etter denne bestemmelsen kan ikke ankes.</article></article> <article class="defaultP" margin-top="true">Ny § 12 d skal lyde:</article><article class="futureLegalArticle" data-name="§12d" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 12 d</span>. <span class="legalArticleTitle">Konstituering av statsadvokater</span></span><article class="legalP" id="kapittel-1-foreslåttparagraf-9-ledd-1">Riksadvokaten kan konstituere førstestatsadvokater og statsadvokater for inntil ett år<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">når vedkommende bare trengs for et begrenset tidsrom eller for å utføre et bestemt oppdrag, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">når vedkommende skal gjøre tjeneste i stedet for en annen (vikariat).</article></article></li></ul></article><article class="legalP" id="kapittel-1-foreslåttparagraf-9-ledd-2">Statsansatteloven § 4 gjelder ikke.</article><article class="legalP" id="kapittel-1-foreslåttparagraf-9-ledd-3">Samlet konstitusjonstid ved konstitusjon utferdiget av Justis- og beredskapsdepartementet og riksadvokaten kan ikke overstige ett år.</article></article> <article class="defaultP" margin-top="true">§ 16 første ledd nytt annet punktum skal lyde:</article><article class="legalP" id="kapittel-1-ledd-1"><i>Pådømmelse som nevnt i § 6 c kan likevel ikke skje dersom loven oppheves før rettsmøtet er påbegynt.</i></article></section><section class="section" data-name="kapII" id="kapittel-2" data-lovdata-URL="LTI/lov/2020-06-19-82/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>