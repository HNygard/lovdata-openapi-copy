<!DOCTYPE html><html lang="no"><head><title>Lov om endringer i skatteloven (økonomiske tiltak i møte med virusutbruddet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-06-23-100</dd><dt class="dokid">DokumentID</dt><dd class="dokid">LTI/lov/2020-06-23-100</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-06-23, inntektsårene 2020 og 2021</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2020-06-23 12:20</dd><dt class="journalNumber">Journalnummer</dt><dd class="journalNumber">2020-0933</dd><dt class="titleShort">Korttittel</dt><dd class="titleShort">Endringslov til skatteloven (økonomiske tiltak i møte med virusutbruddet)</dd><dt class="title">Tittel</dt><dd class="title">Lov om endringer i skatteloven (økonomiske tiltak i møte med virusutbruddet)</dd><dt class="miscInformation">Annet om dokumentet</dt><dd class="miscInformation">Prop.126 L (2019–2020), Innst.362 L (2019–2020), Lovvedtak 151 (2019–2020). Stortingets første og andre gangs behandling hhv. 16. og 19. juni 2020. Fremmet av Finansdepartementet.</dd><dt class="refid">RefID</dt><dd class="refid">lov/2020-06-23-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatteloven (økonomiske tiltak i møte med virusutbruddet)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2020-06-23-100" id="dokument"><h1>Lov om endringer i skatteloven (økonomiske tiltak i møte med virusutbruddet)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-06-23-100/KAPITTEL_1"><h2 data-text-align="center">I</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 4-10 første og fjerde ledd skal lyde:</article><article class="numberedLegalP" data-numerator="1" id="kapittel-1-nummer-1">(1) Verdien av fast eiendom kan settes lavere enn omsetningsverdien. Verdien av primærbolig og fritidsbolig skal settes ned etter krav fra skattyter dersom den overstiger 30 prosent av eiendommens dokumenterte omsetningsverdi. Verdien av næringseiendom skal settes ned etter krav fra skattyter dersom den overstiger 78 prosent av eiendommens dokumenterte omsetningsverdi. Verdien av annen bolig (sekundærbolig) skal settes ned etter krav fra skattyter dersom den overstiger eiendommens dokumenterte omsetningsverdi.</article><article class="numberedLegalP" data-numerator="4" id="kapittel-1-nummer-2">(4) Verdien av næringseiendom kan fastsettes på grunnlag av en beregnet utleieverdi. Verdsetting etter første punktum kan foretas ved bruk av differensierte kvadratmetersatser. Verdien av næringseiendom settes til 65 prosent av eiendommens beregnede utleieverdi.</article> <article class="defaultP" margin-top="true">§ 4-12 første til tredje, femte og sjette ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Børsnotert aksje verdsettes i alminnelighet til 65 prosent av kursverdien 1. januar i skattefastsettingsåret.</article><article class="numberedLegalP" data-numerator="2" id="kapittel-1-nummer-4">(2) Ikke-børsnotert aksje verdsettes til 65 prosent av aksjens forholdsmessige andel av aksjeselskapets eller allmennaksjeselskapets samlede skattemessige formuesverdi 1. januar året før skattefastsettingsåret fordelt etter pålydende.</article><article class="numberedLegalP" data-numerator="3" id="kapittel-1-nummer-5">(3) Ikke-børsnotert aksje i utenlandsk selskap verdsettes til 65 prosent av aksjens antatte salgsverdi 1. januar i skattefastsettingsåret. Aksjen skal verdsettes etter annet ledd når skattyteren krever dette og kan sannsynliggjøre selskapets skattemessige formuesverdi.</article><article class="numberedLegalP" data-numerator="5" id="kapittel-1-nummer-6">(5) Egenkapitalbevis i sparebank, gjensidig forsikringsselskap, kreditt- og hypotekforening og selveiende finansieringsforetak verdsettes til 65 prosent av kursverdien 1. januar i skattefastsettingsåret. Er kursen ikke notert eller kjent, settes verdien til den antatte salgsverdi.</article><article class="numberedLegalP" data-numerator="6" id="kapittel-1-nummer-7">(6) Andel i verdipapirfond verdsettes til andelsverdien 1. januar i skattefastsettingsåret. Aksjeandel i verdipapirfond, jf. skatteloven § 10-20, verdsettes til 65 prosent av aksjeandelens verdi.</article> <article class="defaultP" margin-top="true">§ 4-17 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Driftsmidler, unntatt eiendom som nevnt i skatteloven § 4-10 første ledd tredje punktum, verdsettes til 65 prosent av skattemessig formuesverdi.</article> <article class="defaultP" margin-top="true">§ 4-40 fjerde punktum skal lyde:</article><article class="legalP" id="kapittel-1-ledd-1">Verdien av deltakerens selskapsandel settes til 65 prosent av andelen av nettoformuen beregnet etter denne paragraf.</article> <article class="defaultP" margin-top="true">§ 5-14 første ledd bokstav a siste punktum skal lyde:</article><article class="legalP" id="kapittel-1-ledd-2">Den skattefrie fordelen kan likevel ikke overstige 5 000 kroner pr. inntektsår.</article> <article class="defaultP" margin-top="true">§ 6-53 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Personlig skattyter gis fradrag med inntil 1 million kroner for aksjeinnskudd i forbindelse med stiftelse eller kapitalforhøyelse ved nytegning av aksjer, jf. aksjeloven kapittel 2 og 10. Det gis bare fradrag for aksjeinnskudd på minst 30&#xa0;000 kroner for den personlige aksjonæren i det enkelte selskap. Aksjeselskap som nevnt i annet ledd kan ikke motta mer enn 5 millioner kroner årlig i fradragsberettigede aksjeinnskudd.</article></section><section class="section" data-name="kapII" id="kapittel-2" data-lovdata-URL="LTI/lov/2020-06-23-100/KAPITTEL_2"><h2 data-text-align="center">II</h2><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="defaultP" margin-top="true">§ 6-53 fjerde ledd ny bokstav d) skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Begrensningene for ansatte eller ansattes nærstående under bokstavene a), b) og c) gjelder ikke når aksjeinnskuddet er gjort i inntektsårene 2020 og 2021.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/lov/2020-06-23-100/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene under I trer i kraft straks med virkning fra og med inntektsåret 2020.</article><article class="legalP" id="kapittel-3-ledd-2">Endringen under II trer i kraft straks med virkning for inntektsårene 2020 og 2021.</article></section></main></body></html>