<!DOCTYPE html><html lang="no"><head><title>Forskrift om smitteverntiltak mv. ved koronautbruddet (Covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-27-470</dd><dt class="dokid">DokumentID</dt><dd class="dokid">LTI/forskrift/2020-03-27-470</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-03-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-13-287</li><li>forskrift/2020-03-12-270</li><li>forskrift/2020-03-13-291</li><li>forskrift/2020-03-15-372</li><li>forskrift/2020-03-15-293</li><li>forskrift/2020-03-15-294</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§1-2</li><li>lov/1994-08-05-55/§4-3</li><li>lov/1994-08-05-55/§7-12</li><li>lov/2000-06-23-56/§4-1</li><li>lov/2000-06-23-56/§1-5</li></ul></dd><dt class="dateOfPublication">Kunngjort</dt><dd class="dateOfPublication">2020-03-27 16:50</dd><dt class="journalNumber">Journalnummer</dt><dd class="journalNumber">2020-0417</dd><dt class="titleShort">Korttittel</dt><dd class="titleShort">Covid-19-forskriften</dd><dt class="title">Tittel</dt><dd class="title">Forskrift om smitteverntiltak mv. ved koronautbruddet (Covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. mars 2020 med hjemmel i lov 5. august 1994 nr. 55 om vern mot smittsomme sykdommer § 1-2 tredje ledd, § 4-3 og § 7-12 og lov 23. juni 2000 nr. 56 om helsemessig og sosial beredskap (helseberedskapsloven) § 4-1 jf. § 1-5. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2020-03-27-470</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om smitteverntiltak mv. ved koronautbruddet (Covid-19-forskriften)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Nærkontakt</li><li>§ 4. Anbefalinger om avstand mellom personer og samling av personer i grupper</li><li>§ 5. Karanteneplikt ved ankomst til Norge</li><li>§ 6. Unntak fra karanteneplikt for personer som ankommer Norge</li><li>§ 7. Unntak fra karanteneplikt ved utreise fra Norge</li><li>§ 8. Karanteneplikt etter nærkontakt med bekreftet smittet person</li><li>§ 9. Unntak fra karanteneplikt etter nærkontakt med bekreftet smittet person</li><li>§ 10. Karanteneregulering og inn- og utreiseregler for Svalbard og Jan Mayen</li><li>§ 11. Isolering</li><li>§ 12. Stenging av barnehager, skoler og utdanningsinstitusjoner</li><li>§ 13. Forbud mot enkelte kultur- og idrettsarrangementer mv. hvor personer fysisk møtes</li><li>§ 14. Stenging av enkelte virksomheter</li><li>§ 15. Krav til virksomheter hvor det serveres mat</li><li>§ 16. Krav til enkelte helsefaglige virksomheter utenfor spesialisthelsetjenesten</li><li>§ 17. Utreiseforbud for helsepersonell</li><li>§ 18. Straff</li><li>§ 19. Endringer og forlengelse av forskriften</li><li>§ 20. Ikrafttredelse</li><li>§ 21. Endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-27-470" id="dokument"><h1>Forskrift om smitteverntiltak mv. ved koronautbruddet (Covid-19-forskriften)</h1><article class="legalArticle" data-lovdata-URL="LTI/forskrift/2020-03-27-470/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å fastsette smittevernfaglige tiltak for å hindre eller begrense spredning av SARS CoV-2-virus i befolkningen og blant helsepersonell, og for å sikre opprettholdelse av tilstrekkelig kapasitet i helse- og omsorgstjenesten slik at tjenesten kan håndtere smittesituasjonen og samtidig ivareta ordinære helse- og omsorgstjenester.</article></article><article class="legalArticle" data-lovdata-URL="LTI/forskrift/2020-03-27-470/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for enhver som oppholder seg i Norge.</article><article class="legalP" id="paragraf-2-ledd-2">Forskriften gjelder for Svalbard og Jan Mayen, men med de unntakene og tilpasningene som følger av § 10.</article></article><article class="legalArticle" data-lovdata-URL="LTI/forskrift/2020-03-27-470/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nærkontakt</span></h2><article class="legalP" id="paragraf-3-ledd-1">Med nærkontakt menes i denne forskriften, kontakt med andre personer med mindre enn to meters avstand i mer enn 15 minutter, eller direkte fysisk kontakt. Med nærkontakt menes ikke kontakt mellom pasient, pårørende eller andre og helsepersonell som bruker forsvarlig beskyttelsesutstyr.</article></article><article class="legalArticle" data-lovdata-URL="LTI/forskrift/2020-03-27-470/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Anbefalinger om avstand mellom personer og samling av personer i grupper</span></h2><article class="legalP" id="paragraf-4-ledd-1">For å hindre eller begrense spredning av SARS CoV-2-virus i befolkningen, gir Helsedirektoratet anbefalinger om fysisk avstand som skal holdes mellom personer og begrensninger på antall personer som kan samles i en gruppe.</article></article><article class="legalArticle" data-lovdata-URL="LTI/forskrift/2020-03-27-470/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Karanteneplikt ved ankomst til Norge</span></h2><article class="legalP" id="paragraf-5-ledd-1">Personer som ankommer Norge, skal oppholde seg i karantene i 14 dager etter ankomst til Norge.</article><article class="legalP" id="paragraf-5-ledd-2">En person i karantene skal oppholde seg i eget hjem eller på annet egnet oppholdssted. Personen kan bare oppholde seg utenfor hjemmet eller oppholdsstedet hvis nærkontakt med andre enn de personene som vedkommende bor sammen med, unngås.</article></article><article class="legalArticle" data-lovdata-URL="LTI/forskrift/2020-03-27-470/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra karanteneplikt for personer som ankommer Norge</span></h2><article class="legalP" id="paragraf-6-ledd-1">Personer som krysser grensen mellom Sverige og Norge eller Finland og Norge er unntatt fra karanteneplikt etter § 5 i den tiden de er under reise mellom bolig og arbeidssted og i den tiden de er i arbeid.</article><article class="legalP" id="paragraf-6-ledd-2">Personer som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, herunder personer som gjennomfører vare- og passasjertransport, er unntatt fra karanteneplikt etter § 5 i den tiden de er under reise mellom bolig og arbeidssted og i den tiden de er i arbeid. Bruk av unntaket skal avklares med virksomhetsledelsen.</article><article class="legalP" id="paragraf-6-ledd-3">Personer som er omfattet av unntaket i første og andre ledd, skal så langt som mulig unngå nærkontakt med andre personer, jf. § 3.</article></article><article class="legalArticle" data-lovdata-URL="LTI/forskrift/2020-03-27-470/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra karanteneplikt ved utreise fra Norge</span></h2><article class="legalP" id="paragraf-7-ledd-1">Personer som har karanteneplikt etter § 5, kan forlate karantenestedet for videre utreise fra Norge dersom transport fra karantenestedet til utreisestedet kan skje på en smittevernfaglig forsvarlig måte i tråd med retningslinjer fra Helsedirektoratet.</article><article class="legalP" id="paragraf-7-ledd-2">Personer kan ikke forlate karantenestedet dersom de er i eller skal være i karantene eller isolering etter § 8 eller 11.</article></article><article class="legalArticle" data-lovdata-URL="LTI/forskrift/2020-03-27-470/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Karanteneplikt etter nærkontakt med bekreftet smittet person</span></h2><article class="legalP" id="paragraf-8-ledd-1">Personer som har hatt nærkontakt, jf. § 3, med en person senere enn 24 timer før vedkommende fikk de første symptomer på smitte, og som siden er bekreftet smittet av SARS CoV-2-virus skal oppholde seg i karantene i 14 dager etter kontakten.</article><article class="legalP" id="paragraf-8-ledd-2">Personer som er i karantene, og som utvikler feber eller luftveissymptomer som hoste eller tungpustethet, skal kontakte helsetjenesten og fortsatt oppholde seg i karantene.</article><article class="legalP" id="paragraf-8-ledd-3">En person i karantene skal oppholde seg i eget hjem eller på annet egnet oppholdssted. Personen kan bare oppholde seg utenfor hjemmet eller oppholdsstedet hvis nærkontakt med andre enn de personene som vedkommende bor sammen med, unngås. Personer i karantene etter denne bestemmelsen kan ikke foreta følgende aktiviteter:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-3-punkt-1"><article class="legalP" id="paragraf-8-ledd-3-punkt-1-ledd-1">gå på jobb eller skole</article></article></li><li data-li-identifier="b)" data-name="b)"><article class="listArticle" id="paragraf-8-ledd-3-punkt-2"><article class="legalP" id="paragraf-8-ledd-3-punkt-2-ledd-1">foreta lengre reiser innenlands eller reiser utenlands</article></article></li><li data-li-identifier="c)" data-name="c)"><article class="listArticle" id="paragraf-8-ledd-3-punkt-3"><article class="legalP" id="paragraf-8-ledd-3-punkt-3-ledd-1">ta offentlig transport</article></article></li><li data-li-identifier="d)" data-name="d)"><article class="listArticle" id="paragraf-8-ledd-3-punkt-4"><article class="legalP" id="paragraf-8-ledd-3-punkt-4-ledd-1">oppsøke steder hvor det er vanskelig å holde nødvendig avstand til andre personer.</article></article></li></ul></article></article><article class="legalArticle" data-lovdata-URL="LTI/forskrift/2020-03-27-470/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra karanteneplikt etter nærkontakt med bekreftet smittet person</span></h2><article class="legalP" id="paragraf-9-ledd-1">Personer som er strengt nødvendige for å kunne opprettholde forsvarlig drift av funksjoner knyttet til liv og helse, er unntatt fra karanteneplikt etter § 8 når de er på jobb eller reiser til og fra jobb med annet enn offentlig transport. Dette gjelder ikke dersom personen som er unntatt karantene utvikler feber eller luftveissymptomer som hoste eller tungpustethet.</article><article class="legalP" id="paragraf-9-ledd-2">Med funksjoner knyttet til liv og helse menes blant annet vakttjeneste innen helse- og omsorgstjenesten, sikkerhetsarbeid (politi-, brann- og redningsberedskap) og øverste ledelse i kritiske samfunnsfunksjoner. Bruk av unntaket etter første ledd første punktum skal avklares med virksomhetsledelsen.</article><article class="legalP" id="paragraf-9-ledd-3">Personer som er omfattet av unntaket i første ledd første punktum, skal så langt som mulig unngå nærkontakt med andre personer, jf. § 3.</article></article><article class="legalArticle" data-lovdata-URL="LTI/forskrift/2020-03-27-470/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Karanteneregulering og inn- og utreiseregler for Svalbard og Jan Mayen</span></h2><article class="legalP" id="paragraf-10-ledd-1">Personer som er omfattet av karanteneplikten etter § 5 eller § 8, skal etter ankomst til Norge ikke reise videre til Svalbard eller Jan Mayen før etter utløpet av karanteneperioden.</article><article class="legalP" id="paragraf-10-ledd-2">Sysselmannen på Svalbard kan treffe vedtak om at personer som ankommer Svalbard skal i karantene i samsvar med § 5. Sysselmannen kan treffe vedtak om unntak fra karanteneplikt for personell i samfunnskritiske funksjoner og nøkkelpersonell i viktige bedrifter eller virksomheter. Sysselmannen kan også treffe vedtak om unntak fra karanteneplikt for fastboende og deres familie og nærstående dersom særlige grunner tilsier dette.</article><article class="legalP" id="paragraf-10-ledd-3">Sysselmannen på Svalbard kan treffe vedtak om bruk av unntaket i § 6 eller § 9 på Svalbard under hensyn til de stedlige forholdene.</article><article class="legalP" id="paragraf-10-ledd-4">Personer som befinner seg på Svalbard uten å være bosatt der, og som er underlagt karanteneplikt der etter § 5, kan forlate Svalbard. Karanteneplikten er heller ikke til hinder for videre utreise fra Norge. Nærkontakt med andre personer skal så langt som mulig unngås, jf. § 3.</article><article class="legalP" id="paragraf-10-ledd-5">Utreise fra karantene på Svalbard skjer i tråd med beslutning fra Sysselmannen på Svalbard, etter samråd med Universitetssykehuset Nord-Norge HF – Longyearbyen sykehus. Sysselmannen på Svalbard kan i vedtak gi pålegg om at personer som nevnt i fjerde ledd har plikt til å forlate Svalbard. Forvaltningsloven kapittel IV til VII gjelder ikke.</article></article><article class="legalArticle" data-lovdata-URL="LTI/forskrift/2020-03-27-470/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Isolering</span></h2><article class="legalP" id="paragraf-11-ledd-1">Personer som er bekreftet smittet av SARS CoV-2-virus, skal oppholde seg i isolering.</article><article class="legalP" id="paragraf-11-ledd-2">Med isolering menes at personen oppholder seg i eget hjem eller på annet egnet oppholdssted. Personen skal være isolert fra andre personer, og skal så langt det er mulig ikke ha nærkontakt med personer i samme husstand, jf. § 3.</article><article class="legalP" id="paragraf-11-ledd-3">Personer omfattet av første ledd plikter å oppholde seg i isolering fra symptomer inntrer. Perioden for isolering skal være i samsvar med Helsedirektoratets anbefalinger.</article></article><article class="legalArticle" data-lovdata-URL="LTI/forskrift/2020-03-27-470/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stenging av barnehager, skoler og utdanningsinstitusjoner</span></h2><article class="legalP" id="paragraf-12-ledd-1">Følgende virksomheter skal holde stengt:<ul class="defaultList"><li data-li-identifier="a)" data-name="a)"><article class="listArticle" id="paragraf-12-ledd-1-punkt-1"><article class="legalP" id="paragraf-12-ledd-1-punkt-1-ledd-1">barnehager</article></article></li><li data-li-identifier="b)" data-name="b)"><article class="listArticle" id="paragraf-12-ledd-1-punkt-2"><article class="legalP" id="paragraf-12-ledd-1-punkt-2-ledd-1">barneskoler</article></article></li><li data-li-identifier="c)" data-name="c)"><article class="listArticle" id="paragraf-12-ledd-1-punkt-3"><article class="legalP" id="paragraf-12-ledd-1-punkt-3-ledd-1">ungdomsskoler</article></article></li><li data-li-identifier="d)" data-name="d)"><article class="listArticle" id="paragraf-12-ledd-1-punkt-4"><article class="legalP" id="paragraf-12-ledd-1-punkt-4-ledd-1">videregående skoler</article></article></li><li data-li-identifier="e)" data-name="e)"><article class="listArticle" id="paragraf-12-ledd-1-punkt-5"><article class="legalP" id="paragraf-12-ledd-1-punkt-5-ledd-1">universiteter og høyskoler</article></article></li><li data-li-identifier="f)" data-name="f)"><article class="listArticle" id="paragraf-12-ledd-1-punkt-6"><article class="legalP" id="paragraf-12-ledd-1-punkt-6-ledd-1">andre utdanningsinstitusjoner.</article></article></li></ul></article><article class="legalP" id="paragraf-12-ledd-2">Kommunen skal sørge for at ledere av barnehager og rektorer ved barneskoler etablerer et tilbud som nevnt i første ledd bokstav a og b til barn til personell i helse- og omsorgstjenesten, transportsektoren eller innen andre kritiske samfunnsfunksjoner.</article><article class="legalP" id="paragraf-12-ledd-3">Kommunen og fylkeskommunen skal også sørge for at det etableres et tilbud for barn og unge med særlige omsorgsbehov som ikke kan ivaretas når barnehage, skole eller andre dagtilbud er stengt.</article></article><article class="legalArticle" data-lovdata-URL="LTI/forskrift/2020-03-27-470/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Forbud mot enkelte kultur- og idrettsarrangementer mv. hvor personer fysisk møtes</span></h2><article class="legalP" id="paragraf-13-ledd-1">Følgende arrangementer er forbudt:<ul class="defaultList"><li data-li-identifier="a)" data-name="a)"><article class="listArticle" id="paragraf-13-ledd-1-punkt-1"><article class="legalP" id="paragraf-13-ledd-1-punkt-1-ledd-1">kulturarrangementer hvor personer fysisk møtes</article></article></li><li data-li-identifier="b)" data-name="b)"><article class="listArticle" id="paragraf-13-ledd-1-punkt-2"><article class="legalP" id="paragraf-13-ledd-1-punkt-2-ledd-1">idrettsarrangementer og organisert idrettsaktivitet både innendørs og utendørs hvor personer fysisk møtes.</article></article></li></ul></article></article><article class="legalArticle" data-lovdata-URL="LTI/forskrift/2020-03-27-470/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Stenging av enkelte virksomheter</span></h2><article class="legalP" id="paragraf-14-ledd-1">Følgende virksomheter skal holde stengt:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">serveringssteder hvor det ikke serveres mat. Serveringssteder omfatter kafe, bar, pub og utesteder som diskotek, nattklubb eller lignende.</article></article></li><li data-li-identifier="b)" data-name="b)"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">virksomheter som tilbyr frisørtjenester, hudpleie, massasje og kroppspleie, tatovering, hulltaking (piercing) og liknende tilbud</article></article></li><li data-li-identifier="c)" data-name="c)"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">treningssentre, svømmehaller, badeland, fornøyelsesparker, bingohaller og liknende tilbud.</article></article></li></ul></article></article><article class="legalArticle" data-lovdata-URL="LTI/forskrift/2020-03-27-470/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Krav til virksomheter hvor det serveres mat</span></h2><article class="legalP" id="paragraf-15-ledd-1">Serveringssteder hvor det serveres mat, kan holde åpent dersom grunnleggende krav til smittevern ivaretas. At grunnleggende krav til smittevern ivaretas, innebærer at virksomheten skal sørge for at besøkende og personell kan holde to meters avstand, at den har utarbeidet rutiner for god hygiene og godt renhold, og at disse rutinene blir overholdt.</article><article class="legalP" id="paragraf-15-ledd-2">Servering av mat skal ikke skje som buffet.</article></article><article class="legalArticle" data-lovdata-URL="LTI/forskrift/2020-03-27-470/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til enkelte helsefaglige virksomheter utenfor spesialisthelsetjenesten</span></h2><article class="legalP" id="paragraf-16-ledd-1">Følgende offentlige og private virksomheter utenfor spesialisthelsetjenesten kan bare tilby tjenester dersom grunnleggende krav til smittevern ivaretas:<ul class="defaultList"><li data-li-identifier="a)" data-name="a)"><article class="listArticle" id="paragraf-16-ledd-1-punkt-1"><article class="legalP" id="paragraf-16-ledd-1-punkt-1-ledd-1">fysioterapeuter, herunder manuellterapeuter</article></article></li><li data-li-identifier="b)" data-name="b)"><article class="listArticle" id="paragraf-16-ledd-1-punkt-2"><article class="legalP" id="paragraf-16-ledd-1-punkt-2-ledd-1">kiropraktorer</article></article></li><li data-li-identifier="c)" data-name="c)"><article class="listArticle" id="paragraf-16-ledd-1-punkt-3"><article class="legalP" id="paragraf-16-ledd-1-punkt-3-ledd-1">optikere</article></article></li><li data-li-identifier="d)" data-name="d)"><article class="listArticle" id="paragraf-16-ledd-1-punkt-4"><article class="legalP" id="paragraf-16-ledd-1-punkt-4-ledd-1">fotterapeuter</article></article></li><li data-li-identifier="e)" data-name="e)"><article class="listArticle" id="paragraf-16-ledd-1-punkt-5"><article class="legalP" id="paragraf-16-ledd-1-punkt-5-ledd-1">logopeder</article></article></li><li data-li-identifier="f)" data-name="f)"><article class="listArticle" id="paragraf-16-ledd-1-punkt-6"><article class="legalP" id="paragraf-16-ledd-1-punkt-6-ledd-1">psykologer</article></article></li><li data-li-identifier="g)" data-name="g)"><article class="listArticle" id="paragraf-16-ledd-1-punkt-7"><article class="legalP" id="paragraf-16-ledd-1-punkt-7-ledd-1">virksomheter som tilbyr alternativ behandling</article></article></li><li data-li-identifier="h)" data-name="h)"><article class="listArticle" id="paragraf-16-ledd-1-punkt-8"><article class="legalP" id="paragraf-16-ledd-1-punkt-8-ledd-1">andre virksomheter utenfor spesialisthelsetjenesten som tilbyr tjenester som ikke anses som nødvendig helsehjelp.</article></article></li></ul></article><article class="legalP" id="paragraf-16-ledd-2">At grunnleggende krav til smittevern ivaretas, innebærer at virksomheten skal sørge for at pasientbehandling skjer med to meters avstand mellom behandler og pasient, at det er utarbeidet rutiner for god hygiene og godt renhold, og at disse rutinene blir overholdt. Kravet om to meters avstand gjelder likevel ikke for helsepersonell og annet personell som under yrkesutøvelsen bruker forsvarlig beskyttelsesutstyr.</article></article><article class="legalArticle" data-lovdata-URL="LTI/forskrift/2020-03-27-470/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Utreiseforbud for helsepersonell</span></h2><article class="legalP" id="paragraf-17-ledd-1">Helsepersonell som arbeider med pasientbehandling og i apotek i Norge kan ikke reise til utlandet. Forbudet gjelder både tjenestereiser og privatreiser.</article><article class="legalP" id="paragraf-17-ledd-2">Forbudet omfatter helsepersonell i hele landet som arbeider med pasientbehandling i spesialisthelsetjenesten, i den fylkeskommunale tannhelsetjenesten og i den kommunale helse- og omsorgstjenesten, inkludert fastleger og andre som i henhold til avtale tilbyr helse- og omsorgstjenester til befolkningen.</article><article class="legalP" id="paragraf-17-ledd-3">Forbudet omfatter også private som uten formell tilknytning til kommune, fylkeskommune, regionalt helseforetak eller staten, tilbyr helse- og omsorgstjenester til befolkningen, jf. helseberedskapslovens § 1-3 bokstav c.</article><article class="legalP" id="paragraf-17-ledd-4">Unntatt fra første ledd er helsepersonell som pendler mellom arbeid i Norge og bopel i Sverige eller Finland, og helsepersonell som pendler mellom arbeid i Sverige eller Finland og bopel i Norge. Disse kan bevege seg mellom de to landene for å kunne utføre sitt arbeid, forutsatt at kollektive transportmidler ikke benyttes.</article><article class="legalP" id="paragraf-17-ledd-5">Helsedirektoratet kan i særlige tilfeller gi dispensasjon fra reiseforbudet etter søknad. Som særlige tilfeller regnes blant annet reise som er nødvendig ut fra kritiske helse- eller samfunnsmessige forhold eller tungtveiende personlige forhold som alvorlig sykdom i nær familie.</article><article class="legalP" id="paragraf-17-ledd-6">Helsepersonell som er omfattet av forbudet i første til tredje ledd vil få dekket økonomisk tap og utgifter knyttet til utenlandsreise som ikke dekkes av privat forsikringsselskap. Dette gjelder for utenlandsreiser som ikke kan gjennomføres i perioden fra 12. mars 2020 og frem til forbudet oppheves, og som er bestilt før 12. mars 2020. Dekning vil gjelde for helsepersonellet og nær familie.</article></article><article class="legalArticle" data-lovdata-URL="LTI/forskrift/2020-03-27-470/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Straff</span></h2><article class="legalP" id="paragraf-18-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1. Overtredelse av § 4 skal ikke straffes.</article></article><article class="legalArticle" data-lovdata-URL="LTI/forskrift/2020-03-27-470/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Endringer og forlengelse av forskriften</span></h2><article class="legalP" id="paragraf-19-ledd-1">Departementet kan i forskrift forlenge, oppheve og gjøre endringer i forskriften.</article></article><article class="legalArticle" data-lovdata-URL="LTI/forskrift/2020-03-27-470/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Forskriften trer i kraft straks.</article><article class="legalP" id="paragraf-20-ledd-2">Fra samme tid oppheves følgende forskrifter og vedtak:<ul class="defaultList"><li data-li-identifier="1." data-name="1."><article class="listArticle" id="paragraf-20-ledd-2-punkt-1"><article class="legalP" id="paragraf-20-ledd-2-punkt-1-ledd-1">Forskrift 13. mars 2020 nr. 287 om karantene mv. ved ankomst til Norge.</article></article></li><li data-li-identifier="2." data-name="2."><article class="listArticle" id="paragraf-20-ledd-2-punkt-2"><article class="legalP" id="paragraf-20-ledd-2-punkt-2-ledd-1">Helsedirektoratets vedtak 11. mars 2020 om forbud mot innendørs møter og sammenkomster med flere enn 500 deltakere.</article></article></li><li data-li-identifier="3." data-name="3."><article class="listArticle" id="paragraf-20-ledd-2-punkt-3"><article class="legalP" id="paragraf-20-ledd-2-punkt-3-ledd-1">Forskrift 12. mars 2020 nr. 270 (Helsedirektoratets vedtak 12. mars 2020 etter lov om vern mot smittsomme sykdommer § 4-1 andre ledd om møteforbud og stenging av virksomhet).</article></article></li><li data-li-identifier="4." data-name="4."><article class="listArticle" id="paragraf-20-ledd-2-punkt-4"><article class="legalP" id="paragraf-20-ledd-2-punkt-4-ledd-1">Forskrift 13. mars 2020 nr. 291 (Helsedirektoratets vedtak 13. mars 2020 etter lov om helsemessig og sosial beredskap § 4-1 første ledd om forbud mot utenlandsreiser for helsepersonell som jobber med pasientbehandling).</article></article></li><li data-li-identifier="5." data-name="5."><article class="listArticle" id="paragraf-20-ledd-2-punkt-5"><article class="legalP" id="paragraf-20-ledd-2-punkt-5-ledd-1">Forskrift 15. mars 2020 nr. 372 (Helsedirektoratets vedtak 15. mars 2020 om stenging av virksomheter etter smittevernloven § 4-1 andre ledd).</article></article></li></ul></article></article><article class="legalArticle" data-lovdata-URL="LTI/forskrift/2020-03-27-470/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Endringer i andre forskrifter</span></h2><ul class="defaultList"><li data-li-identifier="1." data-name="1."><article class="listArticle" id="paragraf-21-punkt-1"><article class="legalP" id="paragraf-21-punkt-1-ledd-1">Fra det tidspunktet forskriften trer i kraft, skal forskrift 15. mars 2020 nr. 293 om bortvisning mv. av utlendinger uten oppholdstillatelse i riket av hensyn til folkehelsen § 2 bokstav b lyde: <ul class="defaultList"><li data-li-identifier="b)" data-name="b)"><article class="listArticle" id="paragraf-21-punkt-1-ledd-1-punkt-1"><article class="legalP" id="paragraf-21-punkt-1-ledd-1-punkt-1-ledd-1">utlendingen er omfattet av unntak fra karanteneplikten etter § 5 i forskrift om smitteverntiltak mv. ved koronautbruddet (Covid-19-forskriften),</article></article></li></ul></article></article></li><li data-li-identifier="2." data-name="2."><article class="listArticle" id="paragraf-21-punkt-2"><article class="legalP" id="paragraf-21-punkt-2-ledd-1">Fra det tidspunktet forskriften trer i kraft, skal forskrift 15. mars 2020 nr. 294 om karantene, isolasjon og forbud mot opphold på fritidseiendommer mv. i anledning utbrudd av Covid-19 § 2 til § 4, og § 7 oppheves. § 5 andre ledd skal lyde:</article><article class="defaultP">Personer som er i karantene etter forskrift 27. mars 2020 nr. 470 om smitteverntiltak mv. ved koronautbruddet (Covid-19-forskriften) § 8 fordi de deler husstand med en som er bekreftet smittet av SARS CoV-2-virus, kan likevel overnatte i fritidseiendom i annen kommune i perioden den smittede er i isolasjon etter forskrift 27. mars 2020 nr. 470 om smitteverntiltak mv. ved koronautbruddet (Covid-19-forskriften) § 11.</article></article></li></ul></article></main></body></html>