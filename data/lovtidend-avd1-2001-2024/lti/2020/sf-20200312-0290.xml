<!DOCTYPE html><html lang="no"><head><title>Midlertidig forskrift til forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) – ekstraordinære tiltak i forbindelse med koronavirus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-12-290</dd><dt class="dokid">DokumentID</dt><dd class="dokid">LTI/forskrift/2020-03-12-290</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-12 – 2020-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-08-1449</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-15 13:05</dd><dt class="journalNumber">Journalnummer</dt><dd class="journalNumber">2020-0274</dd><dt class="titleShort">Korttittel</dt><dd class="titleShort">Midlertidig forskrift til forskrift 8. desember 2015 nr. 1449 om studier ved NTNU – ekstraordinære tiltak i forbindelse med koronavirus</dd><dt class="title">Tittel</dt><dd class="title">Midlertidig forskrift til forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) – ekstraordinære tiltak i forbindelse med koronavirus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 12. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 syvende ledd.</dd><dt class="refid">RefID</dt><dd class="refid">forskrift/2020-03-12-290</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift til forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) – ekstraordinære tiltak i forbindelse med koronavirus<ul class="tocSubUl"><li>§ 1. Endring av vurderingsform</li><li>§ 2. Obligatoriske aktiviteter</li><li>§ 3. Egenmelding</li><li>§ 4. Sensurfrist</li><li>§ 5. Fullmakt til rektor – behov for ytterligere bestemmelser</li><li>§ 6. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-12-290" id="dokument"><h1>Midlertidig forskrift til forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) – ekstraordinære tiltak i forbindelse med koronavirus</h1><article class="legalArticle" data-lovdata-URL="LTI/forskrift/2020-03-12-290/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Endring av vurderingsform</span></h2><article class="legalP" id="paragraf-1-ledd-1">Styret gir fakultetet fullmakt til, etter en nærmere vurdering, å endre vurderingsformen i emnet. Dersom vurderingsformen endres, er det reglene for utsatt eksamen for den nye vurderingsformen som gjelder.</article></article><article class="legalArticle" data-lovdata-URL="LTI/forskrift/2020-03-12-290/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Obligatoriske aktiviteter</span></h2><article class="legalP" id="paragraf-2-ledd-1">Styret gir fakultetet fullmakt til å gi studenter anledning til å avlegge vurdering i emnet selv om obligatoriske aktiviteter ikke er godkjent. Studenter kan bli pålagt, av fakultetet, å få godkjent obligatoriske aktiviteter innen en viss tid for at vurderingsresultatet skal være gyldig.</article></article><article class="legalArticle" data-lovdata-URL="LTI/forskrift/2020-03-12-290/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Egenmelding</span></h2><article class="legalP" id="paragraf-3-ledd-1">Rektor kan tillate egenmelding ved fravær fra vurdering. Dersom egenmelding tas i bruk, skal egenmeldt fravær aksepteres som gyldig fravær og gi de samme rettighetene som fravær dokumentert med legeerklæring eller tilsvarende dokumentasjon. Rektor fastsetter hvordan egenmelding skal leveres.</article></article><article class="legalArticle" data-lovdata-URL="LTI/forskrift/2020-03-12-290/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sensurfrist</span></h2><article class="legalP" id="paragraf-4-ledd-1">Fakultetet kan utvide sensurfristen dersom det på grunn av forhold relatert til koronavirus ikke er mulig å skaffe det antall kvalifiserte sensorer som er nødvendig for å avvikle sensuren innen ordinær frist på tre uker. En eventuell utvidelse av sensurfristen skal ikke overstige to uker utover ordinær sensurfrist.</article></article><article class="legalArticle" data-lovdata-URL="LTI/forskrift/2020-03-12-290/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fullmakt til rektor – behov for ytterligere bestemmelser</span></h2><article class="legalP" id="paragraf-5-ledd-1">Rektor får fullmakt til å fastsette ytterligere bestemmelser i midlertidig forskrift på grunn av den ekstraordinære situasjonen relatert til koronaviruset. Dette omfatter også ph.d.-utdanningen.</article></article><article class="legalArticle" data-lovdata-URL="LTI/forskrift/2020-03-12-290/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Varighet</span></h2><article class="legalP" id="paragraf-6-ledd-1">Den midlertidige forskriften gjelder fra vedtaksdato til 15. september 2020.</article></article></main></body></html>