<!DOCTYPE html><html lang="no"><head><title>Forskrift om endringer i forskrift 29. juni 2020 nr. 1423 om innreiserestriksjoner for utlendinger av hensyn til folkehelsen (krav om negativ test for SARS-CoV-2 ved innreise til Norge)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-11-06-2248</dd><dt class="dokid">DokumentID</dt><dd class="dokid">LTI/forskrift/2020-11-06-2248</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2020-11-08 kl. 24.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-06-29-1423</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§7-12</li></ul></dd><dt class="dateOfPublication">Kunngjort</dt><dd class="dateOfPublication">2020-11-06 15:15</dd><dt class="journalNumber">Journalnummer</dt><dd class="journalNumber">2020-1557</dd><dt class="titleShort">Korttittel</dt><dd class="titleShort">Endr. i forskrift om innreiserestriksjoner for utlendinger av hensyn til folkehelsen (krav om negativ test for SARS-CoV-2 ved innreise til Norge)</dd><dt class="title">Tittel</dt><dd class="title">Forskrift om endringer i forskrift 29. juni 2020 nr. 1423 om innreiserestriksjoner for utlendinger av hensyn til folkehelsen (krav om negativ test for SARS-CoV-2 ved innreise til Norge)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 6. november 2020 med hjemmel i lov 5. august 1994 nr. 55 om vern mot smittsomme sykdommer § 7-12. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2020-11-06-2248</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 29. juni 2020 nr. 1423 om innreiserestriksjoner for utlendinger av hensyn til folkehelsen (krav om negativ test for SARS-CoV-2 ved innreise til Norge)<ul class="tocSubUl"><li>I<ul class="tocSubUl"><li>§ 4a. Krav om negativ test for SARS-CoV-2 ved innreise til Norge</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-11-06-2248" id="dokument"><h1>Forskrift om endringer i forskrift 29. juni 2020 nr. 1423 om innreiserestriksjoner for utlendinger av hensyn til folkehelsen (krav om negativ test for SARS-CoV-2 ved innreise til Norge)</h1><section class="section" data-name="kapI" id="kapittel-1" data-lovdata-URL="LTI/forskrift/2020-11-06-2248/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2020 nr. 1423 om innreiserestriksjoner for utlendinger av hensyn til folkehelsen gjøres følgende endring:</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Krav om negativ test for SARS-CoV-2 ved innreise til Norge</span></span><article class="legalP" id="kapittel-1-foreslåttparagraf-1-ledd-1">Utlendinger som ellers har rett til innreise etter midlertidig lov om innreiserestriksjoner for utlendinger av hensyn til folkehelsen eller forskriften her, og som ankommer Norge fra et område med karanteneplikt som fastsatt i covid-19-forskriften vedlegg A, skal ved innreise fremvise en attest som viser negativ test for SARS-CoV-2, i samsvar med covid-19-forskriften § 4a. Godkjent testmetode er PCR eller antigen hurtigtest. Testen skal være tatt ikke senere enn 72 timer før ankomst til Norge. Attesten skal være på norsk, svensk, dansk, engelsk, fransk eller tysk.</article><article class="legalP" id="kapittel-1-foreslåttparagraf-1-ledd-2">Første ledd gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">utlendinger som er bosatt i Norge med oppholdstillatelse eller oppholdsrett etter utlendingsloven, jf. lovens § 2 første ledd bokstav a</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">utlendinger som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, og det er fare for liv og helse om innreise nektes</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">utlendinger som er i transitt</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">utlendinger som jevnlig ankommer Norge fra Sverige eller Finland for å arbeide eller studere, med unntak av helsepersonell som har vært mer enn sju dager utenfor Norge</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">utlendinger som søker beskyttelse i riket (asyl), eller på annen måte påberoper en rett til internasjonal beskyttelse på grunn av fare ved forfølgelse mv., jf. lovens § 2 første ledd bokstav b</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">utlendinger med innreisetillatelse etter utlendingsloven § 35, jf. § 4 bokstav d</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">utlendinger med oppholdstillatelse i Norge etter utlendingslovens bestemmelser om familieinnvandring, jf. § 4 bokstav a</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer, jf. § 3 bokstav f</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">utlendinger som er invitert av norske myndigheter for å delta i internasjonale forhandlinger og annet, og utlending som er en del av delegasjoner som kommer til Norge i henhold til Norges internasjonale forpliktelser, jf. § 3 bokstav m</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-1-ledd-2-punkt-10"><article class="legalP" id="kapittel-1-foreslåttparagraf-1-ledd-2-punkt-10-ledd-1">militært personell som nevnt i utlendingsforskriften § 1-7 annet eller tredje ledd dersom de ankommer Norge med ikke-kommersiell transport.</article></article></li></ul></article><article class="legalP" id="kapittel-1-foreslåttparagraf-1-ledd-3">Dersom en utlending kommer til riket uten attest som nevnt i første ledd, kan det treffes vedtak om bortvisning.</article><article class="legalP" id="kapittel-1-foreslåttparagraf-1-ledd-4">Lovens § 2 tredje ledd og § 4 til § 9 gjelder tilsvarende ved overtredelse av denne paragrafen.</article><article class="legalP" id="kapittel-1-foreslåttparagraf-1-ledd-5">En utlending skal ikke bortvises etter denne paragrafen dersom særlige grunner tilsier det.</article><article class="legalP" id="kapittel-1-foreslåttparagraf-1-ledd-6">Departementet gis myndighet etter smittevernloven § 7-12 til å gjøre endringer i denne paragrafen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-11-06-2248/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 8. november kl. 24.00.</article></section></main></body></html>