<!DOCTYPE html><html lang="no"><head><title>Forskrift om endring i forskrift om opptak til studier ved Norges teknisk-naturvitenskapelige universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-12-303</dd><dt class="dokid">DokumentID</dt><dd class="dokid">LTI/forskrift/2020-03-12-303</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-08-25-1051</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-7</li><li>forskrift/2017-01-06-13/§1-1</li><li>forskrift/2017-01-06-13/§4-9</li></ul></dd><dt class="dateOfPublication">Kunngjort</dt><dd class="dateOfPublication">2020-03-16 15:35</dd><dt class="journalNumber">Journalnummer</dt><dd class="journalNumber">2020-0278</dd><dt class="titleShort">Korttittel</dt><dd class="titleShort">Endr. i forskrift om opptak til studier NTNU</dd><dt class="title">Tittel</dt><dd class="title">Forskrift om endring i forskrift om opptak til studier ved Norges teknisk-naturvitenskapelige universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 12. mars 2020 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-7 og forskrift 6. januar 2017 nr. 13 om opptak til høgre utdanning § 1-1 fjerde ledd og § 4-9.</dd><dt class="refid">RefID</dt><dd class="refid">forskrift/2020-03-12-303</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved Norges teknisk-naturvitenskapelige universitet (NTNU)<ul class="tocSubUl"><li>I<ul class="tocSubUl"><li>§ 5. Opptakskomiteer</li><li>§ 34. Opptak og rangering til utdanninger i musikkvitenskap, musikkteknologi, utøvende musikk og billedkunst</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-12-303" id="dokument"><h1>Forskrift om endring i forskrift om opptak til studier ved Norges teknisk-naturvitenskapelige universitet (NTNU)</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-12-303/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. august 2016 nr. 1051 om opptak til studier ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opptakskomiteer</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Rektor kan oppnevne opptakskomité for et studieprogram eller grupper av studieprogram.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Det skal fremgå av oppnevningen om komitéen kun skal vurdere om søkerne er kvalifisert eller om komitéen også skal rangere søkerne og foreta opptaket.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Hver komité skal ha minst ett medlem som er student og minst ett medlem med faglig kompetanse i studieprogrammet eller gruppen av studieprogram. Medlemmene oppnevnes normalt for ett år om gangen. Hvis komitéen skal rangere søkerne og foreta opptaket, skal komitéen ha ett medlem fra felles studieadministrasjon, og felles studieadministrasjon skal ha sekretariatsansvaret hvis ikke annet er fastsatt i denne forskriften.</article></article> <article class="defaultP" margin-top="true">§ 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Opptak og rangering til utdanninger i musikkvitenskap, musikkteknologi, utøvende musikk og billedkunst</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Rektor oppnevner, etter forslag fra fakultetet, en opptakskomité for hver av utdanningene i musikkvitenskap, musikkteknologi, utøvende musikk og billedkunst. Komitéens sammensetning reguleres av § 5. Fakultetet har sekretariatsansvaret for komitéen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Opptakskomitéene for utøvende musikk og billedkunst avgjør om søkere fyller de spesielle faglige kravene som gjør dem kompetent for opptaksvurdering, jf. forskrift om opptak til høgre utdanning § 3-6.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Hver opptakskomité kan opprette kommisjoner for å bedømme søkernes prestasjoner i opptaksprøven. Det skal være minst ett faglig medlem og minst ett medlem som er student i hver kommisjon. Fakultetet fastsetter bestemmelser for gjennomføring av opptaksprøven. For å bli rangert for opptak må søkeren bestå alle delprøver i opptaksprøven.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) For grunnutdanningene fastsetter departementet om opptaksprøven kun skal brukes som grunnlag for kvalifisering eller om den også skal brukes som grunnlag for rangering.</article></article> <article class="defaultP" margin-top="true">§ 46 (1), tredje ledd skal lyde:</article><article class="legalP" id="kapittel-1-ledd-2">Søkere som ikke er tilknyttet NTNU, som allerede har oppholdstillatelse i Norge og som kan dokumentere bestått utenlandsk utdanning som gir generell studiekompetanse med unntak av norskkunnskaper, kan søke på trinn 2, 3 og 4.</article> <article class="defaultP" margin-top="true">§ 46 (2), andre ledd skal lyde:</article><article class="legalP" id="kapittel-1-ledd-3">Ektefeller/samboere av fast vitenskapelig ansatte samt søkere som ikke er tilknyttet NTNU, kan kun vurderes for opptak dersom tilstrekkelig dokumentasjon foreligger, og søkeren oppfyller minimumskravene for opptak til høyere utdanning, med unntak av kravet til norskkunnskaper. Dersom ikke institutt/fakultet vil dekke kostnaden for ektefeller/samboers kursplass, kan de ikke søke opptak til trinn 1, men til trinn 2, 3 og 4 på lik linje med søkere som ikke er tilknyttet NTNU.</article> <article class="defaultP" margin-top="true">§ 47 (1) nr. 2 skal lyde:</article><article class="legalP" id="kapittel-1-ledd-4">Ektefeller/samboere til fast vitenskapelige ansatte tilbys plass, så fremt de fyller minimumskravene til opptak, med unntak av kravet til norskkunnskaper, og institutt/fakultet dekker kostnaden til kursplass.</article> <article class="defaultP" margin-top="true">§ 47 (2) nr. 2 skal lyde:</article><article class="legalP" id="kapittel-1-ledd-5">Ektefeller/samboere til fast vitenskapelig ansatte tilbys plass, så fremt de fyller minimumskravene til opptak, med unntak av kravet til norskkunnskaper og institutt/fakultet dekker kostnaden til kursplass.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-12-303/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>