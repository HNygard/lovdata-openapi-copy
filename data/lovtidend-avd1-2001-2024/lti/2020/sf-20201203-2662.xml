<!DOCTYPE html><html lang="no"><head><title>Forskrift om opptak, gjennomføring av studier, eksamen og klageregler ved Tunsberg Medisinske Skole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-03-2662</dd><dt class="dokid">DokumentID</dt><dd class="dokid">LTI/forskrift/2020-12-03-2662</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Tunsberg Medisinske Skole</li></ul></dd><dt class="dateInForce">I kraft fra</dt><dd class="dateInForce">2020-12-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§8</li><li>lov/2018-06-08-28/§16</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§42</li><li>forskrift/2019-07-11-1005/§4</li><li>forskrift/2019-07-11-1005/§6</li><li>forskrift/2019-07-11-1005/§7</li><li>forskrift/2019-07-11-1005/§9</li><li>forskrift/2019-07-11-1005/§13</li><li>forskrift/2019-07-11-1005/§26</li><li>forskrift/2019-07-11-1005/§27</li><li>forskrift/2019-07-11-1005/§28</li><li>forskrift/2019-07-11-1005/§29</li><li>forskrift/2019-07-11-1005/§30</li><li>forskrift/2019-07-11-1005/§31</li><li>forskrift/2019-07-11-1005/§32</li><li>forskrift/2019-07-11-1005/§33</li><li>forskrift/2019-07-11-1005/§34</li><li>forskrift/2019-07-11-1005/§35</li><li>forskrift/2019-07-11-1005/§36</li><li>forskrift/2019-07-11-1005/§37</li></ul></dd><dt class="dateOfPublication">Kunngjort</dt><dd class="dateOfPublication">2020-12-10 14:50</dd><dt class="journalNumber">Journalnummer</dt><dd class="journalNumber">2020-1721</dd><dt class="titleShort">Korttittel</dt><dd class="titleShort">Forskrift om opptak, gjennomføring av studier, eksamen og klageregler ved Tunsberg Medisinske Skole</dd><dt class="title">Tittel</dt><dd class="title">Forskrift om opptak, gjennomføring av studier, eksamen og klageregler ved Tunsberg Medisinske Skole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Tunsberg Medisinske Skole 3. desember 2020 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 8, § 16, § 20, § 21, § 22, § 23, § 24, § 25, § 26, § 42 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 4, § 6, § 7, § 9, § 13, § 26, § 27, § 28, § 29, § 30, § 31, § 32, § 33, § 34, § 35, § 36 og § 37.</dd><dt class="refid">RefID</dt><dd class="refid">forskrift/2020-12-03-2662</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, gjennomføring av studier, eksamen og klageregler ved Tunsberg Medisinske Skole<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li><li>§ 1-3. Innhenting og behandling av personopplysninger</li><li>§ 1-4. Informasjonsplikt</li></ul></li><li>Kapittel 2. Opptak<ul class="tocSubUl"><li>§ 2-1. Formelt opptakskrav</li><li>§ 2-2. Opptak på grunnlag av realkompetanse</li><li>§ 2-3. Utfyllende regler om språkkrav for søkere med utenlandsk utdanning</li><li>§ 2-4. Reservasjon av studieplass</li><li>§ 2-5. Godskriving og fritak av emner</li><li>§ 2-6. Avlysing av studietilbud/utdanning</li></ul></li><li>Kapittel 3. Vurdering, eksamen og sensur<ul class="tocSubUl"><li>§ 3-1. Vurdering</li><li>§ 3-2. Karaktersystem</li><li>§ 3-3. Vilkår for å avlegge eksamen</li><li>§ 3-4. Informasjon om eksamen, oppmelding til eksamen</li><li>§ 3-5. Tilrettelegging av eksamen</li><li>§ 3-6. Bestemmelser som regulerer forhold under eksamen</li><li>§ 3-7. Fusk eller forsøk på fusk</li><li>§ 3-8. Sensur og rett til begrunnelse for karakter</li><li>§ 3-9. Klage på formelle feil ved eksamen</li><li>§ 3-10. Sykdom eller fravær fra eksamen</li><li>§ 3-11. Kontinuasjonseksamen</li><li>§ 3-12. Klage på karakterfastsetting</li><li>§ 3-13. Klage på formelle feil ved eksamen</li><li>§ 3-14. Antall forsøk på eksamen</li><li>§ 3-15. Annullering av eksamen</li></ul></li><li>Kapittel 4. Skikkethetsvurdering og bortvisning<ul class="tocSubUl"><li>§ 4-1. Skikkethetsvurdering</li><li>§ 4-2. Bortvisning og utestenging</li></ul></li><li>Kapittel 5. Klage og klagebehandling<ul class="tocSubUl"><li>§ 5-1. Klageordning og klageorganer</li></ul></li><li>Kapittel 6. Ikraftsetting<ul class="tocSubUl"><li>§ 6-1. Ikraftsetting</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-03-2662" id="dokument"><h1>Forskrift om opptak, gjennomføring av studier, eksamen og klageregler ved Tunsberg Medisinske Skole</h1><section class="section" data-name="kap1" id="kapittel-1" data-lovdata-URL="LTI/forskrift/2020-12-03-2662/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2020-12-03-2662/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder høyere yrkesfaglig utdanning (fagskoleutdanning) ved Tunsberg Medisinske Skole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for studenter som søker opptak til fagskoleutdanning, og for studenter som søker opptak til enkeltemner fra en fagskoleutdanning. For utdanning og fag uten NOKUT-godkjenning vil annet reglement gjelde.</article><article class="numberedLegalP" data-numerator="3" id="kapittel-1-paragraf-1-nummer-3">(3) Forskriften regulerer bl.a. forhold knyttet til opptak, vurdering av skikkethet, gjennomføring av studier, avsluttende vurdering, eksamen, sensur og klageregler og klageorganer.</article></article><article class="legalArticle" data-lovdata-URL="LTI/forskrift/2020-12-03-2662/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Emne:</i> De minste resultatbærende enhetene som gir uttelling i form av studiepoeng. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud. Enhetene kan variere i omfang og skal fremkomme i vitnemålet. I studieplan benytter vi også begrepet fag om emne.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Realkompetanse:</i> Dokumentert kunnskap, ferdigheter og generell kompetanse tilegnet uavhengig av læringsarena, gjennom formell, ikke-formell og uformell læring. Formell læring er den vurdering som skjer i utdanningssystemet, eventuelt for annet autorisasjons- og/eller sertifiseringsformål, ikke-formell læring er strukturert opplæring gjennom kurs og andre tilbud som ikke inngår i utdanningssystemet. Uformell læring skjer gjennom livet på arenaer som ikke først og fremst er beregnet på strukturert læring, gjennom yrkespraksis, ubetalt arbeid, organisasjonsarbeid eller lignende.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Realkompetansevurdering:</i> Måling av realkompetansen opp mot kriterier fastsatt i gjeldende studieplan. Realkompetansevurdering kan gi grunnlag for opptak til fagskoleutdanning eller fritak for emner som del av en fagskoleutdanning.</article></article></li></ul></article></article><article class="legalArticle" data-lovdata-URL="LTI/forskrift/2020-12-03-2662/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Innhenting og behandling av personopplysninger</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Fagskolen kan behandle personopplysninger om søkere og studenter når formålet med behandlingen er å ivareta den registrertes rettigheter, eller å oppfylle skolens plikter etter fagskoleloven.</article><article class="numberedLegalP" data-numerator="2" id="kapittel-1-paragraf-3-nummer-2">(2) Fagskolen kan behandle opplysninger om navn, fødselsnummer, midlertidig fødselsnummer, D-nummer, arbeidserfaring og karakterer fra videregående opplæring, fagskoler, universiteter og høyskoler og fag- og svennebrev hentet fra offentlige myndigheter, offentlige systemer for vitnemål, statlige, fylkeskommunale og private utdanningsinstitusjoner, når dette er nødvendig for å oppfylle formålet som er nevnt i første ledd. Innhenting av opplysningene kan skje elektronisk.</article></article><article class="legalArticle" data-lovdata-URL="LTI/forskrift/2020-12-03-2662/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Informasjonsplikt</span></h3><article class="legalP" id="kapittel-1-paragraf-4-ledd-1">Fagskolen er pliktig å rapportere opplysninger som nevnt i fagskoleloven § 42 andre ledd til database for statistikk om fagskoleutdanning (DBH-F). Dette gjelder kun opplysninger knyttet til studenter som har søkt eller fått opptak til en fagskoleutdanning eller enkeltemner fra en fagskoleutdanning.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2020-12-03-2662/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2020-12-03-2662/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Formelt opptakskrav</span></h3><article class="legalP" id="kapittel-2-paragraf-1-ledd-1">For opptak til fagskoleutdanning og enkeltemner fra fagskoleutdanning ved Tunsberg Medisinske Skole kreves fullført videregående opplæring i studieretning for helse- og oppvekstfag eller tilsvarende.</article></article><article class="legalArticle" data-lovdata-URL="LTI/forskrift/2020-12-03-2662/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptak på grunnlag av realkompetanse</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere som ikke tilfredsstiller de formelle opptakskravene og som er 23 år eller eldre i opptaksåret kan tas opp på grunnlag av realkompetanse. Realkompetanse er all den kompetansen en person har opparbeidet seg gjennom formell, ikke-formell eller uformell læring. Det vil si all kompetanse en person har tilegnet seg gjennom utdanning, betalt eller ubetalt arbeid, etterutdanning, fritidsaktiviteter, organisasjonsarbeid og annet som kommer i tillegg til den kompetansen som er dokumentert gjennom grunnutdanningen.</article><article class="numberedLegalP" data-numerator="2" id="kapittel-2-paragraf-2-nummer-2">(2) Yrkespraksisen må være relevant til studieprogrammet det søkes på.</article><article class="numberedLegalP" data-numerator="3" id="kapittel-2-paragraf-2-nummer-3">(3) Realkompetanse vurderes av studieadministrasjonen og godkjennes av rektor. Vedtak om realkompetanse er et enkeltvedtak som kan påklages til lokal klagenemnd etter bestemmelsene i denne forskrifts kapittel 6.</article></article><article class="legalArticle" data-lovdata-URL="LTI/forskrift/2020-12-03-2662/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Utfyllende regler om språkkrav for søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere med bestått og fullført videregående opplæring fra de andre nordiske landene er kvalifiserte for opptak uten tilleggskrav i norsk.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere med fullført og bestått treårig videregående opplæring fra land utenfor Norden må dokumentere kunnskaper i norsk.</article><article class="numberedLegalP" data-numerator="3" id="kapittel-2-paragraf-3-nummer-3">(3) Kunnskaper i norsk dokumenteres med én av følgende prøver:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-3-punkt-1"><article class="legalP" id="kapittel-2-paragraf-3-nummer-3-punkt-1-ledd-1">Bestått norsk med 393 timer fra videregående opplæring</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-3-punkt-2"><article class="legalP" id="kapittel-2-paragraf-3-nummer-3-punkt-2-ledd-1">Bestått eksamen fra trinn 3 i norsk for utenlandske studenter ved universitetene</article></article></li><li data-li-identifier="c." data-name="c."><article class="listArticle" id="kapittel-2-paragraf-3-nummer-3-punkt-3"><article class="legalP" id="kapittel-2-paragraf-3-nummer-3-punkt-3-ledd-1">Bestått eksamen fra 1-årig studium i norsk språk og samfunnskunnskap for utenlandske studenter</article></article></li><li data-li-identifier="d." data-name="d."><article class="listArticle" id="kapittel-2-paragraf-3-nummer-3-punkt-4"><article class="legalP" id="kapittel-2-paragraf-3-nummer-3-punkt-4-ledd-1">Skriftlig test i norsk, høyere nivå («Bergenstesten»), med minimum 450 poeng eller «bestått» etter ny vurderingsordning f.o.m. høsten 2009</article></article></li><li data-li-identifier="e." data-name="e."><article class="listArticle" id="kapittel-2-paragraf-3-nummer-3-punkt-5"><article class="legalP" id="kapittel-2-paragraf-3-nummer-3-punkt-5-ledd-1">Avsluttende prøve i norsk (norskprøven) med ferdigheter på minimum nivå B2 i alle delferdigheter, jf. lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) § 19 andre ledd.</article></article></li></ul></article></article><article class="legalArticle" data-lovdata-URL="LTI/forskrift/2020-12-03-2662/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Reservasjon av studieplass</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere som er tatt opp som student ved Tunsberg Medisinske Skole, kan etter søknad få to års utsettelse av studiestart ved sykdom, svangerskap/barsel, verneplikt eller andre tungtveiende grunner.</article><article class="numberedLegalP" data-numerator="2" id="kapittel-2-paragraf-4-nummer-2">(2) Søknad med dokumentasjon sendes skolen innen tre uker fra tilbudet om studieplass ble mottatt.</article></article><article class="legalArticle" data-lovdata-URL="LTI/forskrift/2020-12-03-2662/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Godskriving og fritak av emner</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) En student kan søke om fritak for enkelte emner av en fagskoleutdanning.</article><article class="numberedLegalP" data-numerator="2" id="kapittel-2-paragraf-5-nummer-2">(2) Utgangspunktet for vurdering om godskriving og fritak er læringsutbyttebeskrivelsene for den aktuelle utdanningen eller det aktuelle emnet og studiepoeng eller andre vurderinger av omfang, nivå og arbeidsbelastning for de emner eller den kompetanse det søkes om godskriving eller fritak for.</article><article class="numberedLegalP" data-numerator="3" id="kapittel-2-paragraf-5-nummer-3">(3) Fritak bygger på en faglig vurdering og foretas av Tunsberg Medisinske Skole. Fritak på bakgrunn av realkompetanse må baseres på en faglig vurdering av søkerens bakgrunn fra arbeidsliv, frivillig sektor, utdanning og/eller annet, dvs. formell, ikke-formell og uformell kompetanse, samlet kan gi grunnlag for fritak for deler av fagskoleutdanning.</article><article class="numberedLegalP" data-numerator="4" id="kapittel-2-paragraf-5-nummer-4">(4) Søknad om godskriving eller fritak må framsettes skriftlig innen en måned etter oppstart av utdanningen og må inneholde nødvendig dokumentasjon. Søknad om fritak behandles av studieadministrasjonen og godkjennes av rektor.</article><article class="numberedLegalP" data-numerator="5" id="kapittel-2-paragraf-5-nummer-5">(5) Vedtak om godskriving og fritak av emner er et enkeltvedtak og kan påklages.</article></article><article class="legalArticle" data-lovdata-URL="LTI/forskrift/2020-12-03-2662/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Avlysing av studietilbud/utdanning</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Et studietilbud/utdanning kan avlyses selv om det er kvalifiserte søkere, dersom det er for få søkere, eller av andre årsaker som ligger utenfor skolens kontroll.</article><article class="numberedLegalP" data-numerator="2" id="kapittel-2-paragraf-6-nummer-2">(2) Dersom skolen avlyser studietilbudet skal varsel om avlysing sendes studenten så tidlig som mulig, og senest innen 10 dager før studiestart.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2020-12-03-2662/KAPITTEL_3"><h2>Kapittel 3. Vurdering, eksamen og sensur</h2><article class="legalArticle" data-lovdata-URL="LTI/forskrift/2020-12-03-2662/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Vurdering skal måles opp mot læringsutbyttebeskrivelsene slik de er definert i studieplanen.</article><article class="numberedLegalP" data-numerator="2" id="kapittel-3-paragraf-1-nummer-2">(2) Emnets eksamensform og vekting, dersom emnet består av flere deleksamener, skal fremgå av studieplanen.</article><article class="numberedLegalP" data-numerator="3" id="kapittel-3-paragraf-1-nummer-3">(3) Følgende vurderingsformer kan benyttes – enten individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-nummer-3-punkt-1"><article class="legalP" id="kapittel-3-paragraf-1-nummer-3-punkt-1-ledd-1">skriftlig eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-3-paragraf-1-nummer-3-punkt-2"><article class="legalP" id="kapittel-3-paragraf-1-nummer-3-punkt-2-ledd-1">skriftlig eksamen uten tilsyn, som for eksempel hjemmeeksamen, prosjektoppgave, hovedprosjekt og presentasjonsmapper</article></article></li><li data-li-identifier="c." data-name="c."><article class="listArticle" id="kapittel-3-paragraf-1-nummer-3-punkt-3"><article class="legalP" id="kapittel-3-paragraf-1-nummer-3-punkt-3-ledd-1">muntlig eksamen</article></article></li><li data-li-identifier="d." data-name="d."><article class="listArticle" id="kapittel-3-paragraf-1-nummer-3-punkt-4"><article class="legalP" id="kapittel-3-paragraf-1-nummer-3-punkt-4-ledd-1">vurdering av obligatoriske oppgaver</article></article></li><li data-li-identifier="e." data-name="e."><article class="listArticle" id="kapittel-3-paragraf-1-nummer-3-punkt-5"><article class="legalP" id="kapittel-3-paragraf-1-nummer-3-punkt-5-ledd-1">praksis, laboratorieøvelser, muntlige presentasjoner.</article></article></li></ul></article><article class="numberedLegalP" data-numerator="4" id="kapittel-3-paragraf-1-nummer-4">(4) Alle skriftlige eksamener, både med og uten tilsyn, skal normalt leveres med kandidatnummer.</article></article><article class="legalArticle" data-lovdata-URL="LTI/forskrift/2020-12-03-2662/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Karaktersystem</span></h3><article class="legalP" id="kapittel-3-paragraf-2-ledd-1">Tunsberg Medisinske Skole benytter både en gradert karakterskala (A til F) og bestått/ikke bestått (B/IB) som vurderingsuttrykk. For arbeidskrav benyttes vurderingsuttrykket godkjent/ikke godkjent. <table><thead><tr><th data-text-align="left" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell beskrivelse</i></th></tr></thead><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Kandidaten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Kandidaten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Kandidaten viser god vurderingsevne og selvstendighet på de viktigste områdene.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså God</td><td data-text-align="left" data-vertical-align="top">En akseptabel prestasjon med noen vesentlige mangler. Kandidaten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Kandidaten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Kandidaten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2020-12-03-2662/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Vilkår for å avlegge eksamen</span></h3><article class="legalP" id="kapittel-3-paragraf-3-ledd-1">Studenten har rett til å avlegge avsluttende eksamen når han/hun har:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">betalt studieavgift.</article></article></li><li data-li-identifier="b." data-name="b."><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">fått godkjent alle arbeidskrav i følge studieplan for emnet senest to uker før eksamen.</article></article></li><li data-li-identifier="c." data-name="c."><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">deltatt i praksis eller andre obligatoriske aktiviteter beskrevet i studieplanen.</article></article></li></ul></article></article><article class="legalArticle" data-lovdata-URL="LTI/forskrift/2020-12-03-2662/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Informasjon om eksamen, oppmelding til eksamen</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Det publiseres eksamenstidspunkt og påmeldingsfrist på skolens læringsplattform i forkant av hvert semester. Studenten er selv ansvarlig for å holde seg orientert om tid og sted for den enkelte eksamensavvikling.</article><article class="numberedLegalP" data-numerator="2" id="kapittel-3-paragraf-4-nummer-2">(2) Studenten må selv melde seg opp til de aktuelle eksamener innen påmeldingsfristen.</article></article><article class="legalArticle" data-lovdata-URL="LTI/forskrift/2020-12-03-2662/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Tilrettelegging av eksamen</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Dersom en kandidat har behov for spesiell tilrettelegging av eksamen, må han/hun sende inn skriftlig søknad til skolens administrasjon innen en måned før eksamen. Kandidaten kan også søke om tilrettelegging ved eksamen dersom han/hun har fått en akutt skade eller sykdom. Søknaden må inneholde en bekreftelse fra en sakkyndig, for eksempel lege, logoped eller psykolog.</article><article class="numberedLegalP" data-numerator="2" id="kapittel-3-paragraf-5-nummer-2">(2) Formålet med tilretteleggingen er å kompensere for de ulempene studentens spesielle behov medfører. Skolen må samtidig sørge for at studenten i størst mulig grad prøves likt. Tiltakene kan være:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-5-nummer-2-punkt-1"><article class="legalP" id="kapittel-3-paragraf-5-nummer-2-punkt-1-ledd-1">Utvidet tid ved eksamen. Det gis 1/2 time ekstra tid ved eksamen til og med 4 timer og 1 time ved eksamen over 4 timer.</article></article></li><li data-li-identifier="b." data-name="b."><article class="listArticle" id="kapittel-3-paragraf-5-nummer-2-punkt-2"><article class="legalP" id="kapittel-3-paragraf-5-nummer-2-punkt-2-ledd-1">Bruk av ordbok.</article></article></li><li data-li-identifier="c." data-name="c."><article class="listArticle" id="kapittel-3-paragraf-5-nummer-2-punkt-3"><article class="legalP" id="kapittel-3-paragraf-5-nummer-2-punkt-3-ledd-1">Bruk av PC eller andre hjelpemidler.</article></article></li><li data-li-identifier="d." data-name="d."><article class="listArticle" id="kapittel-3-paragraf-5-nummer-2-punkt-4"><article class="legalP" id="kapittel-3-paragraf-5-nummer-2-punkt-4-ledd-1">Alternativ eksamensform (muntlig/skriftlig).</article></article></li></ul></article><article class="numberedLegalP" data-numerator="3" id="kapittel-3-paragraf-5-nummer-3">(3) Vedtak om tilrettelegging av eksamen fattes av rektor. Vedtaket er et enkeltvedtak og kan påklages. Se: kapittel 5.</article></article><article class="legalArticle" data-lovdata-URL="LTI/forskrift/2020-12-03-2662/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Bestemmelser som regulerer forhold under eksamen</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Møter en kandidat for sent til eksamen, men innen 1 time etter oppstart av eksamen, kan han/hun likevel ta eksamen. Kandidaten får ikke ekstra tid, og må levere besvarelsen til fastsatt tid.</article><article class="numberedLegalP" data-numerator="2" id="kapittel-3-paragraf-6-nummer-2">(2) Dersom en kandidat kommer senere enn 1 time etter eksamen, vil han/hun ikke ha rett til å avlegge eksamen. Har ingen kandidater forlatt lokalene, kan studenten likevel ta eksamen. Kandidaten får ikke ekstra tid, og må levere besvarelsen til fastsatt tid.</article><article class="numberedLegalP" data-numerator="3" id="kapittel-3-paragraf-6-nummer-3">(3) Trekk fra eksamen. Kandidaten kan ikke forlate eksamenslokalet før tidligst 1 time etter oppstart av eksamen, selv om han/hun ønsker å levere en blank besvarelse, eller velger å avbryte eksamen uten å levere. Kandidaten har da brukt ett eksamensforsøk.</article><article class="numberedLegalP" data-numerator="4" id="kapittel-3-paragraf-6-nummer-4">(4) Sykdom under eksamen. Blir kandidaten syk under eksamen, kan han/hun forlate lokalet, men må levere gyldig sykemelding innen en uke for at ikke eksamen skal telle som et eksamensforsøk.</article><article class="numberedLegalP" data-numerator="5" id="kapittel-3-paragraf-6-nummer-5">(5) Fravær ved eksamen. Ved gyldig fravær (sykdom eller annet som forhindrer kandidaten i å møte opp) skal kandidaten ha gyldig sykemelding fra lege. Gyldig og dokumentert fravær gjør at eksamen ikke teller som et eksamensforsøk.</article><article class="numberedLegalP" data-numerator="6" id="kapittel-3-paragraf-6-nummer-6">(6) For sent innlevert eksamen. En kandidat som ikke leverer besvarelsen innen fristen, registreres som «ikke møtt». Dette teller som et eksamensforsøk.</article></article><article class="legalArticle" data-lovdata-URL="LTI/forskrift/2020-12-03-2662/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Fusk eller forsøk på fusk</span></h3><article class="numberedLegalP" data-numerator="1" id="kapittel-3-paragraf-7-nummer-1">(1) Dersom det oppstår mistanke om fusk, medvirkning til fusk eller forsøk på fusk under eksamen, skal eksamensvakten notere seg studentens kandidatnummer og hva som er gjort. Kandidaten skal gjøres oppmerksom på at forholdet vil bli rapportert. Om kandidaten ikke er enig i at det har foregått fusk, kan han/hun fortsette eksamen.</article><article class="numberedLegalP" data-numerator="2" id="kapittel-3-paragraf-7-nummer-2">(2) Med fusk menes handlinger eller forhold som tar sikte på å gi studenten, eller en medstudent, et uberettiget fortrinn.</article><article class="numberedLegalP" data-numerator="3" id="kapittel-3-paragraf-7-nummer-3">(3) Ved mistanke om fusk skal ansvarlig for eksamen sende saken over til skolens administrasjon. Studenten skal få anledning til å forklare seg før det fattes vedtak.</article><article class="numberedLegalP" data-numerator="4" id="kapittel-3-paragraf-7-nummer-4">(4) Det er klagenemda ved Tunsberg Medisinske Skole som fatter vedtak i saken. Dersom fusk kan dokumenteres og kandidaten ikke kan avklare forholdet, annulleres eksamen, studenten kan bli utestengt fra skolen og miste retten til å gå opp til eksamen i inntil ett år.</article><article class="numberedLegalP" data-numerator="5" id="kapittel-3-paragraf-7-nummer-5">(5) Studenten skal få en skriftlig begrunnelse for vedtaket.</article><article class="numberedLegalP" data-numerator="6" id="kapittel-3-paragraf-7-nummer-6">(6) Vedtak om sanksjoner som følge av fusk er enkeltvedtak og kan påklages til det nasjonale klageorganet for fagskoleutdanning.</article></article><article class="legalArticle" data-lovdata-URL="LTI/forskrift/2020-12-03-2662/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Sensur og rett til begrunnelse for karakter</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Styret skal sørge for at studentenes kunnskap, ferdigheter og generelle kompetanse blir prøvd og vurdert på en upartisk og faglig betryggende måte. Vurderingen skal sikre det faglige nivået ved den aktuelle utdanningen. Det skal være en ekstern evaluering av vurderingen eller vurderingsordningene.</article><article class="numberedLegalP" data-numerator="2" id="kapittel-3-paragraf-8-nummer-2">(2) Styret oppnevner sensor ved eksamen eller annen bedømmelse når resultatet inngår i vitnemålet, eller innregnes i karakter for utdanningen. Krav til sensor er beskrevet i studieplanen.</article><article class="numberedLegalP" data-numerator="3" id="kapittel-3-paragraf-8-nummer-3">(3) Sensuren skal foreligge innen tre uker hvis ikke særlige grunner gjør det nødvendig å bruke mer tid. Hvis sensuren ikke kan gis innen tre uker, skal studenten varsles om det og samtidig få vite når sensuren kan ventes.</article><article class="numberedLegalP" data-numerator="4" id="kapittel-3-paragraf-8-nummer-4">(4) Ved ny sensur etter lov om høyere yrkesfaglig utdanning benyttes én eller flere sensorer som oppnevnes av styret. Minst én sensor skal være ekstern. Endring kan gjøres både til gunst eller ugunst for klager. Hvis den endelige karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av eksamenen, holdes ny muntlig prøve til fastsetting av endelig karakter.</article><article class="numberedLegalP" data-numerator="5" id="kapittel-3-paragraf-8-nummer-5">(5) Studenten har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="6" id="kapittel-3-paragraf-8-nummer-6">(6) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="7" id="kapittel-3-paragraf-8-nummer-7">(7) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article><article class="numberedLegalP" data-numerator="8" id="kapittel-3-paragraf-8-nummer-8">(8) En student kan ikke klage på en bedømmelse av en muntlig prestasjon, en vurdering av praksisstudier eller lignende som etter sin art ikke lar seg etterprøve.</article><article class="numberedLegalP" data-numerator="9" id="kapittel-3-paragraf-8-nummer-9">(9) En student kan ikke klage på karakterfastsettingen etter en ny sensur.</article></article><article class="legalArticle" data-lovdata-URL="LTI/forskrift/2020-12-03-2662/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Klage på formelle feil ved eksamen</span></h3><article class="numberedLegalP" data-numerator="1" id="kapittel-3-paragraf-9-nummer-1">(1) En student som har vært oppe til en eksamen, en prøve eller et annet arbeid som bedømmes med karakterer, kan klage på formelle feil innen tre uker etter at studenten er blitt eller burde være kjent med feilen. Klagen skal rettes til fagskolen. Styret er klageinstans.</article><article class="numberedLegalP" data-numerator="2" id="kapittel-3-paragraf-9-nummer-2">(2) Et sensurvedtak skal oppheves hvis det er begått feil som kan ha hatt betydning for studentens prestasjon eller bedømmelsen av prestasjonen. Hvis feilen kan rettes opp gjennom en ny sensur, skal dette gjennomføres. Hvis feilen ikke kan rettes opp gjennom en ny sensur, skal det holdes en ny eksamen, prøve eller lignende med nye sensorer. En student kan klage på karakterfastsettingen ved sensuren.</article><article class="numberedLegalP" data-numerator="3" id="kapittel-3-paragraf-9-nummer-3">(3) Hvis en student har krevd begrunnelse for eller klaget over karakterfastsettingen, løper klagefristen fra studenten har fått begrunnelsen, eller til klagen på karakterfastsettingen er endelig avgjort.</article><article class="numberedLegalP" data-numerator="4" id="kapittel-3-paragraf-9-nummer-4">(4) Rektor vil avgjøre om det skal foretas en ny sensur eller holdes en ny eksamen, prøve eller lignende hvis det er begått formelle feil som kan ha hatt innvirkning på én eller flere studenters prestasjoner eller bedømmelsen av disse.</article></article><article class="legalArticle" data-lovdata-URL="LTI/forskrift/2020-12-03-2662/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Sykdom eller fravær fra eksamen</span></h3><article class="numberedLegalP" data-numerator="1" id="kapittel-3-paragraf-10-nummer-1">(1) Fravær fra eksamen skal dokumenteres med sakkyndig dokumentasjon eller annen relevant dokumentasjon. Årsaker som klassifiseres som gyldig fravær fremkommer i retningslinjer. Dersom fraværet ikke dokumenteres anses studenten å ha fremstilt seg til eksamen. Dersom studenten blir syk under eksamen, kan han/hun forlate lokalet.</article><article class="numberedLegalP" data-numerator="2" id="kapittel-3-paragraf-10-nummer-2">(2) Sykemeldingsskjema og legeerklæring må sendes studieadministrasjonen så raskt som mulig og innen fem dager for at eksamen ikke skal telle som et eksamensforsøk.</article></article><article class="legalArticle" data-lovdata-URL="LTI/forskrift/2020-12-03-2662/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Kontinuasjonseksamen</span></h3><article class="legalP" id="kapittel-3-paragraf-11-ledd-1">En student som har gyldig fravær på eksamen må selv melde seg opp til utsatt eksamen innen to kalenderår etter ordinær eksamen. Studenter som har strøket på eksamen eller som ønsker å forbedre sin karakter, kan ta kontinuasjonseksamen. Kontinuasjonseksamen avlegges mot eksamensavgift. Studenter som har gyldig fravær fra eksamen, kan gjennomføre utsatt eksamen kostnadsfritt.</article></article><article class="legalArticle" data-lovdata-URL="LTI/forskrift/2020-12-03-2662/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Klage på karakterfastsetting</span></h3><article class="numberedLegalP" data-numerator="1" id="kapittel-3-paragraf-12-nummer-1">(1) Studenten må fremsette krav om begrunnelse innen én uke fra karakteren ble kunngjort dersom begrunnelse ikke er gitt sammen med karakteren. Krav om begrunnelse for karakter skal sendes til studieadministrasjonen. Ved muntlig eksamen må studenten be om begrunnelse umiddelbart etter at karakteren er meddelt.</article><article class="numberedLegalP" data-numerator="2" id="kapittel-3-paragraf-12-nummer-2">(2) Klage på karakterer skal sendes skriftlig til studieadministrasjonen innen tre uker etter at karakteren er gjort kjent for studenten, eller tre uker etter at studenten har mottatt begrunnelse for karakteren.</article><article class="numberedLegalP" data-numerator="3" id="kapittel-3-paragraf-12-nummer-3">(3) Ved klage på karakter oppnevner rektor ny(e) sensor(er).</article><article class="numberedLegalP" data-numerator="4" id="kapittel-3-paragraf-12-nummer-4">(4) De(n) nye sensoren(e) setter den endelige karakteren. Karakteren etter klagesensur kan gå til gunst, ugunst eller forbli uendret. Karakteren er endelig og kan ikke påklages. Klagebehandlingen kan ta opptil tre uker, og resultatet sendes skriftlig til studenten.</article></article><article class="legalArticle" data-lovdata-URL="LTI/forskrift/2020-12-03-2662/§3-13" data-name="§3-13" id="kapittel-3-paragraf-13"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">Klage på formelle feil ved eksamen</span></h3><article class="numberedLegalP" data-numerator="1" id="kapittel-3-paragraf-13-nummer-1">(1) Klage på formelle feil ved eksamen må fremsettes skriftlig senest innen tre uker etter at eksamen er avviklet eller student er gjort kjent med feilen. Klagen sendes til studieadministrasjonen som kan fatte vedtak om formelle feil.</article><article class="numberedLegalP" data-numerator="2" id="kapittel-3-paragraf-13-nummer-2">(2) Ved ny sensurering benyttes nye sensor(er). Karakterfastsetting ved ny sensurering etter denne paragrafen kan påklages etter reglene i § 3-12.</article><article class="numberedLegalP" data-numerator="3" id="kapittel-3-paragraf-13-nummer-3">(3) Klagenemnda ved Tunsberg Medisinske Skole er klageinstans for vedtak etter denne paragrafen.</article></article><article class="legalArticle" data-lovdata-URL="LTI/forskrift/2020-12-03-2662/§3-14" data-name="§3-14" id="kapittel-3-paragraf-14"><h3 class="legalArticleHeader"><span class="legalArticleValue">§ 3-14</span>. <span class="legalArticleTitle">Antall forsøk på eksamen</span></h3><article class="numberedLegalP" data-numerator="1" id="kapittel-3-paragraf-14-nummer-1">(1) En student har anledning til å fremstille seg til eksamen i samme emne maksimalt tre ganger. I særlige tilfeller kan rektor, i tråd med gjeldende retningslinjer, gi dispensasjon til å avlegge mer enn tre eksamensforsøk. En student som ikke møter til eksamen uten godkjent gyldig fravær, har brukt ett eksamensforsøk.</article><article class="numberedLegalP" data-numerator="2" id="kapittel-3-paragraf-14-nummer-2">(2) Søknad om eksamensforsøk utover tre forsøk er et enkeltvedtak og kan påklages etter reglene i kapittel 5.</article></article><article class="legalArticle" data-lovdata-URL="LTI/forskrift/2020-12-03-2662/§3-15" data-name="§3-15" id="kapittel-3-paragraf-15"><h3 class="legalArticleHeader"><span class="legalArticleValue">§ 3-15</span>. <span class="legalArticleTitle">Annullering av eksamen</span></h3><article class="numberedLegalP" data-numerator="1" id="kapittel-3-paragraf-15-nummer-1">(1) Styret ved Tunsberg Medisinske Skole kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i.</article><article class="numberedLegalP" data-numerator="2" id="kapittel-3-paragraf-15-nummer-2">(2) Styret kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</article><article class="numberedLegalP" data-numerator="3" id="kapittel-3-paragraf-15-nummer-3">(3) Styret kan annullere fritak for eller innpassing av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="4" id="kapittel-3-paragraf-15-nummer-4">(4) En student kan klage på et vedtak om annullering. Nasjonalt klageorgan for fagskoleutdanning er klageinstans.</article><article class="numberedLegalP" data-numerator="5" id="kapittel-3-paragraf-15-nummer-5">(5) Adgangen til annullering foreldes ikke.</article><article class="numberedLegalP" data-numerator="6" id="kapittel-3-paragraf-15-nummer-6">(6) Når styret har fattet et vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2020-12-03-2662/KAPITTEL_4"><h2>Kapittel 4. Skikkethetsvurdering og bortvisning</h2><article class="legalArticle" data-lovdata-URL="LTI/forskrift/2020-12-03-2662/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Skikkethetsvurdering</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Ved fagskoleutdanning i Biopati samt ved enkeltemner hvor det skal gjennomføres praksis, skal skolen gjennomføre en skikkethetsvurdering etter lov om høyere yrkesfaglig utdanning § 26 og forskrift om høyere yrkesfaglig utdanning kapittel 5, både ved opptak og løpende gjennom hele utdanningen.</article><article class="numberedLegalP" data-numerator="2" id="kapittel-4-paragraf-1-nummer-2">(2) Det er rektor som er skikkethetsansvarlig.</article><article class="numberedLegalP" data-numerator="3" id="kapittel-4-paragraf-1-nummer-3">(3) Skikkethetsnemnda blir oppnevnt av styret etter § 31 i fagskoleforskriften.</article><article class="numberedLegalP" data-numerator="4" id="kapittel-4-paragraf-1-nummer-4">(4) Saker som fremmes for skikkethetsnemnda skal følges av all skriftlig dokumentasjon i saken. Nemnda skal utrede saken ytterligere dersom det er nødvendig.</article><article class="numberedLegalP" data-numerator="5" id="kapittel-4-paragraf-1-nummer-5">(5) Studenten skal varsles i god tid om tidspunktet for møtet og gjøres kjent med sakens opplysninger. Studenten skal ha mulighet til å legge frem sine synspunkter for nemnda før møtet.</article><article class="numberedLegalP" data-numerator="6" id="kapittel-4-paragraf-1-nummer-6">(6) Nemnda lager en innstilling til styret med en vurdering av hvorvidt studenten er skikket eller ikke, hvorvidt studenten bør utestenges helt eller delvis fra den aktuelle utdanningen, samt lengden på utestengingsperioden og eventuelle vilkår for at studenten skal få gjenoppta utdanningen. Uenighet i nemnda skal begrunnes og fremgå i innstillingen.</article><article class="numberedLegalP" data-numerator="7" id="kapittel-4-paragraf-1-nummer-7">(7) Styret kan fatte vedtak om at en student ikke er skikket for yrket og at studenten skal utestenges fra utdanningen i inntil fem år.</article><article class="numberedLegalP" data-numerator="8" id="kapittel-4-paragraf-1-nummer-8">(8) Vedtak etter denne bestemmelsen kan påklages til den nasjonale klagenemda.</article><article class="numberedLegalP" data-numerator="9" id="kapittel-4-paragraf-1-nummer-9">(9) En skikkethetsvurdering skal avdekke om studenten har de nødvendige forutsetningene for å kunne utøve yrket. En student som i utdanningen eller i fremtidig yrkesutøvelse kan utgjøre fare for liv, fysisk og/eller psykisk helse, rettigheter og sikkerhet til barn, unge eller voksne i sårbare situasjoner, er ikke skikket for yrket.</article><article class="numberedLegalP" data-numerator="10" id="kapittel-4-paragraf-1-nummer-10">(10) En student er uskikket dersom ett eller flere av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-nummer-10-punkt-1"><article class="legalP" id="kapittel-4-paragraf-1-nummer-10-punkt-1-ledd-1">studenten viser manglende vilje eller evne til omsorg, forståelse, innlevelse og respekt for barn, unge og voksne i sårbare situasjoner</article></article></li><li data-li-identifier="b." data-name="b."><article class="listArticle" id="kapittel-4-paragraf-1-nummer-10-punkt-2"><article class="legalP" id="kapittel-4-paragraf-1-nummer-10-punkt-2-ledd-1">studenten viser manglende vilje eller evne til å endre uakseptabel adferd i samsvar med faglig veiledning</article></article></li><li data-li-identifier="c." data-name="c."><article class="listArticle" id="kapittel-4-paragraf-1-nummer-10-punkt-3"><article class="legalP" id="kapittel-4-paragraf-1-nummer-10-punkt-3-ledd-1">studenten opptrer ikke i tråd med regelverk for helse, miljø og sikkerhet, prosedyrer og kvalitetssystemer, og dette kan utgjøre en fare for liv og helse</article></article></li><li data-li-identifier="d." data-name="d."><article class="listArticle" id="kapittel-4-paragraf-1-nummer-10-punkt-4"><article class="legalP" id="kapittel-4-paragraf-1-nummer-10-punkt-4-ledd-1">studenten viser truende eller krenkende adferd i studiesituasjonen, eller overfor barn, unge eller voksne i sårbare situasjoner.</article></article></li></ul></article></article><article class="legalArticle" data-lovdata-URL="LTI/forskrift/2020-12-03-2662/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Bortvisning og utestenging</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Hvis en student, til tross for en skriftlig advarsel fra fagskolen, gjentatte ganger opptrer på en måte som virker grovt forstyrrende på medstudenters arbeid eller virksomheten ved fagskolen ellers, kan styret fatte vedtak om at studenten skal bortvises i inntil ett år. Rektor kan fatte vedtak om bortvisning dersom avgjørelsen er av en slik art at den ikke kan vente til styret kommer sammen. Et slikt vedtak gjelder inntil styret kan fatte et endelig vedtak i saken. Bortvisningen innebærer ikke at studenten fratas retten til å gå opp til eksamen.</article><article class="numberedLegalP" data-numerator="2" id="kapittel-4-paragraf-2-nummer-2">(2) Hvis en student, til tross for en skriftlig advarsel fra fagskolen, ikke retter seg etter et vedtak om bortvisning, kan styret vedta å utestenge studenten fra utdanningen i inntil ett år. Utestenging fra studiet innebærer at studenten fratas retten til å gå opp til eksamen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Hvis en student har skapt fare for liv eller helse, eller har opptrådt grovt usømmelig overfor noen som studenten har møtt i forbindelse med undervisning eller praksisstudier, kan styret vedta at studenten skal utestenges fra fagskoleutdanning med klinisk undervisning og praksisstudier i inntil tre år. Tilsvarende gjelder hvis en student har brutt lovfestet taushetsplikt.</article><article class="numberedLegalP" data-numerator="4" id="kapittel-4-paragraf-2-nummer-4">(4) Hvis en student har benyttet et falskt vitnemål, andre falske dokumenter eller på annen måte har opptrådt uredelig, eller har fusket eller forsøkt å fuske, kan styret vedta at studenten skal utestenges fra all utdanning ved fagskolen i inntil ett år. Tilsvarende gjelder for en student som forsettlig har medvirket til fusk.</article><article class="numberedLegalP" data-numerator="5" id="kapittel-4-paragraf-2-nummer-5">(5) Et vedtak om å bortvise eller utestenge en student skal fattes med minst to tredels flertall. Studenten har rett til å uttale seg før det fattes vedtak i en sak om bortvisning eller utestenging og kan klage på vedtaket. Nasjonalt klageorgan for fagskoleutdanning er klageinstans.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2020-12-03-2662/KAPITTEL_5"><h2>Kapittel 5. Klage og klagebehandling</h2><article class="legalArticle" data-lovdata-URL="LTI/forskrift/2020-12-03-2662/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klageordning og klageorganer</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) En student har rett til å klage over enkeltvedtak fattet av Tunsberg Medisinske Skole. Alle enkeltvedtak skal være skriftlige og inneholde en begrunnelse for vedtaket.</article><article class="numberedLegalP" data-numerator="2" id="kapittel-5-paragraf-1-nummer-2">(2) Dersom begrunnelse ikke foreligger sammen med vedtaket, kan studenten henvende seg til instansen som fattet vedtaket og be om begrunnelse.</article><article class="numberedLegalP" data-numerator="3" id="kapittel-5-paragraf-1-nummer-3">(3) En klage skal alltid rettes mot instansen som opprinnelig fattet vedtaket. Dersom klagen ikke gis medhold i første instans, oversendes klagen til skolens klagenemd.</article><article class="numberedLegalP" data-numerator="4" id="kapittel-5-paragraf-1-nummer-4">(4) I følge lov om behandlingsmåten i forvaltningssaker § 2b er et enkeltvedtak et vedtak som gjelder rettigheter og plikter til en eller flere bestemte personer. Dette kan være avgjørelser om opptak, avsluttende vurdering, annullering av eksamen, bortvisning, utestenging, skikkethetsvurdering, godskriving og fritak. Det er ikke anledning til å klage over administrative avgjørelser som for eksempel tid og sted for eksamen.</article><article class="numberedLegalP" data-numerator="5" id="kapittel-5-paragraf-1-nummer-5">(5) Lokal klagenemnd opprettet ved Tunsberg Medisinske Skole skal behandle klager på enkeltvedtak som er gjort etter denne forskriften. Klagesaker som ikke gjelder enkeltvedtak behandles av rektor.</article><article class="numberedLegalP" data-numerator="6" id="kapittel-5-paragraf-1-nummer-6">(6) Lokal klagenemnd har fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter.</article><article class="numberedLegalP" data-numerator="7" id="kapittel-5-paragraf-1-nummer-7">(7) Lokal klagenemnd er vedtaksfør når lederen eller varamedlemmet for lederen og to andre medlemmer er til stede. Enkeltvedtak fattet av den lokale klagenemnda på klager etter fagskoleloven § 24 til § 27 kan påklages til Nasjonal klagenemnd for fagskoleutdanning. Øvrige enkeltvedtak kan ikke påklages.</article><article class="numberedLegalP" data-numerator="8" id="kapittel-5-paragraf-1-nummer-8">(8) Den lokale klagenemndas medlemmer utenom studentrådsrepresentantene med vara, velges for fire år av gangen. Studentrådsrepresentantene med vara velges for to år.</article><article class="numberedLegalP" data-numerator="9" id="kapittel-5-paragraf-1-nummer-9">(9) En klage skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-9-punkt-1"><article class="legalP" id="kapittel-5-paragraf-1-nummer-9-punkt-1-ledd-1">hvem som klager (navn, adresse og eventuelt kandidatnummer)</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-9-punkt-2"><article class="legalP" id="kapittel-5-paragraf-1-nummer-9-punkt-2-ledd-1">det vedtak det klages over</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-9-punkt-3"><article class="legalP" id="kapittel-5-paragraf-1-nummer-9-punkt-3-ledd-1">begrunnelse for klagen</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-9-punkt-4"><article class="legalP" id="kapittel-5-paragraf-1-nummer-9-punkt-4-ledd-1">dato og underskrift.</article></article></li></ul></article><article class="numberedLegalP" data-numerator="10" id="kapittel-5-paragraf-1-nummer-10">(10) Nasjonal klagenemnd for fagskoleutdanning behandler klager over enkeltvedtak truffet med hjemmel i:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-10-punkt-1"><article class="legalP" id="kapittel-5-paragraf-1-nummer-10-punkt-1-ledd-1">fagskoleloven § 16 om opptak gjennom samordnet opptak, unntatt fagskolens opptaksvedtak om realkompetanse jf. fagskoleforskriften § 7 første ledd eller spesielle opptakskrav jf. § 7 femte ledd</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-10-punkt-2"><article class="legalP" id="kapittel-5-paragraf-1-nummer-10-punkt-2-ledd-1">fagskoleloven § 24 om annullering av eksamen eller prøve</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-10-punkt-3"><article class="legalP" id="kapittel-5-paragraf-1-nummer-10-punkt-3-ledd-1">fagskoleloven § 25 om bortvisning og utestenging</article></article></li><li data-li-identifier="d." data-name="d."><article class="listArticle" id="kapittel-5-paragraf-1-nummer-10-punkt-4"><article class="legalP" id="kapittel-5-paragraf-1-nummer-10-punkt-4-ledd-1">fagskoleloven § 26 om vurdering av skikkethet</article></article></li><li data-li-identifier="e." data-name="e."><article class="listArticle" id="kapittel-5-paragraf-1-nummer-10-punkt-5"><article class="legalP" id="kapittel-5-paragraf-1-nummer-10-punkt-5-ledd-1">fagskoleloven § 27 om krav om politiattest.</article></article></li></ul></article><article class="numberedLegalP" data-numerator="11" id="kapittel-5-paragraf-1-nummer-11">(11) Vedtak fattet av Nasjonal klagenemnd for fagskoleutdanning kan ikke påklages.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2020-12-03-2662/KAPITTEL_6"><h2>Kapittel 6. Ikraftsetting</h2><article class="legalArticle" data-lovdata-URL="LTI/forskrift/2020-12-03-2662/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikraftsetting</span></h3><article class="legalP" id="kapittel-6-paragraf-1-ledd-1">Forskriften trer i kraft straks.</article></article></section></main></body></html>