<!DOCTYPE html><html lang="no"><head><title>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-30-1433</dd><dt class="dokid">DokumentID</dt><dd class="dokid">LTI/forskrift/2020-06-30-1433</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2020-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-04-17-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-17-23/§4</li><li>lov/2020-04-17-23/§5</li><li>lov/2020-04-17-23/§6</li><li>lov/2020-04-17-23/§9</li><li>forskrift/2020-04-17-810</li></ul></dd><dt class="dateOfPublication">Kunngjort</dt><dd class="dateOfPublication">2020-06-30 17:15</dd><dt class="journalNumber">Journalnummer</dt><dd class="journalNumber">2020-1072</dd><dt class="titleShort">Korttittel</dt><dd class="titleShort">Endr. i forskrift til lov om midlertidig tilskuddsordning for foretak med stort omsetningsfall</dd><dt class="title">Tittel</dt><dd class="title">Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. juni 2020 med hjemmel i lov 17. april 2020 nr. 23 om midlertidig tilskuddsordning for foretak med stort omsetningsfall § 4, § 5 § 6 og § 9, og forskrift 17. april 2020 nr. 810 om midlertidig tilskuddsordning for foretak med stort omsetningsfall på Svalbard.</dd><dt class="refid">RefID</dt><dd class="refid">forskrift/2020-06-30-1433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall<ul class="tocSubUl"><li>I<ul class="tocSubUl"><li>§ 4-7. Utlevering av opplysninger til Innovasjon Norge</li><li>§ 5-7. Beløpsgrense for utbetaling og tilbakebetaling av tilskudd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-30-1433" id="dokument"><h1>Forskrift om endring i forskrift til utfylling og gjennomføring av lov om midlertidig tilskuddsordning for foretak med stort omsetningsfall</h1><section class="section" data-name="kapI" id="kapittel-1" data-lovdata-URL="LTI/forskrift/2020-06-30-1433/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 17. april 2020 nr. 820 til utfylling og gjennomføring av lov om midlertidig tilskuddsordning for foretak med stort omsetningsfall gjøres følgende endringer:</article> <article class="defaultP" margin-top="true">§ 2-1 første ledd siste punktum skal lyde:</article><article class="legalP" id="kapittel-1-ledd-2">Minst én ansatt må ha fått utbetalt lønn i minst én kalendermåned i perioden august 2019 til mars 2020.</article> <article class="defaultP" margin-top="true">§ 2-2 annet ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Som omsetning anses også inntekt til erstatning for inntekt som nevnt i første ledd, herunder offentlige tilskudd og inntektssikring gitt i forbindelse med koronautbruddet. Dette gjelder likevel ikke tilskudd etter denne forskriften for tidligere måneder og gaver fra privatpersoner opptil 3&#xa0;000 kroner samlet i kalendermåneden det søkes om tilskudd for. Tilskudd fra Innovasjon Norge som gis etter tilskuddsordningen til lovpålagt vedlikehold for aktører med driftstillatelse under taubaneloven og tivoliloven, og tilskudd etter lov om tilskudd ved avbrutt permittering anses ikke som omsetning.</article> <article class="defaultP" margin-top="true">§ 2-3 annet ledd fjerde punktum skal lyde:</article><article class="legalP" id="kapittel-1-ledd-3">Beregnet normalomsetning for hver av månedene april til august 2020 kan ikke settes mer enn fem ganger høyere eller 20 prosent lavere enn faktisk omsetning i tilsvarende måned i 2019.</article> <article class="defaultP" margin-top="true">§ 3-1 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Tilskudd beregnes ved at foretakets faste, uunngåelige kostnader, fratrukket en egenandel, multipliseres med omsetningsfallet i prosent. Dette beløpet multipliseres med en justeringsfaktor på 0,8 for kalendermånedene mars, april og mai. For kalendermånedene juni og juli er justeringsfaktoren 0,7 og for august 0,5. Summen utgjør beregnet tilskudd.</article> <article class="defaultP" margin-top="true">§ 3-1 annet ledd første punktum skal lyde:</article><article class="legalP" id="kapittel-1-ledd-4">For foretak som søker om tilskudd for kalendermånedene mars, april og mai og som anses å være stengt av staten, er justeringsfaktoren 0,9.</article> <article class="defaultP" margin-top="true">§ 3-1 tredje ledd første punktum skal lyde:</article><article class="legalP" id="kapittel-1-ledd-5">Egenandelen er 10&#xa0;000 kroner for mars, 5&#xa0;000 kroner for april og 0 kroner for mai, juni, juli og august.</article> <article class="defaultP" margin-top="true">§ 3-2a tredje ledd annet punktum skal lyde:</article><article class="legalP" id="kapittel-1-ledd-6">Denne seksmånedersperioden må omfatte minst én av månedene i perioden mars–august 2019.</article> <article class="defaultP" margin-top="true">§ 3-3 skal lyde:</article><article class="legalP" id="kapittel-1-ledd-7">Beregnet tilskuddsbeløp opp til 30 millioner kroner per kalendermåned utbetales i sin helhet. For beregnet tilskuddsbeløp som overstiger 30 millioner kroner, vil beløpet over 30 millioner kroner avkortes med en faktor på 0,5. Maksimalt tilskudd per kalendermåned til et foretak er 80 millioner kroner i månedene mars, april og mai. I juni og juli er maksimalt tilskudd per kalendermåned 70 millioner kroner. I august er maksimalt tilskudd 50 millioner kroner.</article> <article class="defaultP" margin-top="true">§ 4-3 annet ledd skal lyde:</article><article class="numberedLegalP" data-numerator="2" id="kapittel-1-nummer-3">(2) Søknad om tilskudd etter ordningen kan tidligst sendes inn etter utløpet av den måneden (perioden) tilskuddet skal dekke. Søknad om tilskudd for april kan likevel først sendes inn 15. mai. Siste frist for å sende inn søknad om tilskudd etter ordningen for mars, april og mai er 31. juli 2020. Siste frist for å sende inn søknad for juni, juli og august er 31. oktober 2020.</article> <article class="defaultP" margin-top="true">§ 4-5 skal lyde:</article><article class="legalP" id="kapittel-1-ledd-8">Søker må på forespørsel kunne fremlegge bekreftelse på innholdet i søknaden fra revisor eller autorisert regnskapsfører. Skatteetaten kan kreve bekreftelse fra revisor. Søker som har fått tildelt ett eller flere månedlige tilskudd over 15&#xa0;000 kroner, skal uansett legge frem bekreftelse på innholdet i søknaden fra revisor eller autorisert regnskapsfører ved fastsetting av årsregnskapet for 2020. Søker som har fått tildelt ett eller flere månedlige tilskudd over 15&#xa0;000 kroner og som ikke er regnskapspliktig, skal legge frem slik bekreftelse ved levering av skattemeldingen for formues- og inntektsskatt for 2020.</article> <article class="defaultP" margin-top="true">Ny § 4-7 skal lyde:</article><article class="futureLegalArticle" data-name="§4-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">Utlevering av opplysninger til Innovasjon Norge</span></span><article class="legalP" id="kapittel-1-foreslåttparagraf-1-ledd-1">Tilskuddsmyndigheten kan uten hinder av taushetsplikt gi Innovasjon Norge opplysninger som har betydning for forvaltningen av tilskuddsordningen til lovpålagt vedlikehold for aktører med driftstillatelse under taubaneloven og tivoliloven.</article></article> <article class="defaultP" margin-top="true">Ny § 5-7 skal lyde:</article><article class="futureLegalArticle" data-name="§5-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-7</span>. <span class="legalArticleTitle">Beløpsgrense for utbetaling og tilbakebetaling av tilskudd</span></span><article class="legalP" id="kapittel-1-foreslåttparagraf-2-ledd-1">Tilskudd og tilbakebetalingskrav for søknader for kalendermånedene juni, juli og august som alene utgjør under 100 kroner, utbetales eller tilbakebetales ikke.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2020-06-30-1433/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>