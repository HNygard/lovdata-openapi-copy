<!DOCTYPE html><html lang="no"><head><title>Midlertidig forskrift om unntak fra sosialtjenesteloven § 20, § 20a og § 29 til § 40</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-05-08-966</dd><dt class="dokid">DokumentID</dt><dd class="dokid">LTI/forskrift/2020-05-08-966</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2020-05-08 med virkning fra 2020-03-16 – 2020-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-21-1471</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-12-18-131/§51a</li></ul></dd><dt class="dateOfPublication">Kunngjort</dt><dd class="dateOfPublication">2020-05-08 14:40</dd><dt class="journalNumber">Journalnummer</dt><dd class="journalNumber">2020-0702</dd><dt class="titleShort">Korttittel</dt><dd class="titleShort">Midl. forskrift om unntak fra sosialtjenesteloven § 20, § 20a og § 29 til § 40</dd><dt class="title">Tittel</dt><dd class="title">Midlertidig forskrift om unntak fra sosialtjenesteloven § 20, § 20a og § 29 til § 40</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 8. mai 2020 med hjemmel i lov 18. desember 2009 nr. 131 om sosiale tjenester i arbeids- og velferdsforvaltningen (sosialtjenesteloven) § 51a annet ledd.</dd><dt class="refid">RefID</dt><dd class="refid">forskrift/2020-05-08-966</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om unntak fra sosialtjenesteloven § 20, § 20a og § 29 til § 40<ul class="tocSubUl"><li>§ 1. Virkeområde</li><li>§ 2. Unntak fra bruk av vilkår etter sosialtjenesteloven § 20 første og tredje ledd og § 20a første og tredje ledd</li><li>§ 3. Unntak fra deltakelse i kvalifiseringsprogram</li><li>§ 4. Utsatt iverksetting av program</li><li>§ 5. Unntak fra programmets varighet</li><li>§ 6. Egenmelding ved egen sykdom under gjennomføring av kvalifiseringsprogram</li><li>§ 7. Ikrafttredelse og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2020-05-08-966" id="dokument"><h1>Midlertidig forskrift om unntak fra sosialtjenesteloven § 20, § 20a og § 29 til § 40</h1><article class="legalArticle" data-lovdata-URL="LTI/forskrift/2020-05-08-966/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gir nærmere regler om midlertidige unntak fra aktivitetskrav mv. som følge av covid-19-pandemien.</article></article><article class="legalArticle" data-lovdata-URL="LTI/forskrift/2020-05-08-966/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra bruk av vilkår etter sosialtjenesteloven § 20 første og tredje ledd og § 20a første og tredje ledd</span></h2><article class="legalP" id="paragraf-2-ledd-1">Vilkår om aktivitet etter sosialtjenesteloven § 20 eller § 20a skal bare stilles dersom tjenestemottaker kan følge opp aktivitetene under covid-19-pandemien.</article><article class="legalP" id="paragraf-2-ledd-2">Dersom fastsatte vilkår om aktivitet ikke kan gjennomføres som følge av covid-19-pandemien, skal stønaden ikke reduseres.</article></article><article class="legalArticle" data-lovdata-URL="LTI/forskrift/2020-05-08-966/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra deltakelse i kvalifiseringsprogram</span></h2><article class="legalP" id="paragraf-3-ledd-1">Kvalifiseringsstønaden skal ikke reduseres eller falle bort som følge av fravær som skyldes covid-19-pandemien, herunder når generelle eller individuelle restriksjoner er til hinder for gjennomføring av kvalifiseringsprogrammet.</article><article class="legalP" id="paragraf-3-ledd-2">Manglende deltakelse av årsaker som nevnt i første ledd skal ikke medføre at programmet avbrytes eller avsluttes, og skal ikke regnes med i programmets varighet. Unntaket gjelder i en periode på inntil seks måneder.</article></article><article class="legalArticle" data-lovdata-URL="LTI/forskrift/2020-05-08-966/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utsatt iverksetting av program</span></h2><article class="legalP" id="paragraf-4-ledd-1">Dersom program ikke kan iverksettes som følge av covid-19-pandemien, skal iverksettelsen utsettes i inntil seks måneder.</article><article class="legalP" id="paragraf-4-ledd-2">Kvalifiseringsstønaden utbetales fra det tidspunkt programmet skulle ha vært iverksatt, se sosialtjenesteloven § 31.</article></article><article class="legalArticle" data-lovdata-URL="LTI/forskrift/2020-05-08-966/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak fra programmets varighet</span></h2><article class="legalP" id="paragraf-5-ledd-1">Kvalifiseringsprogrammet kan forlenges utover ett år som det gis adgang til i sosialtjenesteloven § 32 andre punktum. Slik ytterligere forlengelse kan gis inntil seks måneder.</article><article class="legalP" id="paragraf-5-ledd-2">Forlengelse kan ikke gis der det allerede er gitt unntak etter § 3.</article></article><article class="legalArticle" data-lovdata-URL="LTI/forskrift/2020-05-08-966/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Egenmelding ved egen sykdom under gjennomføring av kvalifiseringsprogram</span></h2><article class="legalP" id="paragraf-6-ledd-1">Egenmelding ved sykdom kan benyttes i opptil 16 kalenderdager fra første fraværsdag.</article></article><article class="legalArticle" data-lovdata-URL="LTI/forskrift/2020-05-08-966/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphør</span></h2><article class="legalP" id="paragraf-7-ledd-1">Forskriften trer i kraft straks og gis virkning fra mandag 16. mars 2020.</article><article class="legalP" id="paragraf-7-ledd-2">Dersom departementet ikke tidligere treffer vedtak om opphevelse, opphører forskriften å gjelde 31. desember 2020.</article><article class="legalP" id="paragraf-7-ledd-3">Kapittel 2A i forskrift 21. desember 2011 nr. 1471 om kvalifiseringsprogram og kvalifiseringsstønad oppheves straks.</article></article></main></body></html>