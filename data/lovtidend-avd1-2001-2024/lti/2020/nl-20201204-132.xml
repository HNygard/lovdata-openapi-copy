<!DOCTYPE html><html lang="no"><head><title>Lov om endringer i arbeids- og velferdsforvaltningsloven, sosialtjenesteloven, lov om Statens pensjonskasse og enkelte andre lover (behandling av personopplysninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-12-04-132</dd><dt class="dokid">DokumentID</dt><dd class="dokid">LTI/lov/2020-12-04-132</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">2020-12-04</dd><dt class="changesToDocuments">Endrer</dt><dd class="changesToDocuments"><ul><li>lov/1948-12-03-7</li><li>lov/1949-07-28-26</li><li>lov/1957-06-28-12</li><li>lov/1962-06-22-12</li><li>lov/1999-01-15-1</li><li>lov/2006-06-16-20</li><li>lov/2009-12-18-131</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Pensjons- og trygderett &gt; Utenfor folketrygdloven</li> <li>Selskaper, fond og foreninger</li> <li>Stats-, statsforfatnings- og statsborgerrett &gt; Utenrikstjenesten</li></ul></dd><dt class="dateOfPublication">Kunngjort</dt><dd class="dateOfPublication">2020-12-04 11:50</dd><dt class="journalNumber">Journalnummer</dt><dd class="journalNumber">2020-1633</dd><dt class="titleShort">Korttittel</dt><dd class="titleShort">Endringslov til arbeids- og velferdsforvaltningsloven mfl.</dd><dt class="title">Tittel</dt><dd class="title">Lov om endringer i arbeids- og velferdsforvaltningsloven, sosialtjenesteloven, lov om Statens pensjonskasse og enkelte andre lover (behandling av personopplysninger)</dd><dt class="miscInformation">Annet om dokumentet</dt><dd class="miscInformation">Prop.135 L (2019–2020), Innst.70 L (2020–2021), Lovvedtak 16 (2020–2021). Stortingets første og andre gangs behandling hhv. 17. og 24. november 2020. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2020-12-04-132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeids- og velferdsforvaltningsloven, sosialtjenesteloven, lov om Statens pensjonskasse og enkelte andre lover (behandling av personopplysninger)<ul class="tocSubUl"><li>I</li><li>II</li><li>III</li><li>IV</li><li>V<ul class="tocSubUl"><li>§ 4 a. Behandling av personopplysninger</li></ul></li><li>VI<ul class="tocSubUl"><li>§ 43 a. Behandling av personopplysninger</li></ul></li><li>VII<ul class="tocSubUl"><li>§ 3 a. Behandling av personopplysninger</li></ul></li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2020-12-04-132" id="dokument"><h1>Lov om endringer i arbeids- og velferdsforvaltningsloven, sosialtjenesteloven, lov om Statens pensjonskasse og enkelte andre lover (behandling av personopplysninger)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 3. desember 1948 nr. 7 om pensjonsordning for arbeidstakere til sjøs.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juli 1949 nr. 26 om Statens pensjonskasse.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 28. juni 1957 nr. 12 om pensjonstrygd for fiskere.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 22. juni 1962 nr. 12 om pensjonsordning for sykepleiere.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 16. juni 2006 nr. 20 om arbeids- og velferdsforvaltningen.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 18. desember 2009 nr. 131 om sosiale tjenester i arbeids- og velferdsforvaltningen (arbeids- og velferdsforvaltningsloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 15. januar 1999 nr. 1 om pensjonsordning for ledsagere i utenrikstjenesten.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-12-04-132/KAPITTEL_1"><h2 data-text-align="center">I</h2><article class="defaultP">I lov 3. desember 1948 nr. 7 om pensjonsordning for arbeidstakere til sjøs gjøres følgende endringer:</article> <article class="defaultP" margin-top="true">§ 21 nr. 1 første ledd skal lyde:</article><article class="legalP" id="kapittel-1-ledd-1">Pensjonstrygden for sjømenn kan kreve at offentlige myndigheter, rederier samt institusjoner som administrerer andre pensjonsordninger, uten godtgjørelse og uten hinder av taushetsplikt, skal gi Pensjonstrygden for sjømenn de opplysninger som er nødvendige for å utføre oppgaver etter denne loven.</article> <article class="defaultP" margin-top="true">Ny § 21 a skal lyde:</article><article class="legalP" id="kapittel-1-ledd-2">Pensjonstrygden for sjømenn kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å forvalte pensjonstrygden.</article><article class="legalP" id="kapittel-1-ledd-3">Pensjonstrygden for sjømenn kan treffe avgjørelser som utelukkende er basert på automatisert behandling av personopplysninger. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen.</article><article class="legalP" id="kapittel-1-ledd-4">Pensjonstrygden for sjømenn kan behandle innhentede personopplysninger for å beregne forventet pensjon og avgift, og for å forbedre informasjonen til arbeidstakere som omfattes av pensjonsordningen.</article><article class="legalP" id="kapittel-1-ledd-5">Pensjonstrygden for sjømenn kan gi rederiet opplysninger som rederiet tidligere har gitt om arbeidstakerne, slik at rederiet kan kontrollere om opplysningene er riktige, og kontrollere grunnlaget for arbeidstaker- og rederiavgiften.</article><article class="legalP" id="kapittel-1-ledd-6">Pensjonstrygden for sjømenn kan behandle innhentede personopplysninger når dette er nødvendig for utredning og produksjon av statistikk og analyse, men bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-1-ledd-7">Pensjonstrygden for sjømenn kan behandle innhentede personopplysninger, herunder personopplysninger som nevnt i personvernforordningen artikkel 9 og 10, for å utvikle og teste IT-systemer, når dette er nødvendig for å sikre effektiv behandling av saker og riktige avgjørelser. Dette gjelder bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-1-ledd-8">Departementet kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.</article></section><section class="section" data-name="kapII" id="kapittel-2" data-lovdata-URL="LTI/lov/2020-12-04-132/KAPITTEL_2"><h2 data-text-align="center">II</h2><article class="defaultP">I lov 28. juli 1949 nr. 26 om Statens pensjonskasse gjøres følgende endringer:</article> <article class="defaultP" margin-top="true">§ 1 nytt andre og tredje ledd skal lyde:</article><article class="legalP" id="kapittel-2-ledd-1">Formålet med pensjonsordningen i Statens pensjonskasse er å sikre medlemmene tjenestepensjon ved alderdom og uførhet. Ordningen skal også sikre pensjon til etterlatte.</article><article class="legalP" id="kapittel-2-ledd-2">Når det er fastsatt ved lov eller bestemt av departementet, skal Pensjonskassen i tillegg administrere andre ordninger, herunder<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">andre pensjonsordninger</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">boliglånsordningen i staten</article></article></li><li data-li-identifier="c)" data-name="c)"><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">gruppelivsordningen i staten</article></article></li><li data-li-identifier="d)" data-name="d)"><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">erstatningsordninger i staten.</article></article></li></ul></article> <article class="defaultP" margin-top="true">§ 45 skal lyde:</article><article class="legalP" id="kapittel-2-ledd-3">Statens pensjonskasse har rett til å innhente de opplysningene som er nødvendige for å forvalte de ordningene Pensjonskassen administrerer fra arbeidsgiver, tidligere arbeidsgiver, offentlig myndighet, institusjon som administrerer annen pensjons- eller trygdeordning, helsepersonell, kredittopplysningsvirksomhet, gjeldsinformasjonsforetak, forsikringsselskap og annen finansinstitusjon. Adgangen til å innhente opplysninger etter første punktum omfatter også opplysninger om andre enn medlemmet eller den som kan ha rett til en ytelse eller har søkt om lån.</article><article class="legalP" id="kapittel-2-ledd-4">Helsepersonell plikter å gi de erklæringene og uttalelsene som er nødvendige for å kunne vurdere rettigheter og plikter etter loven her og etter andre ordninger som Pensjonskassen administrerer.</article><article class="legalP" id="kapittel-2-ledd-5">Den som blir pålagt å gi opplysninger, erklæringer og uttalelser etter første og andre ledd, plikter å gjøre dette uten hinder av taushetsplikt. Den som blir pålagt å gi opplysninger, plikter å gjøre dette uten godtgjørelse.</article><article class="legalP" id="kapittel-2-ledd-6">Folketrygdloven § 21-4 c første til tredje ledd gjelder tilsvarende.</article><article class="legalP" id="kapittel-2-ledd-7">Pensjonskassen kan pålegge den som setter frem krav om eller mottar en ytelse, å sende inn de opplysninger, meldinger og attester som er nødvendige for at Pensjonskassen skal kunne vurdere vedkommendes rettigheter og plikter. Dette gjelder også boliglån. Plikten til å gi opplysninger mv. gjelder også et medlems ektefelle og livsarvinger og i tilfelle vergen.</article><article class="legalP" id="kapittel-2-ledd-8">Unnlatelse av å etterkomme pliktene etter paragrafen her straffes med bøter.</article> <article class="defaultP" margin-top="true">§ 45 a skal lyde:</article><article class="legalP" id="kapittel-2-ledd-9">Statens pensjonskasse skal, uten hinder av taushetsplikt, ha tilgang til opplysninger i Folkeregisteret som er nødvendig for å forvalte de ordningene som Pensjonskassen administrerer. Pensjonskassen skal også ha tilgang til opplysninger i registeret til utredning og produksjon av statistikk.</article> <article class="defaultP" margin-top="true">Ny § 45 b skal lyde:</article><article class="legalP" id="kapittel-2-ledd-10">Statens pensjonskasse kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å forvalte de ordningene som Pensjonskassen administrerer.</article><article class="legalP" id="kapittel-2-ledd-11">Pensjonskassen kan treffe avgjørelser som utelukkende er basert på automatisert behandling av personopplysninger, herunder personopplysninger som nevnt i personvernforordningen artikkel 9 og 10. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen.</article><article class="legalP" id="kapittel-2-ledd-12">Pensjonskassen kan behandle innhentede personopplysninger for å beregne forventet pensjon og innskott, og for å forbedre informasjonen til medlemmene.</article><article class="legalP" id="kapittel-2-ledd-13">Pensjonskassen kan gi arbeidsgivere opplysninger som de tidligere har gitt om medlemmene slik at arbeidsgiverne kan kontrollere om opplysningene er riktige, og kontrollere grunnlaget for pensjonspremien.</article><article class="legalP" id="kapittel-2-ledd-14">Pensjonskassen kan behandle innhentede personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for utredning og produksjon av statistikk og analyse, men bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-2-ledd-15">Pensjonskassen kan behandle innhentede personopplysninger, herunder personopplysninger som nevnt i personvernforordningen artikkel 9 og 10, for å utvikle og teste IT-systemer, når dette er nødvendig for å sikre effektiv behandling av saker og riktige avgjørelser. Dette gjelder bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-2-ledd-16">Departementet kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.</article> <article class="defaultP" margin-top="true">Ny § 45 c skal lyde:</article><article class="legalP" id="kapittel-2-ledd-17">Pensjonskassen og institusjon som administrerer annen pensjons- eller trygdeordning har gjensidig opplysningsplikt, når ytelse fra Pensjonskassen skal samordnes med ytelse fra den andre ordningen, eller Pensjonskassen har sluttet overenskomst med institusjonen som administrerer ordningen etter § 46.</article></section><section class="section" data-name="kapIII" id="kapittel-3" data-lovdata-URL="LTI/lov/2020-12-04-132/KAPITTEL_3"><h2 data-text-align="center">III</h2><article class="defaultP">I lov 28. juni 1957 nr. 12 om pensjonstrygd for fiskere gjøres følgende endringer:</article> <article class="defaultP" margin-top="true">§ 29 skal lyde:</article><article class="legalP" id="kapittel-3-ledd-1">Trygdens organer kan kreve at offentlige myndigheter og institusjoner som administrerer andre pensjons- eller trygdeordninger uten godtgjørelse og uten hinder av eventuell taushetsplikt skal gi trygdens organer opplysninger som er nødvendige for å utføre oppgaver etter denne loven.</article><article class="legalP" id="kapittel-3-ledd-2">Garantikassen for fiskere kan, uten hinder av taushetsplikt, innhente fra Folkeregisteret de opplysninger som er nødvendige for å utføre oppgaver etter denne loven. Garantikassen skal også ha tilgang til opplysninger i registeret til utredning og produksjon av statistikk.</article> <article class="defaultP" margin-top="true">Ny § 29 a skal lyde:</article><article class="legalP" id="kapittel-3-ledd-3">Trygdens organer kan behandle personopplysninger, herunder opplysninger som nevnt i personvernforordningen artikkel 9 og 10, når dette er nødvendig for å utføre oppgaver etter denne loven.</article><article class="legalP" id="kapittel-3-ledd-4">Trygdens organer kan treffe avgjørelser som utelukkende er basert på automatisert behandling av personopplysninger. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen.</article><article class="legalP" id="kapittel-3-ledd-5">Trygdens organer kan behandle innhentede personopplysninger for å beregne forventet pensjon og premie, og for å forbedre informasjonen til medlemmene.</article><article class="legalP" id="kapittel-3-ledd-6">Trygdens organer kan behandle innhentede personopplysninger når dette er nødvendig for utredning og produksjon av statistikk og analyse, men bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-3-ledd-7">Trygdens organer kan behandle innhentede personopplysninger, herunder personopplysninger som nevnt i personvernforordningen artikkel 9 og 10, for å utvikle og teste IT-systemer, når dette er nødvendig for å sikre effektiv behandling av saker og riktige avgjørelser. Dette gjelder bare dersom det er umulig eller uforholdsmessig vanskelig å oppnå formålet ved å bruke anonyme eller fiktive opplysninger.</article><article class="legalP" id="kapittel-3-ledd-8">Departementet kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, bruk av automatiserte avgjørelser, adgangen til viderebehandling, utlevering, registerføring og tilgang til registre.</article></section><section class="section" data-name="kapIV" id="kapittel-4" data-lovdata-URL="LTI/lov/2020-12-04-132/KAPITTEL_4"><h2 data-text-align="center">IV</h2><article class="defaultP">I lov 22. juni 1962 nr. 12 om pensjonsordning for sykepleiere gjøres følgende endringer:</article> <article class="defaultP" margin-top="true">§ 36 nytt fjerde ledd skal lyde:</article><article class="legalP" id="kapittel-4-ledd-1">Bestemmelsene i lov om Statens pensjonskasse § 45 b om behandling av personopplysninger gjelder tilsvarende.</article> <article class="defaultP" margin-top="true">§ 36 nåværende fjerde og femte ledd blir femte og sjette ledd.</article></section><section class="section" data-name="kapV" id="kapittel-5" data-lovdata-URL="LTI/lov/2020-12-04-132/KAPITTEL_5"><h2 data-text-align="center">V</h2><article class="defaultP">I lov 16. juni 2006 nr. 20 om arbeids- og velferdsforvaltningen skal ny § 4 a lyde:</article><article class="futureLegalArticle" data-name="§4a" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 4 a</span>. <span class="legalArticleTitle">Behandling av personopplysninger</span></span><article class="legalP" id="kapittel-5-foreslåttparagraf-1-ledd-1">Arbeids- og velferdsetaten kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å utøve myndighet eller utføre andre oppgaver etter de lovene som etaten administrerer.</article><article class="legalP" id="kapittel-5-foreslåttparagraf-1-ledd-2">Arbeids- og velferdsetaten kan treffe avgjørelser som utelukkende er basert på automatisert behandling av personopplysninger, herunder personopplysninger som nevnt i personvernforordningen artikkel 9 og 10. Behandlingen må sikre partens krav til forsvarlig saksbehandling og være forenlig med retten til vern av personopplysninger. Avgjørelsen kan ikke bygge på skjønnsmessige vilkår i lov eller forskrift, med mindre avgjørelsen er utvilsom. Den registrerte har rett til manuell overprøving av avgjørelsen.</article><article class="legalP" id="kapittel-5-foreslåttparagraf-1-ledd-3">Departementet kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, bruk av automatiserte avgjørelser, registerføring og tilgang til registre.</article></article></section><section class="section" data-name="kapVI" id="kapittel-6" data-lovdata-URL="LTI/lov/2020-12-04-132/KAPITTEL_6"><h2 data-text-align="center">VI</h2><article class="defaultP">I lov 18. desember 2009 nr. 131 om sosiale tjenester i arbeids- og velferdsforvaltningen gjøres følgende endringer:</article> <article class="defaultP" margin-top="true">Ny § 43 a skal lyde:</article><article class="futureLegalArticle" data-name="§43a" id="kapittel-6-foreslåttparagraf-1"><span class="futureLegalArticleHeader"><span class="legalArticleValue">§ 43 a</span>. <span class="legalArticleTitle">Behandling av personopplysninger</span></span><article class="legalP" id="kapittel-6-foreslåttparagraf-1-ledd-1">Kommunen, Fylkesmannen, Statens helsetilsyn og Arbeids- og velferdsdirektoratet kan behandle personopplysninger, herunder personopplysninger som nevnt i personvernforordningen artikkel 9 og 10, når dette er nødvendig for å behandle saker som gjelder tjenester etter loven her.</article><article class="legalP" id="kapittel-6-foreslåttparagraf-1-ledd-2">Departementet kan gi forskrift om behandlingen, blant annet om formålet med behandlingen, behandlingsansvar, hvilke typer personopplysninger som kan behandles, hvem det kan behandles personopplysninger om, registerføring og tilgang til registre.</article></article></section><section class="section" data-name="kapVII" id="kapittel-7" data-lovdata-URL="LTI/lov/2020-12-04-132/KAPITTEL_7"><h2 data-text-align="center">VII</h2><article class="defaultP">I lov 15. januar 1999 nr. 1 om pensjonsordning for ledsagere i utenrikstjenesten skal ny § 3 a lyde:</article><article class="futureLegalArticle" data-name="§3a" id="kapittel-7-foreslåttparagraf-1"><span class="futureLegalArticleHeader"><span class="legalArticleValue">§ 3 a</span>. <span class="legalArticleTitle">Behandling av personopplysninger</span></span><article class="legalP" id="kapittel-7-foreslåttparagraf-1-ledd-1">Bestemmelsene i lov om Statens pensjonskasse § 45 b om behandling av personopplysninger gjelder tilsvarende.</article></article></section><section class="section" data-name="kapVIII" id="kapittel-8" data-lovdata-URL="LTI/lov/2020-12-04-132/KAPITTEL_8"><h2 data-text-align="center">VIII</h2><article class="centeredP" data-text-align="center">Ikrafttredelse</article><article class="legalP" id="kapittel-8-ledd-1">Loven trer i kraft straks.</article></section></main></body></html>