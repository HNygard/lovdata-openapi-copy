<!DOCTYPE html><html lang="no"><head><title>Forskrift om endring i forskrift om karantene mv. etter reiser utenfor Norden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-15-295</dd><dt class="dokid">DokumentID</dt><dd class="dokid">LTI/forskrift/2020-03-15-295</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2020-03-15, 2020-03-17</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-13-287</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§7-12</li><li>lov/1994-08-05-55/§1-2</li><li>forskrift/2020-03-13-287/§5</li></ul></dd><dt class="dateOfPublication">Kunngjort</dt><dd class="dateOfPublication">2020-03-15 16:45</dd><dt class="journalNumber">Journalnummer</dt><dd class="journalNumber">2020-0277</dd><dt class="titleShort">Korttittel</dt><dd class="titleShort">Endr. i forskrift om karantene mv. etter reiser utenfor Norden</dd><dt class="title">Tittel</dt><dd class="title">Forskrift om endring i forskrift om karantene mv. etter reiser utenfor Norden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 15. mars 2020 med hjemmel i lov 5. august 1994 nr. 55 om vern mot smittsomme sykdommer § 7-12, jf. § 1-2 tredje ledd, jf. forskrift 13. mars 2020 nr. 287 om karantene mv. etter reiser utenfor Norden § 5.</dd><dt class="refid">RefID</dt><dd class="refid">forskrift/2020-03-15-295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om karantene mv. etter reiser utenfor Norden<ul class="tocSubUl"><li>I<ul class="tocSubUl"><li>§ 1. Karanteneplikt</li><li>§ 2. Unntak fra karanteneplikt</li><li>§ 3. Isolering</li><li>§ 6. Straff</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-15-295" id="dokument"><h1>Forskrift om endring i forskrift om karantene mv. etter reiser utenfor Norden</h1><section class="section" data-name="kapI" id="kapittel-1" data-lovdata-URL="LTI/forskrift/2020-03-15-295/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mars 2020 nr. 287 om karantene mv. etter reise utenfor Norden gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om karantene mv. ved ankomst til Norge</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Karanteneplikt</span></span><article class="legalP" id="kapittel-1-foreslåttparagraf-1-ledd-1">Personer som ankommer Norge, skal oppholde seg i karantene i 14 dager etter ankomst til Norge.</article><article class="legalP" id="kapittel-1-foreslåttparagraf-1-ledd-2">En person i karantene skal oppholde seg i eget hjem eller annet egnet oppholdssted. Personen kan bare oppholde seg utenfor hjemmet eller oppholdsstedet såfremt nærkontakt med andre personer unngås. Med nærkontakt menes kontakt med andre personer med mindre enn to meters avstand i mer enn 15 minutter, eller direkte fysisk kontakt. Tredje punktum gjelder ikke for helsepersonell som bruker forsvarlig beskyttelsesutstyr.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Unntak fra karanteneplikt</span></span><article class="legalP" id="kapittel-1-foreslåttparagraf-2-ledd-1">Personer som i arbeidsforhold reiser mellom bolig og arbeidssted, og i den forbindelse krysser grensene mellom Norge, Sverige og Finland, er unntatt fra § 1 når de reiser til og fra arbeid.</article><article class="legalP" id="kapittel-1-foreslåttparagraf-2-ledd-2">Personer som er strengt nødvendige for å kunne opprettholde forsvarlig drift av kritiske samfunnsfunksjoner og ivareta befolkningens grunnleggende behov, herunder personer som gjennomfører vare- og passasjertransport, er unntatt fra § 1 når de er i arbeid eller reiser til og fra arbeid. Bruk av unntaket skal avklares med virksomhetsledelsen.</article><article class="legalP" id="kapittel-1-foreslåttparagraf-2-ledd-3">Personer som er omfattet av unntaket i første og andre ledd, skal så langt som mulig unngå nærkontakt med andre personer.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Isolering</span></span><article class="legalP" id="kapittel-1-foreslåttparagraf-3-ledd-1">Personer i karantene som utvikler feber eller luftveissymptomer som hoste eller tungpustethet, skal oppholde seg i isolering.</article><article class="legalP" id="kapittel-1-foreslåttparagraf-3-ledd-2">Personer som har symptomer som nevnt i første ledd ved ankomst til Norge, skal umiddelbart i isolering på sted anvist av kommunelegen. Personer med symptomer kan ikke benytte offentlig transport til anvist sted for isolering.</article><article class="legalP" id="kapittel-1-foreslåttparagraf-3-ledd-3">Med isolering menes at personen oppholder seg i eget hjem eller på annet egnet oppholdssted. Personen skal være isolert fra andre personer og ikke ha nærkontakt med personer i samme husstand så langt det er mulig.</article><article class="legalP" id="kapittel-1-foreslåttparagraf-3-ledd-4">Personer omfattet av første og andre ledd skal oppholde seg i isolasjon fra symptomer inntrer til 7 dager etter symptomfrihet.</article></article> <article class="defaultP" margin-top="true">§ 4 nytt fjerde og femte ledd skal lyde:</article><article class="legalP" id="kapittel-1-ledd-2">Personer som befinner seg på Svalbard uten å være bosatt der, og som er underlagt karanteneplikt der etter § 1 første ledd, kan forlate Svalbard uten hinder av § 1 annet ledd. Karanteneplikten er heller ikke til hinder for videre utreise fra Norge. Nærkontakt med andre personer skal så langt som mulig unngås.</article><article class="legalP" id="kapittel-1-ledd-3">Utreise fra karantene på Svalbard skjer i tråd med beslutning fra Sysselmannen på Svalbard, etter samråd med Universitetssykehuset Nord-Norge HF – Longyearbyen sykehus. Sysselmannen på Svalbard kan i vedtak gi pålegg om at personer som nevnt i fjerde ledd har plikt til å forlate Svalbard. Forvaltningsloven kapittel IV til VII gjelder ikke.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-4-ledd-1">Forsettlig eller grovt uaktsom overtredelse av bestemmelser i denne forskriften, straffes med bøter eller fengsel inntil 6 måneder, jf. smittevernloven § 8-1.</article></article> <article class="defaultP" margin-top="true">Nåværende § 6 blir ny § 7. I ny § 7 annet ledd skal nytt andre punktum lyde:</article><article class="legalP" id="kapittel-1-ledd-4">For personer som ankommer Norge fra Sverige eller Finland, har forskriften virkning fra og med 17. mars 2020.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-03-15-295/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskiften trer i kraft fra og med 17. mars 2020. Endringen i § 4 trer likevel i kraft straks.</article></section></main></body></html>