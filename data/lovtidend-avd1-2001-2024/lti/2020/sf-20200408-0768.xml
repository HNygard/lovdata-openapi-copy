<!DOCTYPE html><html lang="no"><head><title>Forskrift om dekning av økonomisk tap og utgifter som følge av midlertidig forbud mot utenlandsreise for helsepersonell som jobber med pasientbehandling og i apotek i Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-08-768</dd><dt class="dokid">DokumentID</dt><dd class="dokid">LTI/forskrift/2020-04-08-768</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavd.</li></ul></dd><dt class="dateInForce">I kraft fra</dt><dd class="dateInForce">2020-04-14 – 2021-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-23-56/§4-1</li><li>lov/2000-06-23-56/§1-5</li></ul></dd><dt class="dateOfPublication">Kunngjort</dt><dd class="dateOfPublication">2020-04-14 13:45</dd><dt class="journalNumber">Journalnummer</dt><dd class="journalNumber">2020-0548</dd><dt class="titleShort">Korttittel</dt><dd class="titleShort">Forskrift om dekning av økonomisk tap mv. for helsepersonell som jobber med pasientbehandling og i apotek i Norge</dd><dt class="title">Tittel</dt><dd class="title">Forskrift om dekning av økonomisk tap og utgifter som følge av midlertidig forbud mot utenlandsreise for helsepersonell som jobber med pasientbehandling og i apotek i Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 8. april 2020 med hjemmel i lov 23. juni 2000 nr. 56 om helsemessig og sosial beredskap (helseberedskapsloven) § 4-1 jf. § 1-5.</dd><dt class="refid">RefID</dt><dd class="refid">forskrift/2020-04-08-768</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om dekning av økonomisk tap og utgifter som følge av midlertidig forbud mot utenlandsreise for helsepersonell som jobber med pasientbehandling og i apotek i Norge<ul class="tocSubUl"><li>§ 1. Virkeområde</li><li>§ 2. Rett til dekning av utgifter som følge av utreiseforbudet</li><li>§ 3. Fremsettelse av krav</li><li>§ 4. Statens ansvar for dekning for krav</li><li>§ 5. Endringer og forlengelse av forskriften</li><li>§ 6. Ikraftsetting og opphør</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-08-768" id="dokument"><h1>Forskrift om dekning av økonomisk tap og utgifter som følge av midlertidig forbud mot utenlandsreise for helsepersonell som jobber med pasientbehandling og i apotek i Norge</h1><article class="legalArticle" data-lovdata-URL="LTI/forskrift/2020-04-08-768/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for helsepersonell som er omfattet av forbudet mot utenlandsreiser i forskrift 27. mars 2020 nr. 470 om smitteverntiltak mv. ved koronautbruddet (Covid-19-forskriften) § 17.</article></article><article class="legalArticle" data-lovdata-URL="LTI/forskrift/2020-04-08-768/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rett til dekning av utgifter som følge av utreiseforbudet</span></h2><article class="legalP" id="paragraf-2-ledd-1">Helsepersonell som nevnt i § 1, jf. Covid-19-forskriften § 17, har rett til dekning av utgifter til transport, hotell eller leie av annet oppholdssted, som følge av midlertidig forbud mot utenlandsreise.</article><article class="legalP" id="paragraf-2-ledd-2">Retten til dekning av utgifter nevnt i første ledd, gjelder også for helsepersonellets ektefelle eller samboer, og barn i reisefølget som helsepersonellet har ansvaret for. Det ytes ikke dekning for utgifter for øvrig reisefølge.</article><article class="legalP" id="paragraf-2-ledd-3">Dekning av utgifter etter første og andre ledd gjelder kun utenlandsreiser som ikke kan gjennomføres i perioden fra 12. mars 2020 og frem til forbudet oppheves, og som er bestilt før 12. mars 2020. Reiser bestilt etter 12. mars 2020 dekkes ikke. Forbudet gjelder ikke for reiser i Norge, og utgifter til reiser innenlands, dekkes ikke.</article><article class="legalP" id="paragraf-2-ledd-4">Helsepersonellet skal med rimelige tiltak forsøke å begrense sitt tap. Helsepersonell som krever dekning av utgifter skal fremlegge dokumentasjon på avslag fra privat forsikringsselskap. Alle utgifter som dekkes av privat forsikringsselskap avkortes i utbetalingen etter § 3.</article><article class="legalP" id="paragraf-2-ledd-5">Helsepersonell som er gravide eller som er under 18 eller over 65 år, jf. helseberedskapsloven § 4-1 tredje ledd, og som jobber med pasientbehandling, har rett på tilsvarende dekning etter denne bestemmelsen.</article></article><article class="legalArticle" data-lovdata-URL="LTI/forskrift/2020-04-08-768/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fremsettelse av krav</span></h2><article class="legalP" id="paragraf-3-ledd-1">Helsepersonell som er ansatt i offentlig virksomhet, skal rette krav om dekning etter § 2 til arbeidsgiver. Helsepersonell som er selvstendig næringsdrivende eller ansatt i privat virksomhet, skal rette krav om dekning etter § 2 til HELFO.</article><article class="legalP" id="paragraf-3-ledd-2">Offentlig virksomhet som dekker krav til ansatte arbeidstakere etter første ledd, sender regning til HELFO som yter refusjon for utgiftene til virksomheten.</article><article class="legalP" id="paragraf-3-ledd-3">Krav om dekning må fremsettes før 1. desember 2020.</article></article><article class="legalArticle" data-lovdata-URL="LTI/forskrift/2020-04-08-768/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Statens ansvar for dekning for krav</span></h2><article class="legalP" id="paragraf-4-ledd-1">Staten dekker utbetalinger til helsepersonell som har krav på utgiftsdekning etter forskriften.</article></article><article class="legalArticle" data-lovdata-URL="LTI/forskrift/2020-04-08-768/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer og forlengelse av forskriften</span></h2><article class="legalP" id="paragraf-5-ledd-1">Departementet kan i forskrift forlenge, oppheve og gjøre endringer i forskriften.</article></article><article class="legalArticle" data-lovdata-URL="LTI/forskrift/2020-04-08-768/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting og opphør</span></h2><article class="legalP" id="paragraf-6-ledd-1">Forskriften trer i kraft fra 14. april 2020, og opphører å gjelde 1. februar 2021.</article></article></main></body></html>