<!DOCTYPE html><html lang="no"><head><title>Lov om endringer i vegfraktloven mv. (elektroniske fraktbrev)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-05-07-39</dd><dt class="dokid">DokumentID</dt><dd class="dokid">LTI/lov/2020-05-07-39</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-05-07, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1974-12-20-68</li><li>lov/1994-06-24-39</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Skipsfart</li> <li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2020-05-07 12:55</dd><dt class="journalNumber">Journalnummer</dt><dd class="journalNumber">2020-0478</dd><dt class="titleShort">Korttittel</dt><dd class="titleShort">Endringslov til vegfraktloven mv. (elektroniske fraktbrev)</dd><dt class="title">Tittel</dt><dd class="title">Lov om endringer i vegfraktloven mv. (elektroniske fraktbrev)</dd><dt class="miscInformation">Annet om dokumentet</dt><dd class="miscInformation">Prop.11 LS (2019–2020), Innst.213 L (2019–2020), Lovvedtak 66 (2019–2020). Stortingets første og andre gangs behandling hhv. 31. mars og 3. april 2020. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2020-05-07-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vegfraktloven mv. (elektroniske fraktbrev)<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2020-05-07-39" id="dokument"><h1>Lov om endringer i vegfraktloven mv. (elektroniske fraktbrev)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. desember 1974 nr. 68 om vegfraktavtaler.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. juni 1994 nr. 39 om sjøfarten (sjøloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2020-05-07-39/KAPITTEL_1"><h2 data-text-align="center">I</h2><article class="defaultP">I lov 20. desember 1974 nr. 68 om vegfraktavtaler gjøres følgende endringer:</article> <article class="defaultP" margin-top="true">I kapittel III skal overskriften foran § 7 lyde:</article><span class="futuretitle" id="kapittel-1-foreslåttittel-1">Fraktbrev.</span> <article class="defaultP" margin-top="true">§ 7 annet og tredje ledd skal lyde:</article><article class="legalP" id="kapittel-1-ledd-1">Avtalen er gyldig og undergitt loven her, selv om fraktbrev ikke er utferdiget eller ikke har det foreskrevne innhold.</article><article class="legalP" id="kapittel-1-ledd-2">Skal godset lastes på flere kjøretøyer, eller dreier det seg om ulike godsslag eller atskilte partier, kan avsenderen eller fraktføreren kreve utferdiget særskilt fraktbrev for hvert kjøretøy, godsslag eller parti.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-3">Ved internasjonal befordring utferdiges fraktbrevet i tre original-eksemplar og undertegnes av avsenderen og fraktføreren. Det første eksemplar leveres avsenderen, det annet følger godset og det tredje beholdes av fraktføreren.</article><article class="legalP" id="kapittel-1-ledd-4">Ved innenriks befordring skal fraktbrev i tilfelle utferdiges i flere eksemplar dersom avsenderen eller fraktføreren krever det. Fraktbrevet skal undertegnes av fraktføreren. Ett eksemplar skal leveres avsenderen.</article><article class="legalP" id="kapittel-1-ledd-5">Utferdiges fraktbrevet her i riket, kan underskrift på fraktbrevet være trykt eller erstattet med stempel. Ellers gjelder i så måte loven i det land der fraktbrevet utferdiges.</article> <article class="defaultP" margin-top="true">Overskriften Fraktbrevets innhold foran § 9 oppheves.</article> <article class="defaultP" margin-top="true">Ny § 8 a skal lyde:</article><article class="legalP" id="kapittel-1-ledd-6">Ved avtale om bruk av elektronisk fraktbrev skal tilgang til opplysningene i det elektroniske fraktbrevet ha samme rettsvirkning som det å inneha et eksemplar av et fraktbrev på papir. Avsenderen kan likevel kreve at fraktføreren utsteder kvittering for varene og gir all informasjon som er nødvendig for å få tilgang til opplysningene i det elektroniske fraktbrevet og for å identifisere forsendelsen. Et elektronisk fraktbrev anses levert når mottakeren har fått tilgang til opplysningene i det.</article><article class="legalP" id="kapittel-1-ledd-7">Et elektronisk fraktbrev som er utferdiget i riket, anses undertegnet når det er signert med en pålitelig elektronisk signatur som sikrer at den er knyttet til det elektroniske fraktbrevet. Departementet kan i forskrift gi regler om hva som skal anses som en pålitelig elektronisk signatur, og om andre tillatte metoder for elektronisk autentisering. Ellers gjelder reglene i den staten fraktbrevet er utferdiget, såfremt denne staten er tilsluttet tilleggsprotokoll 20. februar 2008 om elektroniske fraktbrev til Genève-konvensjonen 19. mai 1956 om fraktavtaler ved internasjonal godsbefordring på veg.</article><article class="legalP" id="kapittel-1-ledd-8">Elektroniske fraktbrev skal utferdiges slik at fraktbrevets originale innhold bevares, samtidig som enhver senere endring kan spores. Partene skal innta i fraktbrevet en avtalt fremgangsmåte for bruk av elektroniske fraktbrev i samsvar med reglene i denne loven og som dessuten ivaretar fraktbrevets egenart og innholdets integritet.</article> <article class="defaultP" margin-top="true">§ 9 første ledd innledningen skal lyde:</article><article class="legalP" id="kapittel-1-ledd-9">Utferdiges fraktbrev ved innenriks befordring, skal dette inneholde opplysning om:</article> <article class="defaultP" margin-top="true">Overskriften Ansvar for fraktbrevets innhold foran § 11 oppheves.</article> <article class="defaultP" margin-top="true">§ 12 første til tredje ledd skal lyde:</article><article class="legalP" id="kapittel-1-ledd-10">Er fraktbrevet utferdiget, skal fraktføreren ved overtakelsen av godset undersøke om opplysninger i fraktbrevet om stykketall, merker og nummer er riktige. Kan dette ikke med rimelige midler gjøres, eller er det grunn til å dra opplysningenes riktighet i tvil, skal han føre grunngitt forbehold inn i fraktbrevet.</article><article class="legalP" id="kapittel-1-ledd-11">Fraktføreren skal også undersøke godsets og pakningens synlige tilstand og i tilfelle grunngi de forbehold han tar inn i fraktbrevet. Er det ved innenriks befordring ikke utferdiget fraktbrev, skal fraktføreren, for så vidt forholdene ikke tilsier annet, undersøke godsets og pakningens synlige tilstand og underrette avsenderen om de forbehold han finner å måtte ta.</article><article class="legalP" id="kapittel-1-ledd-12">Forbehold som nevnt i første og annet ledd binder ikke avsenderen, med mindre han uttrykkelig har godkjent dem i fraktbrevet eller ved innenriks befordring når fraktbrev ikke er utferdiget i annen uttrykkelig erklæring.</article> <article class="defaultP" margin-top="true">§ 17 annet og tredje ledd skal lyde:</article><article class="legalP" id="kapittel-1-ledd-13">Avsenderens råderett opphører når mottakeren gjør bruk av sin rett etter § 20 første ledd eller, ved internasjonal befordring, når det annet eksemplar av fraktbrevet leveres til ham. Fra da av skal fraktføreren rette seg etter mottakerens påbud.</article><article class="legalP" id="kapittel-1-ledd-14">Retten til å rå over godset tilkommer likevel mottakeren allerede fra det tidspunkt da fraktbrev utferdiges, dersom avsenderen inntar bestemmelse om dette i fraktbrevet.</article> <article class="defaultP" margin-top="true">§ 18 fjerde ledd skal lyde:</article><article class="legalP" id="kapittel-1-ledd-15">Ved internasjonal befordring må avsender eller, i tilfelle som nevnt i § 17 tredje ledd, mottaker som vil utøve sin rett til å rå over godset, framvise det første eksemplar av fraktbrevet påført de nye forholdsordrer.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-16">Unnlater fraktføreren å etterkomme forholdsordre som han etter §§ 17 og 18 plikter å følge, eller etterkommer han ved internasjonal befordring slik ordre uten å kreve framvist det første eksemplar av fraktbrevet, blir han ansvarlig for skade som derved voldes.</article> <article class="defaultP" margin-top="true">§ 20 første og annet ledd skal lyde:</article><article class="legalP" id="kapittel-1-ledd-17">Når godset er kommet til bestemmelsesstedet, kan mottakeren kreve at fraktføreren mot kvittering utleverer godset, samt ved internasjonal befordring leverer det annet eksemplar av fraktbrevet. Fastslås det at godset er gått tapt, eller er det ikke kommet fram ved utløpet av den frist som er nevnt i § 27 annet ledd, kan mottakeren i eget navn gjøre gjeldende de rettigheter som følger av fraktavtalen.</article><article class="legalP" id="kapittel-1-ledd-18">Ved innenriks befordring har mottakeren rett til å få levert fraktbreveksemplar som er utferdiget til ham.</article> <article class="defaultP" margin-top="true">§ 23 første ledd skal lyde:</article><article class="legalP" id="kapittel-1-ledd-19">Foreligger det etter godsets framkomst til bestemmelsesstedet, hindring for utlevering, skal fraktføreren innhente forholdsordre fra avsenderen. Nekter mottakeren ved internasjonal befordring å ta imot godset, kan avsenderen rå over det uten å framvise det første eksemplar av fraktbrevet.</article></section><section class="section" data-name="kapII" id="kapittel-2" data-lovdata-URL="LTI/lov/2020-05-07-39/KAPITTEL_2"><h2 data-text-align="center">II</h2><article class="defaultP">I lov 24. juni 1994 nr. 39 om sjøfarten skal § 430 første ledd innledningen lyde:</article><article class="legalP" id="kapittel-2-ledd-1">Reglene i §§ 411 til 417, § 418 d, §§ 419 til 429 og § 501 første ledd nr. 4 til 6 kan ikke ved forhåndsavtale fravikes til skade for passasjeren.</article></section><section class="section" data-name="kapIII" id="kapittel-3" data-lovdata-URL="LTI/lov/2020-05-07-39/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Endringene i del I gjelder fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Endringene i del II trer i kraft straks.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Endringene i del I gjelder bare for avtaler om elektroniske fraktbrev som inngås etter at loven har trådt i kraft. Departementet kan gi nærmere overgangsregler.</article></article></li></ul></section></main></body></html>