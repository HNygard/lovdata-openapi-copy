<!DOCTYPE html><html lang="no"><head><title>Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-03-31-546</dd><dt class="dokid">DokumentID</dt><dd class="dokid">LTI/forskrift/2020-03-31-546</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Polaravdelingen</li></ul></dd><dt class="dateInForce">I kraft fra</dt><dd class="dateInForce">2020-03-31 – 2020-06-20</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2020-04-01 16:10</dd><dt class="journalNumber">Journalnummer</dt><dd class="journalNumber">2020-0448</dd><dt class="titleShort">Korttittel</dt><dd class="titleShort">Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</dd><dt class="title">Tittel</dt><dd class="title">Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 31. mars 2020 med hjemmel i Stortingets budsjettvedtak.</dd><dt class="refid">RefID</dt><dd class="refid">forskrift/2020-03-31-546</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Hvem som kan få tilskudd</li><li>§ 4. Tilskuddets størrelse</li><li>§ 5. Nærmere om fastsettelse av tilskuddet</li><li>§ 6. Krav til søknaden</li><li>§ 7. Longyearbyen lokalstyres adgang til å kontrollere opplysninger</li><li>§ 8. Tilbakebetalingsplikt</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-03-31-546" id="dokument"><h1>Forskrift om tidsbegrenset tilskudd til livsopphold for permitterte utenlandske arbeidstakere i Longyearbyen</h1><article class="legalArticle" data-lovdata-URL="LTI/forskrift/2020-03-31-546/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med tilskuddsordningen er å bidra til livsopphold for utenlandske arbeidstakere som ikke har rett til dagpenger eller andre ytelser som dekker livsopphold. Tilskuddsordningen skal avhjelpe konsekvensene av permitteringer som følge av tiltakene for å begrense utbruddet av covid-19. Tilskuddsordningen er tidsbegrenset, og skal gi økonomisk trygghet for de permitterte og deres familier før disse er tilbake i arbeid eller kan forlate Svalbard.</article></article><article class="legalArticle" data-lovdata-URL="LTI/forskrift/2020-03-31-546/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskrift menes med<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>barnefamilie:</i> husstand med minst ett barn som søker har omsorgsansvar for</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>omsorgsansvar:</i> økonomisk forsørgeransvar for barn under 18 år som bor fast i husstanden.</article></article></li></ul></article></article><article class="legalArticle" data-lovdata-URL="LTI/forskrift/2020-03-31-546/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan få tilskudd</span></h2><article class="legalP" id="paragraf-3-ledd-1">Tilskudd til livsopphold kan etter søknad gis til arbeidstaker som<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">er permittert fra arbeidsforhold i Longyearbyen planområde</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">er registrert i befolkningsregisteret for Svalbard med bostedsadresse i Longyearbyen planområde</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">ikke er statsborger av eller har oppholdstillatelse i et EU/EØS-land</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">har blitt ilagt svalbardskatt i 2020 gjennom arbeidsforhold hos nåværende arbeidsgiver</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">oppholder seg i Longyearbyen planområde.</article></article></li></ul></article><article class="legalP" id="paragraf-3-ledd-2">Søker som oppfyller kravene i første ledd kan også få tilskudd for barn under 18 år som oppfyller kravene i første ledd bokstav b og e, som søker har omsorgsansvar for og som er en del av søkers husstand.</article><article class="legalP" id="paragraf-3-ledd-3">Tilskudd kan gis fra den datoen arbeidstakeren ikke opparbeider lønn på grunn av permittering. Tilskuddene kan tidligst gis fra 19. mars 2020.</article></article><article class="legalArticle" data-lovdata-URL="LTI/forskrift/2020-03-31-546/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskuddets størrelse</span></h2><article class="legalP" id="paragraf-4-ledd-1">De som får tilskudd, gis tilskudd etter følgende satser:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">livsopphold for voksen over 18 år med 270 kr per dag.</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">livsopphold for barn under 18 år med 130 kr per barn per dag.</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">bostøtte til barnefamilie med 450 kr per familie per dag, men 225 kr per familie dersom bare én av to arbeidstakere er permittert.</article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">bostøtte til enslig voksen med 270 kr per dag.</article></article></li><li data-li-identifier="e." data-name="e."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">bostøtte til ektepar og samboere med 185 kr per person per dag.</article></article></li></ul></article><article class="legalP" id="paragraf-4-ledd-2">Satsene for livsopphold skal bidra til å dekke utgifter til helt grunnleggende behov som mat, klær, kommunikasjon, husholdningsartikler og hygiene med mer. De tar videre hensyn til andre sider av dagliglivet, som fritid og sosiale behov.</article><article class="legalP" id="paragraf-4-ledd-3">Satsene til bostøtte skal kunne dekke dokumenterte boutgifter, herunder strøm, fjernvarme og andre gebyrer til Longyearbyen lokalstyre.</article></article><article class="legalArticle" data-lovdata-URL="LTI/forskrift/2020-03-31-546/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere om fastsettelse av tilskuddet</span></h2><article class="legalP" id="paragraf-5-ledd-1">Det kan gis tilskudd for maksimalt 20 dager til sammen, men ikke etter 20. juni 2020.</article><article class="legalP" id="paragraf-5-ledd-2">Begrensningen i første ledd gjelder ikke tilskudd som mottas etter § 3 andre ledd (barnefamilier). Disse kan gis tilskudd for én måned om gangen, men ikke etter 20. juni 2020. Det må dokumenteres at hele familien fortsatt er i Longyearbyen før tilskudd for neste måned kan utbetales.</article><article class="legalP" id="paragraf-5-ledd-3">Dersom omsorgsansvaret er delt mellom to foresatte i Longyearbyen, fordeles barnetillegget skjønnsmessig med utgangspunkt i graden av omsorgsansvar.</article><article class="legalP" id="paragraf-5-ledd-4">Tilskudd skal ikke overstige gjennomsnittlig lønn de tre siste månedene etter skatt.</article><article class="legalP" id="paragraf-5-ledd-5">Delvis permitterte arbeidstakere kan unntaksvis gis tilskudd for å sikre grunnleggende behov i tråd med tilskuddsordningens formål. Samlet lønn og tilskudd skal ikke overskride tilskuddssatsene over.</article></article><article class="legalArticle" data-lovdata-URL="LTI/forskrift/2020-03-31-546/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til søknaden</span></h2><article class="legalP" id="paragraf-6-ledd-1">En søknad om tilskudd til livsopphold og bostøtte leveres på fastsatt skjema til Longyearbyen lokalstyre. Søknaden skal opplyse om<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">arbeidstakerens navn, adresse, statsborgerskap, sivilstatus, kontonummer og D-nummer</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">eventuelle barn under 18 år som det søkes om tilskudd til</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">arbeidsgivers navn og tidspunktet søkeren ble permittert</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">permitteringen og arbeidskontrakt som gir grunnlag for permittering ved å dokumentere disse</article></article></li><li data-li-identifier="e." data-name="e."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">identitet gjennom kopi av legitimasjon og at søkeren befinner seg i Longyearbyen ved å dokumentere det</article></article></li><li data-li-identifier="f." data-name="f."><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">boutgifter ved å dokumentere husleiekontrakt, siste innbetaling av husleie og siste innbetaling av kommunale gebyrer, herunder strøm og fjernvarme</article></article></li><li data-li-identifier="g." data-name="g."><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">lønn gjennom kopi av lønnsslipp siste tre måneder.</article></article></li></ul></article><article class="legalP" id="paragraf-6-ledd-2">Ektefeller, samboere og barnefamilier leverer hver én samlet søknad.</article></article><article class="legalArticle" data-lovdata-URL="LTI/forskrift/2020-03-31-546/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Longyearbyen lokalstyres adgang til å kontrollere opplysninger</span></h2><article class="legalP" id="paragraf-7-ledd-1">Longyearbyen lokalstyre kan kontrollere at betingelsene for å tildele tilskudd er oppfylt gjennom<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">å kreve at søkeren gir andre opplysninger som er nødvendige for å vurdere søknaden</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">å sammenholde søknadsopplysningene mot opplysninger som innhentes fra andre myndigheter som kan gi opplysningene videre, herunder Svalbard skattekontor</article></article></li><li data-li-identifier="c." data-name="c."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">å gå på befaring som er nødvendig for å vurdere søknaden og kreve at søkeren medvirker når det er nødvendig</article></article></li><li data-li-identifier="d." data-name="d."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">å kreve at søkeren møter opp personlig eller på annen måte beviser at søkeren befinner seg i Longyearbyen. Det samme gjelder eventuelle barn det søkes tilskudd for.</article></article></li></ul></article></article><article class="legalArticle" data-lovdata-URL="LTI/forskrift/2020-03-31-546/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilbakebetalingsplikt</span></h2><article class="legalP" id="paragraf-8-ledd-1">Gir en søker ufullstendige eller uriktige opplysninger, og dette medfører at det uberettiget utbetales tilskudd eller tilskudd med et for stort beløp, kan Longyearbyen lokalstyre kreve det uberettigede beløpet tilbakebetalt.</article></article><article class="legalArticle" data-lovdata-URL="LTI/forskrift/2020-03-31-546/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft 31. mars 2020 og gjelder til 20. juni 2020.</article></article></main></body></html>