<!DOCTYPE html><html lang="no"><head><title>Midlertidig forskrift om byggverk for innkvartering av asylsøkere mv. som følge av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-04-08-737</dd><dt class="dokid">DokumentID</dt><dd class="dokid">LTI/forskrift/2020-04-08-737</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">Én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-03-27-17/§2</li></ul></dd><dt class="dateOfPublication">Kunngjort</dt><dd class="dateOfPublication">2020-04-08 16:00</dd><dt class="journalNumber">Journalnummer</dt><dd class="journalNumber">2020-0536</dd><dt class="titleShort">Korttittel</dt><dd class="titleShort">Midl. forskrift om byggverk for innkvartering av asylsøkere mv. som følge av utbrudd av covid-19</dd><dt class="title">Tittel</dt><dd class="title">Midlertidig forskrift om byggverk for innkvartering av asylsøkere mv. som følge av utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 8. april 2020 med hjemmel i midlertidig lov 27. mars 2020 nr. 17 om forskriftshjemmel for å avhjelpe konsekvenser av utbrudd av Covid-19 mv. (koronaloven) § 2. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2020-04-08-737</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om byggverk for innkvartering av asylsøkere mv. som følge av utbrudd av covid-19<ul class="tocSubUl"><li>§ 1. Formål og virkeområde</li><li>§ 2. Unntak fra plan- og bygningsloven</li><li>§ 3. Unntak fra grannelova</li><li>§ 4. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2020-04-08-737" id="dokument"><h1>Midlertidig forskrift om byggverk for innkvartering av asylsøkere mv. som følge av utbrudd av covid-19</h1><article class="legalArticle" data-lovdata-URL="LTI/forskrift/2020-04-08-737/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med forskriften er å muliggjøre innkvartering av asylsøkere og andre utlendinger som Utlendingsdirektoratet gir botilbud i dag, som er nødvendig for å avhjelpe konsekvensene av utbrudd av covid-19, jf. koronaloven § 1.</article><article class="legalP" id="paragraf-1-ledd-2">Unntak kan likevel bare gjøres hvis og i den utstrekning tiltaket ikke kan iverksettes ved å følge normal saksbehandling. Utlendingsdirektoratet skal søke å skaffe innkvartering som tar tilbørlig hensyn til nærhet til eksisterende innkvarteringssted, kommunalt selvstyre, økonomiske merkostnader, eksisterende bruk av området og naturmangfold på stedet. Det kan ikke gjøres unntak fra kravene til barns grunnleggende behov.</article></article><article class="legalArticle" data-lovdata-URL="LTI/forskrift/2020-04-08-737/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra plan- og bygningsloven</span></h2><article class="legalP" id="paragraf-2-ledd-1">Kommunens adgang til unntak fra plan- og bygningsloven etter midlertidig forskrift 16. mars 2020 nr. 308, gjelder tilsvarende for tidsbestemt bruksendring og midlertidig plassering av byggverk som skal brukes til innkvartering av asylsøkere og andre utlendinger som Utlendingsdirektoratet gir botilbud i dag, jf. utlendingsloven § 95.</article><article class="legalP" id="paragraf-2-ledd-2">Dersom det er stor fare for at formålet med søknaden vil lide som følge av saksbehandlingstiden, kan Utlendingsdirektoratet handle uten vedtak fra kommunen. Melding om byggverket skal da så snart som mulig meldes til kommunen.</article></article><article class="legalArticle" data-lovdata-URL="LTI/forskrift/2020-04-08-737/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra grannelova</span></h2><article class="legalP" id="paragraf-3-ledd-1">Ved tidsbestemt bruksendring og midlertidig plassering av byggverk som skal brukes til innkvartering av asylsøkere og andre utlendinger som Utlendingsdirektoratet gir botilbud i dag, jf. utlendingsloven § 95, gjelder ikke reglene i grannelova § 6–§ 8, § 10 og § 11 om grannevarsel, granneskjøn og retting.</article></article><article class="legalArticle" data-lovdata-URL="LTI/forskrift/2020-04-08-737/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft én dag etter at Stortinget har fått skriftlig meddelelse om forskriften, med mindre Stortinget har meddelt at forskriften skal oppheves.</article></article></main></body></html>