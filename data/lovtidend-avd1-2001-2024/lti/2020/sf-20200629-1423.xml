<!DOCTYPE html><html lang="no"><head><title>Forskrift om innreiserestriksjoner for utlendinger av hensyn til folkehelsen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-06-29-1423</dd><dt class="dokid">DokumentID</dt><dd class="dokid">LTI/forskrift/2020-06-29-1423</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2020-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-06-19-83/§2</li><li>lov/2020-06-19-83/§3</li><li>lov/2020-06-19-83/§6</li><li>forskrift/2020-06-19-1244</li></ul></dd><dt class="dateOfPublication">Kunngjort</dt><dd class="dateOfPublication">2020-06-30 17:15</dd><dt class="journalNumber">Journalnummer</dt><dd class="journalNumber">2020-1064</dd><dt class="titleShort">Korttittel</dt><dd class="titleShort">Forskrift om innreiserestriksjoner for utlendinger</dd><dt class="title">Tittel</dt><dd class="title">Forskrift om innreiserestriksjoner for utlendinger av hensyn til folkehelsen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 29. juni 2020 med hjemmel i midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen § 2, § 3 og § 6, jf. delegeringsvedtak 19. juni 2020 nr. 1244.</dd><dt class="refid">RefID</dt><dd class="refid">forskrift/2020-06-29-1423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innreiserestriksjoner for utlendinger av hensyn til folkehelsen<ul class="tocSubUl"><li>§ 1. Unntak fra innreiserestriksjoner for utlendinger som er omfattet av EØS-avtalen eller EFTA-konvensjonen mv.</li><li>§ 2. Unntak fra innreiserestriksjoner for innreise fra enkelte land og områder</li><li>§ 3. Unntak fra innreiserestriksjoner i andre tilfeller</li><li>§ 4. Unntak fra innreiserestriksjoner for utlendinger med oppholdstillatelse i Norge</li><li>§ 5. Nærmere regler om saksbehandlingen</li><li>§ 6. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2020-06-29-1423" id="dokument"><h1>Forskrift om innreiserestriksjoner for utlendinger av hensyn til folkehelsen</h1><article class="legalArticle" data-lovdata-URL="LTI/forskrift/2020-06-29-1423/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Unntak fra innreiserestriksjoner for utlendinger som er omfattet av EØS-avtalen eller EFTA-konvensjonen mv.</span></h2><article class="legalP" id="paragraf-1-ledd-1">Følgende utlendinger skal ikke nektes innreise i medhold av midlertidig lov om innreiserestriksjoner for utlendinger av hensyn til folkehelsen:<ul class="defaultList"><li data-li-identifier="a." data-name="a."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">EØS-borger som er grensearbeider eller arbeidstaker, jf. utlendingsloven § 112 første ledd bokstav a</article></article></li><li data-li-identifier="b." data-name="b."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">EØS-borger som er selvstendig næringsdrivende, jf. utlendingsloven § 112 første ledd bokstav a</article></article></li><li data-li-identifier="c." data-name="c."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">tjenesteyter i en EØS-stat, jf. utlendingsloven § 110 fjerde ledd eller § 112 første ledd bokstav b</article></article></li><li data-li-identifier="d." data-name="d."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">EØS-borger som er opptatt ved godkjent utdanningsinstitusjon, jf. utlendingsloven § 112 første ledd bokstav d</article></article></li><li data-li-identifier="e." data-name="e."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">familiemedlem til EØS-borger, jf. utlendingsloven § 110, eller EØS-borger med tilsvarende familietilknytning til norsk borger, som skal bosette seg i Norge</article></article></li><li data-li-identifier="f." data-name="f."><article class="listArticle" id="paragraf-1-ledd-1-punkt-6"><article class="legalP" id="paragraf-1-ledd-1-punkt-6-ledd-1">EØS-borger med slik familietilknytning som nevnt i bokstav e, som skal besøke et familiemedlem bosatt i Norge eller reise sammen med et norsk familiemedlem. Det gjøres unntak fra vilkåret i utlendingsloven § 110 tredje ledd bokstav c om at slektning i nedstigende linje må være under 21 år</article></article></li><li data-li-identifier="g." data-name="g."><article class="listArticle" id="paragraf-1-ledd-1-punkt-7"><article class="legalP" id="paragraf-1-ledd-1-punkt-7-ledd-1">EØS-borger som eier fast eiendom i Norge og eierens hustandsmedlemmer, som skal besøke eiendommen</article></article></li><li data-li-identifier="h." data-name="h."><article class="listArticle" id="paragraf-1-ledd-1-punkt-8"><article class="legalP" id="paragraf-1-ledd-1-punkt-8-ledd-1">EØS-borger og borger av Andorra, Monaco, San Marino og Vatikanstaten, samt deres familiemedlemmer, som har behov for å reise gjennom Norge for å komme seg hjem.</article></article></li></ul></article><article class="legalP" id="paragraf-1-ledd-2">Det som er fastsatt i denne forskriften for EØS-borgere gjelder tilsvarende for borgere av Sveits.</article></article><article class="legalArticle" data-lovdata-URL="LTI/forskrift/2020-06-29-1423/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Unntak fra innreiserestriksjoner for innreise fra enkelte land og områder</span></h2><article class="legalP" id="paragraf-2-ledd-1">Følgende utlendinger skal ikke nektes innreise i medhold av midlertidig lov om innreiserestriksjoner for utlendinger av hensyn til folkehelsen:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">utlending bosatt i et land eller område som nevnt i covid-19-forskriften § 5a, og som fyller vilkårene for unntak fra karanteneplikt</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">utlending som i forbindelse med arbeid eller oppdrag krysser grensen fra land eller område som nevnt i covid-19-forskriften § 6 første ledd eller er omfattet av unntaket i § 6 åttende ledd</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">utlending som har behov for å reise gjennom det norske fastlandet på vei til eller fra arbeid eller bosted på Svalbard</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">utlending som er fastboende på Svalbard.</article></article></li></ul></article></article><article class="legalArticle" data-lovdata-URL="LTI/forskrift/2020-06-29-1423/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra innreiserestriksjoner i andre tilfeller</span></h2><article class="legalP" id="paragraf-3-ledd-1">Følgende utlendinger skal ikke nektes innreise i medhold av midlertidig lov om innreiserestriksjoner for utlendinger av hensyn til folkehelsen:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">utlending som skal gjennomføre avtalt eller fastsatt samvær mellom foreldre og barn eller delt bosted for barn</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">utlending som kun skal oppholde seg i lufthavntransitt før utreise fra Norge</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">samer under utøving av reindrift</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">utlending som gjennomfører ervervsmessig gods- og persontransport mot vederlag, eller som er på vei til eller fra slikt oppdrag</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">journalister og annet personell på oppdrag for utenlandsk medieinstitusjon</article></article></li><li data-li-identifier="f." data-name="f."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">utlending som nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell. Tilsvarende gjelder for sideakkrediterte diplomater og diplomatiske kurerer.</article></article></li><li data-li-identifier="g." data-name="g."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">militært personell som nevnt i utlendingsforskriften § 1-7 annet eller tredje ledd, samt deres ektefelle, samboer eller barn tilmeldt og akseptert av Forsvarsdepartementet, samt medlem av sivil komponent og sivilt personell som arbeider ved militære staber eller hovedkvarter i Norge (inkludert NATO-avdelinger i Norge), samt deres ektefelle, samboer eller barn</article></article></li><li data-li-identifier="h." data-name="h."><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">utlending som arbeider på flyttbare eller faste innretninger, jf. utlendingsforskriften § 1-10 eller § 1-11</article></article></li><li data-li-identifier="i." data-name="i."><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">innehaver av gyldig luftfartssertifikat, jf. utlendingsforskriften § 2-9, på vei til eller fra aktiv tjeneste</article></article></li><li data-li-identifier="j." data-name="j."><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">sjømenn, på vei til eller fra aktiv tjeneste, med ID-kort nevnt i utlendingsforskriften § 2-8 eller filippinsk «Seafarer's Identification and Record Book» eller filippinsk nasjonalitetspass nevnt i utlendingsforskriften § 3-1 bokstav j</article></article></li><li data-li-identifier="k." data-name="k."><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">ektefelle, samboer eller barn av utsendt utenrikstjenestemann ved norsk utenriksstasjon</article></article></li><li data-li-identifier="l." data-name="l."><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">ansatte i internasjonale organisasjoner eller ansatte i organisasjoner som driver internasjonalt humanitært arbeid, som er på oppdrag eller på vei til eller fra oppdrag</article></article></li><li data-li-identifier="m." data-name="m."><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1">utlending som er invitert av norske myndigheter for å delta i internasjonale forhandlinger og annet, og utlending som er en del av delegasjoner som kommer til Norge i henhold til Norges internasjonale forpliktelser</article></article></li><li data-li-identifier="n." data-name="n."><article class="listArticle" id="paragraf-3-ledd-1-punkt-14"><article class="legalP" id="paragraf-3-ledd-1-punkt-14-ledd-1">passasjerer og mannskap på godkjent kystcruise, jf. § 10b i forskrift 27. mars 2020 nr. 470 om smitteverntiltak mv. ved koronautbruddet</article></article></li><li data-li-identifier="o." data-name="o."><article class="listArticle" id="paragraf-3-ledd-1-punkt-15"><article class="legalP" id="paragraf-3-ledd-1-punkt-15-ledd-1">forskere og besetningsmedlemmer som deltar i havforskningstokt og har anløp i norsk havn</article></article></li><li data-li-identifier="p." data-name="p."><article class="listArticle" id="paragraf-3-ledd-1-punkt-16"><article class="legalP" id="paragraf-3-ledd-1-punkt-16-ledd-1">utlending med teknisk kompetanse som er unntatt kravet om oppholdstillatelse etter utlendingsforskriften § 1-1 første ledd bokstav b.</article></article></li></ul></article></article><article class="legalArticle" data-lovdata-URL="LTI/forskrift/2020-06-29-1423/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra innreiserestriksjoner for utlendinger med oppholdstillatelse i Norge</span></h2><article class="legalP" id="paragraf-4-ledd-1">Følgende utlendinger kan ikke nektes innreise i medhold av midlertidig lov om innreiserestriksjoner for utlendinger av hensyn til folkehelsen:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">utlending med oppholdstillatelse i Norge etter utlendingslovens bestemmelser om familieinnvandring, og hvor referansepersonen er norsk borger eller utlending som er bosatt i Norge eller for øvrig har rett til innreise etter loven eller forskriften her</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">utlending med oppholdstillatelse i forbindelse med arbeid, jf. utlendingsloven § 23, § 24 eller § 25</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">utlending med oppholdstillatelse som student mv., jf. utlendingsforskriften § 6-19</article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">utlending med innreisetillatelse etter utlendingsloven § 35.</article></article></li></ul></article></article><article class="legalArticle" data-lovdata-URL="LTI/forskrift/2020-06-29-1423/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere regler om saksbehandlingen</span></h2><article class="legalP" id="paragraf-5-ledd-1">Utlendingsdirektoratet kan gi retningslinjer om saksbehandlingen til politiet og annen offentlig myndighet, herunder utenriksstasjon, som utfører oppgaver i henhold til forskriften, jf. utlendingsforskriften § 20-3 som gjelder tilsvarende.</article></article><article class="legalArticle" data-lovdata-URL="LTI/forskrift/2020-06-29-1423/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft 1. juli 2020.</article></article></main></body></html>