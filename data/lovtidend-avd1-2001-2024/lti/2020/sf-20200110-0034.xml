<!DOCTYPE html><html lang="no"><head><title>Fullmakt i henhold til bevilgningsreglementet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-01-10-34</dd><dt class="dokid">DokumentID</dt><dd class="dokid">LTI/forskrift/2020-01-10-34</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01, for budsjetterminene 2020–2022</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-02-1359</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-05-26-876/§11</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2020-01-13 15:10</dd><dt class="journalNumber">Journalnummer</dt><dd class="journalNumber">2020-0050</dd><dt class="titleShort">Korttittel</dt><dd class="titleShort">Fullmakt i henhold til bevilgningsreglementet</dd><dt class="title">Tittel</dt><dd class="title">Fullmakt i henhold til bevilgningsreglementet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. januar 2020 med hjemmel i bevilgningsreglementet 26. mai 2005 nr. 876 § 11. Fremmet av Finansdepartementet.</dd><dt class="refid">RefID</dt><dd class="refid">forskrift/2020-01-10-34</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fullmakt i henhold til bevilgningsreglementet<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2020-01-10-34" id="dokument"><h1>Fullmakt i henhold til bevilgningsreglementet</h1><section class="section" data-name="kapI" id="kapittel-1" data-lovdata-URL="LTI/forskrift/2020-01-10-34/KAPITTEL_1"><h2 data-text-align="center">I</h2><article class="defaultP">1. <i>Fullmakt for Finansdepartementet til å bemyndige departementene til å overskride driftsbevilgninger mot tilsvarende innsparing i senere budsjettår</i></article><article class="legalP" id="kapittel-1-ledd-1">Med hjemmel i bevilgningsreglementet § 11 fjerde ledd nr. 3 og Stortingets fullmakt av 13. desember 2019 om forlenget prøveordning om utvidet innsparingsperiode for årene 2020–2022, gis Finansdepartementet fullmakt til å bemyndige departementene til å overskride bevilgninger under post 01 Driftsutgifter og post 21 Spesielle driftsutgifter, med inntil 5 pst. til investeringsformål mot tilsvarende innsparing i løpet av de fem følgende budsjettår under de samme poster som ble overskredet. Forsvarsdepartementet omfattes ikke av fullmakten.</article><article class="legalP" id="kapittel-1-ledd-2">Fullmakten kan benyttes sammen med fullmakten til å omdisponere inntil 5 pst. av bevilgningen under post 01 Driftsutgifter, til post 45 Større utstyrsanskaffelser og vedlikehold.</article><article class="legalP" id="kapittel-1-ledd-3">Innsparingen må senest starte i år 3 etter at investeringen er gjort i budsjettåret (år 0).</article><article class="legalP" id="kapittel-1-ledd-4">Innsparingen i år 3, medregnet innsparinger som eventuelt er gjennomført i år 1 og 2, må utgjøre minst en tredel av overskridelsen. Etter år 4 skal samlet innsparing være minst to tredeler av overskridelsen. Etter år 5 skal hele innsparingen være gjennomført.</article><article class="legalP" id="kapittel-1-ledd-5">Dersom departementene i år 0 har benyttet fullmakten med et beløp lavere enn 5 pst. avgrensningen, kan departementene i år 1 og 2 overskride driftsbevilgningene ytterligere, slik at samlet overskridelse til samme eller nytt investeringsformål ikke overstiger fem prosent. Departementene må ha spart inn overskridelsene etter fem år, før fullmakten igjen kan tas i bruk. Dersom departementene i år 1 og 2 har ubrukte bevilgninger, kan disse overføres til kommende budsjettermin.</article><article class="legalP" id="kapittel-1-ledd-6">Når departementene i februar hvert år sender Finansdepartementet skjemaet om overføring av ubrukt bevilgning, skal det påføres opplysninger om benyttet fullmakt til overskridelse og om foretatt innsparing.</article><article class="legalP" id="kapittel-1-ledd-7">Overskridelsen må gå til dekning av investeringsformål som bygningsmessige arbeider, utstyrsanskaffelser eller IKT-baserte tjenester og systemer.</article><article class="legalP" id="kapittel-1-ledd-8">Finansdepartementet kan fastsette nærmere vilkår for adgangen til å overskride mot tilsvarende innsparing i senere budsjettår, og gi departementene fullmakt til å delegere sin bemyndigelse til underliggende virksomheter.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-01-10-34/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Punkt 1 erstatter fra 2020–2022 tilsvarende punkt 7 i kongelig resolusjon 2. desember 2005 nr. 1359:</article><article class="defaultP">7) Fullmakt for Finansdepartementet til å bemyndige departementene til å overskride driftsbevilgninger mot tilsvarende innsparing i senere budsjettår</article></section><section class="section" data-name="kapIII" id="kapittel-3" data-lovdata-URL="LTI/forskrift/2020-01-10-34/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Bestemmelsene i I og II gjelder fra 1. januar 2020 for budsjetterminene 2020–2022.</article></section></main></body></html>