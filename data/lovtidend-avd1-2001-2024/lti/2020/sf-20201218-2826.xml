<!DOCTYPE html><html lang="no"><head><title>Forskrift om tildeling og tilbaketrekning av vigselsrett i tros- og livssynssamfunn (forskrift om vigselsrett i tros- og livssynssamfunn)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-12-18-2826</dd><dt class="dokid">DokumentID</dt><dd class="dokid">LTI/forskrift/2020-12-18-2826</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros- og livssynsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-09-27-1296</li><li>forskrift/1992-11-20-854</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§9</li><li>lov/1991-07-04-47/§17</li></ul></dd><dt class="dateOfPublication">Kunngjort</dt><dd class="dateOfPublication">2020-12-18 16:25</dd><dt class="journalNumber">Journalnummer</dt><dd class="journalNumber">2020-1887</dd><dt class="titleShort">Korttittel</dt><dd class="titleShort">Forskrift om vigselsrett i tros- og livssynssamfunn</dd><dt class="title">Tittel</dt><dd class="title">Forskrift om tildeling og tilbaketrekning av vigselsrett i tros- og livssynssamfunn (forskrift om vigselsrett i tros- og livssynssamfunn)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. desember 2020 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 9 og lov 4. juli 1991 nr. 47 om ekteskap § 17. Fremmet av Barne- og familiedepartementet.</dd><dt class="refid">RefID</dt><dd class="refid">forskrift/2020-12-18-2826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling og tilbaketrekning av vigselsrett i tros- og livssynssamfunn (forskrift om vigselsrett i tros- og livssynssamfunn)<ul class="tocSubUl"><li>§ 1. Godkjenning av vigslere</li><li>§ 2. Opphør og tilbaketrekning av vigselsrett</li><li>§ 3. Register over vigslere</li><li>§ 4. Ikrafttredelse</li><li>§ 5. Endringer i andre forskrifter<ul class="tocSubUl"><li>§ 1.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2020-12-18-2826" id="dokument"><h1>Forskrift om tildeling og tilbaketrekning av vigselsrett i tros- og livssynssamfunn (forskrift om vigselsrett i tros- og livssynssamfunn)</h1><article class="legalArticle" data-lovdata-URL="LTI/forskrift/2020-12-18-2826/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Godkjenning av vigslere</span></h2><article class="legalP" id="paragraf-1-ledd-1">Registrerte tros- og livssynssamfunn med godkjent vigselsritual kan søke om vigselsrett for ett eller flere medlemmer. En søknad om vigselsrett skal sendes til statsforvalteren ved bruk av den særskilte digitale løsningen for tros- og livssynssamfunn. Departementet kan tillate at søknader fremmes på annen måte.</article><article class="legalP" id="paragraf-1-ledd-2">Medlemmet<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">skal være mellom 23 og 75 år</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">skal være bosatt i Norge</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">kan ikke samtidig være vigsler i et annet tros- eller livssynssamfunn</article></article></li><li data-li-identifier="d)" data-name="d)"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">skal ha tilstrekkelig kjennskap til det norske samfunnet og tilstrekkelige kunnskaper i norsk til å kunne utføre vigslerens oppgaver fastsatt i ekteskapsloven eller med hjemmel i den</article></article></li><li data-li-identifier="e)" data-name="e)"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">skal avgi en erklæring på fastsatt skjema om at tjenesten som vigsler vil bli utført i samsvar med reglene fastsatt i ekteskapsloven eller med hjemmel i den.</article></article></li></ul></article><article class="legalP" id="paragraf-1-ledd-3">Statsforvalteren kan i særlige tilfeller gjøre unntak fra andre ledd bokstav a.</article><article class="legalP" id="paragraf-1-ledd-4">Statsforvalteren kan nekte å godkjenne medlemmet som vigsler dersom<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-4-punkt-1"><article class="legalP" id="paragraf-1-ledd-4-punkt-1-ledd-1">det vil virke åpenbart støtende eller det er i strid med offentlige interesser å tildele medlemmet vigselsrett</article></article></li><li data-li-identifier="b)" data-name="b)"><article class="listArticle" id="paragraf-1-ledd-4-punkt-2"><article class="legalP" id="paragraf-1-ledd-4-punkt-2-ledd-1">tros- eller livssynssamfunnet allerede har mange nok vigslere.</article></article></li></ul></article></article><article class="legalArticle" data-lovdata-URL="LTI/forskrift/2020-12-18-2826/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Opphør og tilbaketrekning av vigselsrett</span></h2><article class="legalP" id="paragraf-2-ledd-1">Vigselsretten opphører hvis tros- eller livssynssamfunnet oppløses eller fratas registreringen etter trossamfunnsloven § 4.</article><article class="legalP" id="paragraf-2-ledd-2">Vigselsretten opphører når vigsleren fyller 75 år. Statsforvalteren kan etter søknad fra tros- eller livssynssamfunnet og en konkret vurdering dispensere fra alderskravet for inntil ett år om gangen. En søknad om dispensasjon fra alderskravet skal sendes statsforvalteren senest tre måneder før vigsleren fyller 75 år og deretter senest tre måneder før dispensasjonsperioden løper ut, ved bruk av den særskilte digitale løsningen for tros- og livssynssamfunn. Departementet kan godta at søknader fremmes på annen måte.</article><article class="legalP" id="paragraf-2-ledd-3">Tros- eller livssynssamfunnet skal gi melding til statsforvalteren når vigsleren<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">er uønsket som vigsler av tros- eller livssynssamfunnet</article></article></li><li data-li-identifier="b)" data-name="b)"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">selv ønsker å fratre som vigsler</article></article></li><li data-li-identifier="c)" data-name="c)"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">har meldt seg ut av tros- eller livssynssamfunnet.</article></article></li></ul><p class="leddfortsettelse">Meldingen skal gis ved bruk av den særskilte digitale løsningen for tros- og livssynssamfunn. Departementet kan tillate at meldingen gis på annen måte. Statsforvalteren skal uten unødig opphold trekke tilbake vigselsretten.</p></article><article class="legalP" id="paragraf-2-ledd-4">Forsømmer vigsleren plikter fastsatt i eller med hjemmel i ekteskapsloven, skal statsforvalteren gi vigsleren en skriftlig advarsel og samtidig varsle tros- eller livssynssamfunnet. Statsforvalteren kan frata vigsleren vigselsretten dersom tjenesteforsømmelsen gjentas eller er særlig alvorlig.</article><article class="legalP" id="paragraf-2-ledd-5">Praktiserer vigsleren nektingsgrunnene i ekteskapsloven § 13 første og andre ledd slik at kvinner og menn forskjellsbehandles, regnes dette som en tjenesteforsømmelse. Unnlater vigsleren å kontrollere om det er utstedt prøvingsattest i samsvar med ekteskapsloven § 10, anses dette som en særlig alvorlig tjenesteforsømmelse.</article><article class="legalP" id="paragraf-2-ledd-6">Faller vilkårene for å være vigsler etter forskriften bort på annen måte, kan statsforvalteren trekke tilbake vigselsretten.</article></article><article class="legalArticle" data-lovdata-URL="LTI/forskrift/2020-12-18-2826/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Register over vigslere</span></h2><article class="legalP" id="paragraf-3-ledd-1">Statsforvalteren skal føre et register over vigslere etter forskriften, i samsvar med spesifikasjoner gitt av departementet.</article></article><article class="legalArticle" data-lovdata-URL="LTI/forskrift/2020-12-18-2826/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft 1. januar 2021. Fra samme tidspunkt oppheves forskrift 27. september 2004 nr. 1296 om tildeling og tilbaketrekning av vigselsrett for seremonileder eller tilsvarende i livssynssamfunn.</article></article><article class="legalArticle" data-lovdata-URL="LTI/forskrift/2020-12-18-2826/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Endringer i andre forskrifter</span></h2><article class="legalP" id="paragraf-5-ledd-1">I forskrift 20. november 1992 nr. 854 om registrering og melding av vigsel skal § 1 lyde:</article><article class="futureLegalArticle" data-name="§1" id="paragraf-5-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="paragraf-5-foreslåttparagraf-1-ledd-1">Det skal føres vigselsbok over vigsler som utføres av<ul class="defaultList"><li data-li-identifier="a)" data-name="a)"><article class="listArticle" id="paragraf-5-foreslåttparagraf-1-ledd-1-punkt-1"><article class="legalP" id="paragraf-5-foreslåttparagraf-1-ledd-1-punkt-1-ledd-1">prest i Den norske kirke</article></article></li><li data-li-identifier="b)" data-name="b)"><article class="listArticle" id="paragraf-5-foreslåttparagraf-1-ledd-1-punkt-2"><article class="legalP" id="paragraf-5-foreslåttparagraf-1-ledd-1-punkt-2-ledd-1">person som er tildelt vigselsrett i medhold av trossamfunnsloven</article></article></li><li data-li-identifier="c)" data-name="c)"><article class="listArticle" id="paragraf-5-foreslåttparagraf-1-ledd-1-punkt-3"><article class="legalP" id="paragraf-5-foreslåttparagraf-1-ledd-1-punkt-3-ledd-1">særskilt oppnevnt vigsler etter ekteskapsloven § 12 e</article></article></li><li data-li-identifier="d)" data-name="d)"><article class="listArticle" id="paragraf-5-foreslåttparagraf-1-ledd-1-punkt-4"><article class="legalP" id="paragraf-5-foreslåttparagraf-1-ledd-1-punkt-4-ledd-1">ordfører, varaordfører eller kommunalt ansatt eller folkevalgt som kommunestyret selv har gitt vigselsmyndighet.</article></article></li></ul></article><article class="legalP" id="paragraf-5-foreslåttparagraf-1-ledd-2">Vigselsboken skal føres av den som utfører vigselen.</article></article></article></main></body></html>