<!DOCTYPE html><html lang="no"><head><title>Forskrift om endring i forskrift om forvaltning av rovvilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2020-10-12-2036</dd><dt class="dokid">DokumentID</dt><dd class="dokid">LTI/forskrift/2020-10-12-2036</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2020-10-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-03-18-242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2005-03-18-242/§20</li><li>lov/1981-05-29-38/§4</li><li>lov/1981-05-29-38/§6</li><li>lov/1981-05-29-38/§9</li><li>lov/1981-05-29-38/§12</li><li>lov/1981-05-29-38/§14</li><li>lov/1981-05-29-38/§14a</li><li>lov/1981-05-29-38/§26</li><li>lov/1981-05-29-38/§35</li><li>lov/1981-05-29-38/§50</li></ul></dd><dt class="dateOfPublication">Kunngjort</dt><dd class="dateOfPublication">2020-10-14 14:50</dd><dt class="journalNumber">Journalnummer</dt><dd class="journalNumber">2020-1420</dd><dt class="titleShort">Korttittel</dt><dd class="titleShort">Endr. i rovviltforskriften</dd><dt class="title">Tittel</dt><dd class="title">Forskrift om endring i forskrift om forvaltning av rovvilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 12. oktober 2020 med hjemmel i forskrift 18. mars 2005 nr. 242 om forvaltning av rovvilt § 20.</dd><dt class="refid">RefID</dt><dd class="refid">forskrift/2020-10-12-2036</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av rovvilt<ul class="tocSubUl"><li>I<ul class="tocSubUl"><li>§ 4. Forvaltningsregioner og nasjonale bestandsmål for regionene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2020-10-12-2036" id="dokument"><h1>Forskrift om endring i forskrift om forvaltning av rovvilt</h1><section class="section" data-name="kapI" id="kapittel-1" data-lovdata-URL="LTI/forskrift/2020-10-12-2036/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">§ 2 bokstav d skal lyde:</article><article class="legalP" id="kapittel-1-ledd-2"><i>Ulvesone:</i> Oslo, følgende deler av Viken fylke: Aremark, Aurskog-Høland, Bærum, Enebakk, Fredrikstad, Frogn, Halden, Hvaler, Indre Østfold, Lørenskog, Marker, Moss, Nesodden, Nordre Follo, Rakkestad, Rælingen, Råde, Sarpsborg, Skiptvedt, Vestby, Våler og Ås kommuner, samt de deler av Asker kommune som utgjorde Asker kommune i tidligere Akershus fylke, de deler av Lillestrøm kommune som utgjorde Fet og Sørum kommuner i tidligere Akershus fylke og som ligger øst for Glomma, de deler av Nes kommune som ligger øst for Glomma og Nittedal kommune vest for Nitelva, og følgende deler av Innlandet fylke: Eidskog kommune, samt de deler av Elverum, Grue, Kongsvinger, Sør-Odal, Våler, Åmot og Åsnes kommuner som ligger øst for Glomma og de deler av Trysil kommune som ligger sør for en rett linje fra der Senna renner ut i Trysilelva til der kommunegrensen mellom Trysil og Engerdal gjør en vinkel ved Litlskorhøa.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Forvaltningsregioner og nasjonale bestandsmål for regionene</span></span><article class="legalP" id="kapittel-1-foreslåttparagraf-1-ledd-1">Det skal være åtte forvaltningsregioner med tilhørende nasjonale mål for antall årlige ynglinger innenfor regionens grenser:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1"><i>Region 1 – Rogaland fylke, Vestland fylke og Farsund, Flekkefjord, Hægebostad, Kristiansand, Kvinesdal, Lindesnes, Lyngdal, Sirdal, Vennesla og Åseral kommuner:</i> Ingen nasjonale mål for ynglinger av gaupe, jerv, bjørn eller ulv</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1"><i>Region 2 – Vestfold og Telemark fylke, og Arendal, Birkenes, Bygland, Bykle, Evje og Hornnes, Flesberg, Flå, Froland, Gjerstad, Gol, Grimstad, Hemsedal, Hol, Hole, Iveland, Kongsberg, Krødsherad, Lier, Lillesand, Modum, Nesbyen, Nore og Uvdal, Ringerike, Risør, Rollag, Sigdal, Tvedestrand, Valle, Vegårdshei, Øvre Eiker, Ål og Åmli kommuner:</i> 12 ynglinger av gaupe</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1"><i>Region 3 – Dovre, Etnedal, Gausdal, Gjøvik, Gran, Lesja, Lillehammer, Lom, Nord-Aurdal, Nord-Fron, Nordre Land, Ringebu, Sel, Skjåk, Søndre Land, Sør-Aurdal, Sør-Fron, Vang, Vestre Slidre, Vestre Toten, Vågå, Østre Toten, Øyer og Øystre Slidre kommuner:</i> 5 ynglinger av gaupe og 4 ynglinger av jerv</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1"><i>Region 4 – Oslo, Aremark, Asker, Aurskog-Høland, Bærum, Drammen, Eidsvoll, Enebakk, Fredrikstad, Frogn, Gjerdrum, Halden, Hurdal, Hvaler, Indre Østfold, Jevnaker, Lillestrøm, Lunner, Lørenskog, Marker, Moss, Nannestad, Nes, Nesodden, Nittedal, Nordre Follo, Rakkestad, Rælingen, Råde, Sarpsborg, Skiptvedt, Ullensaker, Vestby, Våler (Viken) og Ås kommuner:</i> 6 ynglinger av gaupe, samt, i samarbeid med region 5, 4–6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1"><i>Region 5 – Alvdal, Eidskog, Elverum, Engerdal, Folldal, Grue, Hamar, Kongsvinger, Løten, Nord-Odal, Os, Rendalen, Ringsaker, Stange, Stor-Elvdal, Sør-Odal, Tolga, Trysil, Tynset, Våler (Innlandet), Åmot og Åsnes kommuner:</i> 10 ynglinger av gaupe, 5 ynglinger av jerv og 3 ynglinger av bjørn, samt, i samarbeid med region 4, 4–6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1"><i>Region 6 – Møre og Romsdal fylke og Trøndelag fylke:</i> 12 ynglinger av gaupe, 10 ynglinger av jerv og 3 ynglinger av bjørn</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1"><i>Region 7 – Nordland fylke:</i> 10 ynglinger av gaupe, 10 ynglinger av jerv og 1 yngling av bjørn</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1"><i>Region 8 – Troms og Finnmark fylke:</i> 10 ynglinger av gaupe – hvorav 4 i tidligere Finnmark fylke, 10 ynglinger av jerv – hvorav 3 i tidligere Finnmark fylke og 6 ynglinger av bjørn.</article></article></li></ul></article></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-3">Til de enkelte rovviltnemndene oppnevnes av Klima- og miljødepartementet, etter forslag fra fylkestingene, eller av Sametinget følgende antall faste medlemmer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Region 1: Agder fylkesting ett medlem, Rogaland fylkesting ett medlem, Vestland fylkesting tre medlemmer</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Region 2: Agder fylkesting ett medlem, Vestfold og Telemark fylkesting tre medlemmer, Viken fylkesting ett medlem</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Region 3: Innlandet fylkesting fem medlemmer</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">Region 4: Oslo bystyre ett medlem, Viken fylkesting fire medlemmer</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">Region 5: Innlandet fylkesting fire medlemmer, Sametinget ett medlem</article></article></li><li data-li-identifier="f)" data-name="f)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">Region 6: Møre og Romsdal fylkesting ett medlem, Trøndelag fylkesting tre medlemmer, Sametinget to medlemmer</article></article></li><li data-li-identifier="g)" data-name="g)"><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">Region 7: Nordland fylkesting fire medlemmer, Sametinget to medlemmer</article></article></li><li data-li-identifier="h)" data-name="h)"><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">Region 8: Troms og Finnmark fylkesting fire medlemmer, Sametinget to medlemmer.</article></article></li></ul></article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-1-ledd-4">I utarbeidelsen av den geografiske differensieringen skal rovviltnemnden samarbeide med tilgrensende forvaltningsregioner. Ved utarbeidelse og revidering av forvaltningsplaner skal rovviltnemnder i berørte forvaltingsregioner få saken på alminnelig høring, og dersom høringen viser at det er uenighet skal det være en dialog mellom de aktuelle nemndene med siktemål om å komme til enighet. Dersom aktuelle nemnder ikke kommer til enighet, kan en rovviltnemnd i en berørt forvaltningsregion bringe den aktuelle forvaltningsplanen inn for Klima- og miljødepartementet som fastsetter forvaltningsplanen.</article> <article class="defaultP" margin-top="true">§ 6 nytt tredje ledd skal lyde:</article><article class="legalP" id="kapittel-1-ledd-5">Rovviltnemnden skal ha nær kontakt med kommuner og organisasjoner innenfor regionen ved utformingen av forvaltningsplanen. Planen skal sendes Miljødirektoratet og Landbruksdirektoratet til uttalelse før den vedtas av rovviltnemnden. Miljødirektoratet skal i sin uttalelse blant annet vurdere om planen er i samsvar med nasjonalt vedtatt rovviltpolitikk. Landbruksdirektoratet skal gjennom sin uttalelse bidra med kunnskap om forvaltning av sau og tamrein, hvordan den geografiske differensierte forvaltningen best kan ivaretas og hvordan landbrukets virkemidler eventuelt kan benyttes for å redusere tapene av sau og tamrein til rovvilt i de rovviltprioriterte områdene.</article> <article class="defaultP" margin-top="true">§ 10 andre ledd skal lyde:</article><article class="legalP" id="kapittel-1-ledd-6">Felling kan bare gjennomføres dersom det ikke finnes annen tilfredsstillende løsning ut fra prinsippet om geografisk differensiert forvaltning. Ved vurdering av felling etter naturmangfoldloven § 18 første ledd bokstav c skal det legges vekt på om bestandsmål som er vedtatt i Stortinget er nådd.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-7">Miljødirektoratet kan fatte vedtak om skadefelling, kvote for betinget skadefelling, kvote for lisensfelling av gaupe, jerv, bjørn og ulv eller kvotejakt på gaupe av eget tiltak eller etter søknad. Direktoratet kan fatte slike vedtak også der bestanden ligger under det fastsatte bestandsmålet for en region eller for landet. Det er et vilkår at slik felling eller jakt ikke er skadelig for bestandens overlevelse. Dessuten er det et vilkår at det ikke finnes annen tilfredsstillende løsning ut fra prinsippet om en geografisk differensiert forvaltning, jf. forskriften § 1 og § 6. Ved vurdering av felling etter naturmangfoldloven § 18 første ledd bokstav c skal det legges vekt på om bestandsmål som er vedtatt i Stortinget er nådd.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-8">Enkeltvedtak om kvote for betinget skadefellingstillatelse og kvote for lisensfelling, jf. forskriften § 8, § 10 og § 13, og kvotejakt på gaupe, jf. forskriften § 11 og § 13, kan påklages av kommuner som har en tilknytning til vedtaket.</article> <article class="defaultP" margin-top="true">Nåværende § 18 tredje ledd blir fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2020-10-12-2036/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><span class="futuretitle" id="kapittel-2-foreslåttittel-1">Kommentarer til forskriftens enkelte bestemmelser</span><article class="defaultP">I kommentarene til forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">Kommentaren til § 2, nytt andre avsnitt skal lyde:</article><article class="defaultP">Bokstav d:</article><article class="legalP" id="kapittel-2-ledd-2">Ny fylkesinndeling og sammenslåing av flere kommuner trådte i kraft 1. januar 2020. Paragraf 2 bokstav d reflekterer den nye fylkesinndelingen og nye kommuner. Tidligere Akershus fylke viser til fylket slik det var definert til og med 31. desember 2019.</article> <article class="defaultP" margin-top="true">Kommentaren til § 4, første avsnitt skal lyde:</article><article class="legalP" id="kapittel-2-ledd-3">Stortinget har fastsatt åtte forvaltningsregioner for rovvilt, jf. Innst.S.nr.174 (2003–2004). Videre har Stortinget lagt til grunn at de nasjonale målene for rovvilt, jf. forskriften § 3 første ledd, skal fordeles på de åtte regionene. For jerv og gaupe i området som tidligere utgjorde Finnmark fylke har Stortinget lagt klare føringer. Ny fylkesinndeling trådte i kraft 1. januar 2018 og 1. januar 2020. Paragraf 4 reflekterer den nye fylkesinndelingen.</article> <article class="defaultP" margin-top="true">Kommentaren til § 5 annet og tredje ledd skal lyde:</article><article class="defaultP">Annet og tredje ledd:</article><article class="legalP" id="kapittel-2-ledd-4">Klima- og miljødepartementet står for oppnevningen av medlemmer til rovviltnemnder i hver av de åtte forvaltningsregionene etter forslag fra fylkestinget. De berørte fylkesting i hver region foreslår en kvinnelig og en mannlig kandidat for hvert medlem i rovviltnemnden. Alle medlemmer og varamedlemmer av rovviltnemnden skal ha fast plass i fylkestinget eller Oslo bystyre. Dersom fylkeskommunen har fylkesutvalg, skal alle medlemmer fra fylkeskommunen også ha fast plass i fylkesutvalget. Medlemmer, inkludert varamedlemmer, kan ikke sitte i mer enn én rovviltnemnd om gangen.</article><article class="legalP" id="kapittel-2-ledd-5">Sametinget oppnevner ett medlem i forvaltningsregion 5 og to medlemmer i hver av forvaltningsregionene 6, 7 og 8. Medlemmene som oppnevnes av Sametinget skal være bosatt i den aktuelle forvaltningsregionen. I region 8 er det ønskelig at én representant er fra området som tidligere utgjorde Finnmark fylke og én fra området som tidligere utgjorde Troms fylke. I region 6 er det ønskelig at én representant er fra området som tidligere utgjorde Nord-Trøndelag fylke og én fra området som tidligere utgjorde Sør-Trøndelag fylke.</article><article class="legalP" id="kapittel-2-ledd-6">Inndelingen av rovviltregionene er vedtatt av Stortinget ved behandlingen av St.meld.nr.15 (2003–2004). Ny fylkesinndeling trådte i kraft 1. januar 2018 og 1. januar 2020, og § 5 andre ledd viser til fylkestingene som følger av den nye fylkesinndelingen. Ettersom Stortingets vedtak knytter seg til fylkesinndelingen som gjaldt før 1. januar 2020, og før 1. januar 2018 når det gjelder sammenslåingen av Nord- og Sør-Trøndelag til Trøndelag fylke, må det så langt det er mulig sikres at medlemmene i rovviltnemndene har en geografisk tilhørighet som samsvarer med Stortingets vedtak. Fylkestingene skal derfor så langt det er mulig sikre følgende fordeling ved forslag av medlemmer (fordelingen av medlemmer fra Sametinget følger av avsnittet over):<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-6-punkt-1"><article class="legalP" id="kapittel-2-ledd-6-punkt-1-ledd-1">Region 1: ved forslag av medlemmer fra Vestland fylkesting skal to av medlemmene ha tilhørighet til tidligere Sogn og Fjordane fylke og ett skal ha tilhørighet til tidligere Hordaland fylke. Medlemmet fra Agder fylkesting skal ha tilhørighet til tidligere Vest-Agder fylke</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-2"><article class="legalP" id="kapittel-2-ledd-6-punkt-2-ledd-1">Region 2: ved forslag av medlemmer fra Vestfold og Telemark fylkesting skal to av medlemmene ha tilhørighet til tidligere Telemark fylke og ett skal ha tilhørighet til tidligere Vestfold fylke. Medlemmet fra Agder fylkesting skal ha tilhørighet til tidligere Aust-Agder fylke, og medlemmet fra Viken fylkesting skal ha tilhørighet til tidligere Buskerud fylke</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-3"><article class="legalP" id="kapittel-2-ledd-6-punkt-3-ledd-1">Region 3: medlemmene skal ha tilhørighet til tidligere Oppland fylke med unntak for Jevnaker og Lunner kommuner</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-4"><article class="legalP" id="kapittel-2-ledd-6-punkt-4-ledd-1">Region 4: ved forslag av medlemmer fra Viken fylkesting skal to medlemmer ha tilhørighet til tidligere Akershus fylke, inkludert Jevnaker og Lunner kommuner, og to skal ha tilhørighet til tidligere Østfold fylke</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-5"><article class="legalP" id="kapittel-2-ledd-6-punkt-5-ledd-1">Region 5: medlemmene skal ha tilhørighet til tidligere Hedmark fylke</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-6"><article class="legalP" id="kapittel-2-ledd-6-punkt-6-ledd-1">Region 6: ved forslag av medlemmer fra Trøndelag fylkesting skal to av medlemmene ha tilhørighet til tidligere Nord-Trøndelag fylke og ett medlem skal ha tilhørighet til tidligere Sør-Trøndelag fylke</article></article></li><li data-li-identifier="-" data-name="-"><article class="listArticle" id="kapittel-2-ledd-6-punkt-7"><article class="legalP" id="kapittel-2-ledd-6-punkt-7-ledd-1">Region 8: to medlemmer skal ha tilhørighet til tidligere Troms fylke og to skal ha tilhørighet til tidligere Finnmark fylke.</article></article></li></ul><p class="leddfortsettelse">Det foreligger tilstrekkelig tilhørighet der medlemmet står innført i folkeregisteret som bosatt i en av kommunene som utgjorde det tidligere fylket.</p></article><article class="legalP" id="kapittel-2-ledd-7">Representasjonen av begge kjønn i rovviltnemnder skal være i samsvar med lov 16. juni 2017 nr. 51 om likestilling og forbud mot diskriminering, jf. forskrift 2. februar 1996 nr. 110 om representasjon av begge kjønn i statlige utvalg, styrer, råd, delegasjoner mv.</article><article class="legalP" id="kapittel-2-ledd-8">Sittende medlemmer i rovviltnemnden fungerer inntil nye medlemmer er oppnevnt etter fylkestingsvalg, Sametingsvalg eller bystyrevalg (Oslo kommune). Blant de foreslåtte kandidatene oppnevner Klima- og miljødepartementet minst ett varamedlem til rovviltnemnden fra hvert fylke og fra Oslo kommune (region 4) som kan tre inn når et fast medlem er fraværende. Sametinget oppnevner ett varamedlem fra forvaltningsregionen til hvert faste medlem.</article> <article class="defaultP" margin-top="true">Kommentaren til § 6 annet ledd skal lyde:</article><article class="defaultP">Annet ledd:</article><article class="legalP" id="kapittel-2-ledd-9">Ved utarbeidelsen og revidering av forvaltningsplaner skal rovviltnemnden ha nær kontakt med rovviltnemnder i berørte forvaltningsregioner gjennom en alminnelig høring. Berørte forvaltningsregioner er regioner i geografisk tilgrensende områder. Dersom høringen viser at det er uenighet mellom den regionen som har sendt forvaltningsplanen på høring og en eller flere berørte forvaltningsregioner, skal det før endelig utkast til forvaltningsplan vedtas være dialog med berørt nemnd eller berørte nemnder, med siktemål om å komme til enighet. Dersom det fortsatt er uenighet om utformingen av forvaltningsplanen mellom rovviltnemnda og nemnder i en eller flere berørte forvaltningsregioner etter en slik høringsrunde og dialog, skal dette synliggjøres før planen sendes Miljødirektoratet og Landbruksdirektoratet for uttalelse. Etter at Miljødirektoratet og Landbruksdirektoratet har kommet med sine faglige uttalelser til planen, kan dialogen med berørte rovviltnemnder fortsette med siktemål om å komme til enighet. Dersom det ikke oppnås enighet, kan nemnder i berørte forvaltningsregioner bringe saken inn til Klima- og miljødepartementet for endelig fastsetting. Dersom forvaltningsplanen bringes inn til departementet legges de faglige uttalelsene ved, sammen med øvrig relevant bakgrunnsmateriale.</article> <article class="defaultP" margin-top="true">Kommentaren til § 6 nytt tredje ledd skal lyde:</article><article class="defaultP">Tredje ledd:</article><article class="legalP" id="kapittel-2-ledd-10">Rovviltnemnden skal legge stor vekt på å utvikle gode rutiner for kommunikasjon og samarbeid med både organisasjoner, kommuner, fylkeskommuner og fylkesmenn innenfor sin region. Slikt samarbeid vil være viktig både i forbindelse med utarbeidelse av forvaltningsplaner og i den løpende forvaltningen. Det er sentralt at rovviltnemnden involverer relevante aktører og organer i regionen i den alminnelige høringen på den regionale forvaltningsplanen.</article><article class="legalP" id="kapittel-2-ledd-11">Ferdig utarbeidet utkast til forvaltningsplan for regionen skal sendes Miljødirektoratet og Landbruksdirektoratet til uttalelse før den vedtas av rovviltnemnden. Forvaltningsplanen må rulleres med jevne mellomrom for å sikre at den er oppdatert i forhold til utviklingen i rovviltbestandene og skadesituasjonen.</article> <article class="defaultP" margin-top="true">Kommentaren til § 9a, første avsnitt skal lyde:</article><article class="legalP" id="kapittel-2-ledd-12">Ordningen innebærer at en kommune kan utbetale godtgjøring til fellingslag ved forsøk på skadefelling. Klima- og miljødepartementet har fastsatt en døgnsats på kr 1&#xa0;600,– pr. døgn pr. deltaker. Kommunen kan betale ut godtgjøring inntil døgnsatsen pr. deltaker etter rapport (timelister) fra fellingsleder. I tillegg til fastsatt døgnsats skal kommunen også beregne feriepenger og arbeidsgiveravgift, og dette vil bli dekket av kommunens tilskudd fra fylkesmannen. Fylkesmannen må ta hensyn til dette i fastsettelse av den økonomiske rammen knyttet til den enkelte tillatelse.</article> <article class="defaultP" margin-top="true">Kommentaren til § 10 annet ledd skal lyde:</article><article class="defaultP">Annet ledd:</article><article class="legalP" id="kapittel-2-ledd-13">Det følger av annet ledd at fellingsvedtak bare kan gis dersom det ikke finnes noen annen tilfredsstillende løsning. Etter naturmangfoldlovens og viltlovens forarbeider vil vurderingen av hva som er en tilfredsstillende løsning være forskjellig i ulike områder og for de ulike rovviltartene. Særlig innenfor forvaltningsområder for rovvilt eller områder innenfor en region der rovvilt er prioritert i en vedtatt regional forvaltningsplan for rovvilt, jf. forskriften § 6, skal det legges langt større vekt på å finne alternative løsninger til felling.</article><article class="legalP" id="kapittel-2-ledd-14">Det følger av naturmangfoldloven § 18 andre ledd at det ved vurdering av uttak av rovvilt etter første ledd bokstav c skal legges vekt på om bestandsmål som er vedtatt i Stortinget er nådd. Som det følger av ordlyden, gjelder dette ved vurdering av naturmangfoldloven § 18 første ledd bokstav c om uttak for å ivareta allmenne helse- og sikkerhetshensyn eller andre offentlige interesser av vesentlig betydning. Regelen gjelder ikke ved vurdering av naturmangfoldloven § 18 første ledd bokstav b om uttak for avverge skade.</article> <article class="defaultP" margin-top="true">Kommentaren til § 13 første ledd, fjerde avsnitt skal lyde:</article><article class="legalP" id="kapittel-2-ledd-15">For <i>lisensfelling</i> på jerv og bjørn eller <i>kvotejakt på gaupe</i> bør det som hovedregel ikke gjennomføres felling eller jakt dersom bestandsmålet for en art i en region ikke er nådd. I enkelte tilfeller kan det imidlertid være nødvendig eller hensiktsmessig å gi mulighet for en begrenset felling/jakt i nærmere fastsatte deler av en region selv om bestandsmålet ennå ikke er nådd, spesielt i områder der det ut fra en vedtatt regional forvaltningsplan for rovvilt ikke skal legges til rette for yngling av arten fordi skadepotensialet i forhold til bufe eller tamrein er stort.</article> <article class="defaultP" margin-top="true">Kommentaren til § 13 første ledd, syvende avsnitt skal lyde:</article><article class="legalP" id="kapittel-2-ledd-16">Ved vurdering av felling etter naturmangfoldloven § 18 første ledd bokstav c skal det legges vekt på om bestandsmål som er vedtatt i Stortinget er nådd. Regelen følger av naturmangfoldloven § 18 andre ledd. Som det følger av ordlyden, gjelder dette ved vurdering av naturmangfoldloven § 18 første ledd bokstav c om uttak for å for å ivareta allmenne helse- og sikkerhetshensyn eller andre offentlige interesser av vesentlig betydning. Regelen gjelder ikke ved vurdering av naturmangfoldloven § 18 første ledd bokstav b om uttak for avverge skade.</article> <article class="defaultP" margin-top="true">Nåværende syvende avsnitt blir til åttende avsnitt osv.</article> <article class="defaultP" margin-top="true">Kommentaren til § 15 første ledd, første avsnitt skal lyde:</article><article class="legalP" id="kapittel-2-ledd-17">Alle jegere som ønsker å delta i lisensfelling må registrere seg som lisensjeger i Jegerregisteret for det aktuelle jaktåret. Som lisensjeger regnes også deltakelse som hundefører. Som personlig lisens for vedkommende jaktår nyttes kvittering fra Jegerregisteret. Den personlige lisensen genereres automatisk når jegeren registrerer seg. Registreringsordningen er kun tilgjengelig som en nettbasert registrering. Fylkesmennene kan ved behov bistå jegere med registrering direkte i Jegerregisteret. Det er ikke mulig å registrere seg før jegeravgiften for det aktuelle jaktår er betalt.</article> <article class="defaultP" margin-top="true">Kommentaren til § 18 tredje ledd skal lyde:</article><article class="defaultP">Tredje ledd:</article><article class="legalP" id="kapittel-2-ledd-18">Klageadgangen gjelder for enkeltvedtak om kvoter fattet av rovviltnemnda etter § 8, § 10 og § 11, og av Miljødirektoratet etter § 13. At adgangen gjelder for enkeltvedtak innebærerat vedtak om kvote som Miljødirektoratet fatter etter eget tiltak ikke er omfattet av klageadgangen.</article><article class="legalP" id="kapittel-2-ledd-19">Klageadgangen er avgrenset til kommuner som har en tilknytning til vedtaket. For vedtak om kvote for betinget skadefellingstillatelse, vedtak om kvote for kvotejakt på gaupe og vedtak om kvote for lisensfelling vil alle kommuner innenfor den aktuelle rovviltregionen ha tilstrekkelig tilknytning til vedtaket. Der vedtaket gjelder kvote for lisensfelling av ulv i region 4 og 5 vil kommuner innenfor disse to regionene ha en tilstrekkelig tilknytning til vedtaket.</article> <article class="defaultP" margin-top="true">Kommentarene til nåværende tredje ledd blir kommentarer til nytt fjerde ledd.</article></section></main></body></html>