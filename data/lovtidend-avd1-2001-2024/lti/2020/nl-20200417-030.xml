<!DOCTYPE html><html lang="no"><head><title>Lov om unntak fra prosessuelle regler i konkurranseloven som følge av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2020-04-17-30</dd><dt class="dokid">DokumentID</dt><dd class="dokid">LTI/lov/2020-04-17-30</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">2020-04-17 – 2020-10-31</dd><dt class="changesToDocuments">Endrer</dt><dd class="changesToDocuments"><ul><li>lov/2004-03-05-12</li></ul></dd><dt class="legalArea">Rettsområde</dt><dd class="legalArea"><ul><li>Forbruker-, kjøps- og konkurranserett &gt; Konkurranse</li> <li>HMS og beredskaps- og sikkerhetsrett &gt; Beredskap</li></ul></dd><dt class="dateOfPublication">Kunngjort</dt><dd class="dateOfPublication">2020-04-17 12:10</dd><dt class="journalNumber">Journalnummer</dt><dd class="journalNumber">2020-0558</dd><dt class="titleShort">Korttittel</dt><dd class="titleShort">Lov om unntak fra prosessuelle regler i konkurranseloven som følge av utbrudd av covid-19</dd><dt class="title">Tittel</dt><dd class="title">Lov om unntak fra prosessuelle regler i konkurranseloven som følge av utbrudd av covid-19</dd><dt class="miscInformation">Annet om dokumentet</dt><dd class="miscInformation">Prop.74 L (2019–2020), Innst.236 L (2019–2020), Lovvedtak 70 (2019–2020). Stortingets første og andre gangs behandling hhv. 7. og 14. april 2020. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2020-04-17-30</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om unntak fra prosessuelle regler i konkurranseloven som følge av utbrudd av covid-19<ul class="tocSubUl"><li>§ 1. Formål</li><li>§ 2. Stedlig virkeområde</li><li>§ 3. Forlengelse av frister ved kontroll med foretakssammenslutninger</li><li>§ 4. Unntak fra reglene om Konkurranseklagenemndas sammensetning i den enkelte sak</li><li>§ 5. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/lov/2020-04-17-30" id="dokument"><h1>Lov om unntak fra prosessuelle regler i konkurranseloven som følge av utbrudd av covid-19</h1><article class="legalArticle" data-lovdata-URL="LTI/lov/2020-04-17-30/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med loven er å gi unntak fra enkelte prosessuelle bestemmelser i konkurranseloven i forbindelse med utbruddet av covid-19, for å sikre at konkurransemyndighetene er i stand til å utføre sine lovbestemte oppgaver.</article></article><article class="legalArticle" data-lovdata-URL="LTI/lov/2020-04-17-30/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Stedlig virkeområde</span></h2><article class="legalP" id="paragraf-2-ledd-1">Loven og forskrifter som gis i medhold av den, har samme stedlige virkeområde som konkurranseloven.</article></article><article class="legalArticle" data-lovdata-URL="LTI/lov/2020-04-17-30/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forlengelse av frister ved kontroll med foretakssammenslutninger</span></h2><article class="legalP" id="paragraf-3-ledd-1">Følgende unntak gjelder fra fristene i konkurranseloven § 20:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Fristen i § 20 annet ledd for å varsle om at vedtak kan bli aktuelt, forlenges til 40 virkedager.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Fristen i § 20 fjerde ledd første punktum for å treffe vedtak som stadfester fremsatt forslag om avhjelpende tiltak fra melderne eller legge frem begrunnet forslag til forbudsvedtak, forlenges til 85 virkedager.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Fristen i § 20 fjerde ledd annet punktum for å treffe vedtak der partene fremlegger nytt eller revidert forslag til avhjelpende tiltak, forlenges til 100 virkedager.</article></article></li></ul></article><article class="legalP" id="paragraf-3-ledd-2">Følgende unntak gjelder fra fristene i konkurranseloven § 20 a:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Fristen i § 20 a første ledd første punktum for å klage på vedtak etter § 20 forlenges til 30 virkedager.</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Fristen i § 20 a første ledd annet punktum for å bringe en klage inn for Konkurranseklagenemnda forlenges til 30 virkedager.</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Fristen i § 20 a første ledd tredje punktum for å treffe vedtak i klagesak forlenges til 75 virkedager.</article></article></li><li data-li-identifier="d)" data-name="d)"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Fristen i § 20 a annet ledd fjerde punktum for å fatte vedtak om inngrep eller legge frem begrunnet forslag til forbudsvedtak forlenges til 60 virkedager.</article></article></li></ul></article><article class="legalP" id="paragraf-3-ledd-3">Fristforlengelsen gjelder både saker tilsynet har til behandling ved ikrafttredelsen av denne loven og saker som meldes i perioden loven er i kraft.</article><article class="legalP" id="paragraf-3-ledd-4">Kongen kan gi forskrift om ytterligere unntak fra fristreglene i konkurranseloven og i denne loven når det er nødvendig.</article></article><article class="legalArticle" data-lovdata-URL="LTI/lov/2020-04-17-30/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra reglene om Konkurranseklagenemndas sammensetning i den enkelte sak</span></h2><article class="legalP" id="paragraf-4-ledd-1">Dersom det er nødvendig for å gjennomføre Konkurranseklagenemndas oppgaver og det ikke er til hinder for forsvarlig saksbehandling, kan nemndas leder beslutte at avgjørelser og vedtak som nevnt i konkurranseloven § 36 tredje ledd, skal treffes av ett enkeltmedlem. Sakens parter og Konkurransetilsynet skal få anledning til å uttale seg før nemndas leder treffer beslutningen.</article><article class="legalP" id="paragraf-4-ledd-2">Første ledd gjelder ikke klage over vedtak om overtredelsesgebyr etter konkurranseloven § 29 første ledd bokstav a for overtredelse av konkurranseloven §§ 10 og 11, klage på forbud mot foretakssammenslutning etter konkurranseloven § 16 eller inngrep mot minoritetserverv etter konkurranseloven § 16 a.</article></article><article class="legalArticle" data-lovdata-URL="LTI/lov/2020-04-17-30/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-5-ledd-1">Loven trer i kraft straks og gjelder frem til 31. oktober 2020.</article></article></main></body></html>