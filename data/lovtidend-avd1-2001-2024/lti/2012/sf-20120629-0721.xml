<!DOCTYPE html><html lang="no"><head><title>Forskrift om endring i forskrift om forsikringstekniske avsetninger og risikostatistikk i skadeforsikring (utfyllende)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-29-721</dd><dt class="dokid">DokumentID</dt><dd class="dokid">LTI/forskrift/2012-06-29-721</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 9 s 1672</dd><dt class="dateInForce">I kraft fra</dt><dd class="dateInForce">2012-06-29</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-11-18-1242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1991-05-10-301/§3</li><li>forskrift/1991-05-10-301/§4</li><li>forskrift/1991-05-10-301/§7</li><li>forskrift/1991-05-10-301/§8</li><li>lov/2005-06-10-44/§12-2</li><li>lov/2005-06-10-44/§12-10</li><li>lov/2005-06-10-44/§12-11</li><li>lov/2005-06-10-44/§12-12</li><li>lov/2005-06-10-44/§12-13</li><li>lov/2005-06-10-44/§12-14</li><li>lov/2005-06-10-44/§17-2</li><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">2012-07-13 13:10</dd><dt class="journalNumber">Journalnummer</dt><dd class="journalNumber">2012-0629</dd><dt class="titleShort">Korttittel</dt><dd class="titleShort">Endr. i forskrift om forsikringstekniske avsetninger</dd><dt class="title">Tittel</dt><dd class="title">Forskrift om endring i forskrift om forsikringstekniske avsetninger og risikostatistikk i skadeforsikring (utfyllende)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 29. juni 2012 med hjemmel i forskrift 10. mai 1991 nr. 301 om minstekrav til forsikringstekniske avsetninger og utarbeiding av risikostatistikk i skadeforsikring og gjenforsikring § 3 tredje ledd, § 4, § 7 og § 8.</dd><dt class="refid">RefID</dt><dd class="refid">forskrift/2012-06-29-721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forsikringstekniske avsetninger og risikostatistikk i skadeforsikring (utfyllende)<ul class="tocSubUl"><li>I<ul class="tocSubUl"><li>§ 5. Beregning av minstekrav til erstatningsavsetning</li><li>§ 6. Beregning av minstekrav til sikkerhetsavsetning</li><li>§ 7. Beregning av minstekrav til reassuranseavsetning</li><li>§ 8. Parameterverdier</li><li>§ 10. Hyppighet av og krav til rapportering</li><li>§ 11. Rapportering av premieavsetning</li><li>§ 12. Rapportering av erstatningsavsetning</li><li>§ 15. Generelt om krav til selskapenes databaser</li><li>§ 16. Risikostatistikk for beregning av forsikringstekniske ansvarsstørrelser og minstekrav til forsikringstekniske avsetninger</li><li>§ 17. Risikostatistikk for estimering av parametere</li><li>§ 20. Tidsfrister</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-29-721" id="dokument"><h1>Forskrift om endring i forskrift om forsikringstekniske avsetninger og risikostatistikk i skadeforsikring (utfyllende)</h1><section class="section" data-name="kapI" id="kapittel-1" data-lovdata-URL="LTI/forskrift/2012-06-29-721/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. november 1992 nr. 1242 om forsikringstekniske avsetninger og risikostatistikk i skadeforsikring (utfyllende) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om minstekrav til forsikringstekniske avsetninger og utarbeiding av risikostatistikk i skadeforsikring og gjenforsikring (utfyllende)</i></article> <article class="defaultP" margin-top="true">I § 1 første ledd skal første punktum lyde:</article><article class="legalP" id="kapittel-1-ledd-2">Anvendelsesområdet for forskriften her tilsvarer anvendelsesområdet for forskrift 10. mai 1991 nr. 301 om minstekrav til forsikringstekniske avsetninger og utarbeiding av risikostatistikk i skadeforsikring og gjenforsikring.</article> <article class="defaultP" margin-top="true">I § 2 skal første ledd lyde:</article><article class="legalP" id="kapittel-1-ledd-3">Med hovedforskriften menes her forskrift 10. mai 1991 nr. 301 om minstekrav til forsikringstekniske avsetninger og utarbeiding av risikostatistikk i skadeforsikring og gjenforsikring.</article> <article class="defaultP" margin-top="true">I § 2 skal fjerde ledd lyde:</article><article class="legalP" id="kapittel-1-ledd-4">Forsikringsteknisk ansvar- og forsikringsteknisk bruttoansvar defineres som i hovedforskriften § 2 tredje ledd, likevel slik at med «fastsatt grad av sannsynlighet» skal forstås «99 prosent sannsynlighet» med mindre annen prosentsats er fastsatt etter § 9.</article> <article class="defaultP" margin-top="true">I § 4 skal nr. 1 lyde:</article><article class="numberedLegalP" data-numerator="1" id="kapittel-1-nummer-1">(1) Minstekravet til premieavsetning skal beregnes som angitt i hovedforskriften § 4 bokstav a.</article> <article class="defaultP" margin-top="true">I § 4 skal ny nr. 4 og nr. 5 lyde:</article><article class="numberedLegalP" data-numerator="4" id="kapittel-1-nummer-2">(4) For alle bransjer innen direkte forsikring skal selskapet ved beregningen av premieansvaret skille mellom (i) premieansvar eksklusiv forventede indirekte skadebehandlingskostnader og (ii) forventede indirekte skadebehandlingskostnader. Tilsvarende gjelder ved beregningen av brutto premieansvar.</article><article class="numberedLegalP" data-numerator="5" id="kapittel-1-nummer-3">(5) For alle bransjer innen direkte forsikring skal kravet til avsetningen for ikke avløpt risiko settes lik premieansvaret fratrukket uopptjent premie for egen regning, dersom denne differansen er større enn null.</article> <article class="defaultP" margin-top="true">I § 4 blir nr. 4 ny nr. 6 og skal lyde:</article><article class="numberedLegalP" data-numerator="6" id="kapittel-1-nummer-4">(6) Selskapet skal for øvrig beregne minstekrav til premieavsetning, uopptjent bruttopremie, uopptjent premie for egen regning og minstekravet til avsetning for ikke avløpt risiko etter retningslinjene i vedlegg B. Beregningene av premieansvar eksklusiv forventede indirekte skadebehandlingskostnader og brutto premieansvar eksklusiv forventede indirekte skadebehandlingskostnader skal foretas ved hjelp av risikoteoretisk baserte metoder som fastsatt i vedlegg B.</article> <article class="defaultP" margin-top="true">I § 4 skal ny nr. 7 lyde:</article><article class="numberedLegalP" data-numerator="7" id="kapittel-1-nummer-5">(7) Finanstilsynet kan fastsette nærmere regler for beregningen av både forventede indirekte skadebehandlingskostnader relatert til ikke inntrufne skadetilfeller under løpende forsikringer og avsetningen for ikke avløpt risiko.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Beregning av minstekrav til erstatningsavsetning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Det samlede minstekravet til erstatningsavsetning skal beregnes ved å summere minstekravene til erstatningsavsetning for alle bransjer der selskapet tegner forretning, jf. hovedforskriften § 4 bokstav b samt bransjeinndelingen etter vedlegg A. For alle bransjer omtalt i første punktum skal minstekravet til erstatningsavsetning tilsvare erstatningsansvaret beregnet i samsvar med nr. 2 til 8 samt ved anvendelse av risikoteoretiske metoder og retningslinjer som fastsatt i vedlegg B.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) For alle bransjer omtalt i nr. 1 skal selskapet ved beregningen av erstatningsansvaret skille mellom (i) erstatningsansvar eksklusiv avsetning for indirekte skadebehandlingskostnader og (ii) avsetning for indirekte skadebehandlingskostnader. Tilsvarende gjelder ved beregningen av brutto erstatningsansvar.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) For alle bransjer omtalt i nr. 1 skal selskapet beregne bidraget til erstatningsansvaret eksklusiv avsetningen for indirekte skadebehandlingskostnader fra hver skadeårgang som ikke er ferdig avviklet. Erstatningsansvaret eksklusiv avsetningen for indirekte skadebehandlingskostnader for bransjen beregnes deretter ved å summere bidragene fra alle skadeårganger som ikke er ferdig avviklet.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) For alle bransjer innen bransjegruppene «Landbaserte forsikringer – privat» og «Landbaserte forsikringer – næringsliv» skal bidraget til erstatningsansvaret eksklusiv avsetningen for indirekte skadebehandlingskostnader fra hver skadeårgang som ikke er ferdig avviklet beregnes ved å ta utgangspunkt i et beregningsgrunnlag som består av produktet av selskapets inflasjonsjusterte opptjente bruttopremie for den aktuelle skadeårgang og forventet brutto skadeprosent for bransjen. Bidraget fra skadeårgangen finnes ved å multiplisere dette beregningsgrunnlaget med følgende faktorer:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-4-punkt-1"><article class="legalP" id="kapittel-1-foreslåttparagraf-1-nummer-4-punkt-1-ledd-1">en avviklingsfaktor som for den aktuelle skadeårgangen gir et estimat på hvor stor andel av skadeårgangens samlede brutto erstatningsutbetalinger eksklusiv indirekte skadebehandlingskostnader som ennå ikke er utbetalt,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-4-punkt-2"><article class="legalP" id="kapittel-1-foreslåttparagraf-1-nummer-4-punkt-2-ledd-1">en strukturfaktor som fanger opp virkningen av år-til-år fluktuasjoner i intensiteten for inntreffelse av skader og avviklingsmønsteret samt virkningen av eventuelle andre tilfeldige fluktuasjoner som kan påvirke skadeprosenten for den aktuelle skadeårgangen,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-4-punkt-3"><article class="legalP" id="kapittel-1-foreslåttparagraf-1-nummer-4-punkt-3-ledd-1">en reassuransefaktor som tar hensyn til virkningen av selskapets reassuranseprogram for den aktuelle bransje og skadeårgang.</article></article></li></ul></article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Bidragene til erstatningsansvaret eksklusiv avsetningen for indirekte skadebehandlingskostnader fra bransjene innen bransjegruppene «Sjøforsikringer og energiforsikringer« og «Inngående reassuranse» beregnes ved å anvende metoden beskrevet i nr. 3 og 4 sammen med de tilpasninger som må foretas for bransjer der premieinntekter, erstatningsutbetalinger mv. relateres til tegningsåret, jf. retningslinjene i vedlegg B.</article><article class="numberedLegalP" data-numerator="6" id="kapittel-1-foreslåttparagraf-1-nummer-6">(6) Ved beregningen av brutto erstatningsansvar eksklusiv avsetningen for indirekte skadebehandlingskostnader gjelder bestemmelsene i nr. 2 til 5 tilsvarende, likevel slik at ved anvendelse av reglene i nr. 4 settes reassuransefaktoren lik 1.</article><article class="numberedLegalP" data-numerator="7" id="kapittel-1-foreslåttparagraf-1-nummer-7">(7) For hver av bransjene omtalt i nr. 1 skal kravet til avsetning for indirekte skadebehandlingskostnader settes lik produktet av selskapets faktiske brutto erstatningsavsetning i den aktuelle bransje og en bransjespesifikk prosentsats som angitt i vedlegg B.</article><article class="numberedLegalP" data-numerator="8" id="kapittel-1-foreslåttparagraf-1-nummer-8">(8) Finanstilsynet kan tillate at et selskap for en eller flere bransjer beregner kravet til avsetning for indirekte skadebehandlingskostnader ved å benytte andre prosentsatser enn de som følger av vedlegg B. Søknad om anvendelse av annen prosentsats skal begrunnes ved særtrekk ved selskapets portefølje eller andre selskapsspesifikke forhold.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Beregning av minstekrav til sikkerhetsavsetning</span></span><article class="legalP" id="kapittel-1-foreslåttparagraf-2-ledd-1">Minstekravet til sikkerhetsavsetning skal tilsvare selskapets sikkerhetsansvar beregnet etter risikoteoretiske metoder samt øvrige metoder og retningslinjer fastsatt i vedlegg C, herunder retningslinjene for tilpasning av beregningsmetodene til de tre bransjegruppene «Landbaserte forsikringer – privat», «Landbaserte forsikringer – næringsliv» og «Sjøforsikringer, energiforsikringer og inngående reassuranse».</article><article class="legalP" id="kapittel-1-foreslåttparagraf-2-ledd-2">Selskapet skal beregne separate minstekrav til sikkerhetsavsetning for hver av bransjegruppene<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">«Landbaserte forsikringer – privat»,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">«Landbaserte forsikringer – næringsliv» og</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">«Sjøforsikringer, energiforsikringer og inngående reassuranse».</article></article></li></ul></article><article class="legalP" id="kapittel-1-foreslåttparagraf-2-ledd-3">Det samlede minstekravet til sikkerhetsavsetning beregnes deretter ved å summere de beregnede minstekravene for de tre bransjegruppene.</article><article class="legalP" id="kapittel-1-foreslåttparagraf-2-ledd-4">Bransjene «Storkaskoforsikringer» og «Kystkaskoforsikringer» og bransjegruppen «Landbaserte forsikringer – næringsliv» kan likevel behandles under ett ved beregningen av minstekravet til sikkerhetsavsetning.</article><article class="legalP" id="kapittel-1-foreslåttparagraf-2-ledd-5">Ved beregningen av brutto sikkerhetsansvar gjelder bestemmelsene i paragrafen her tilsvarende.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Beregning av minstekrav til reassuranseavsetning</span></span><article class="legalP" id="kapittel-1-foreslåttparagraf-3-ledd-1">Ved beregningen av minstekravet til reassuranseavsetning etter hovedforskriften § 4 bokstav d skal:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">uopptjent bruttopremie og uopptjent premie for egen regning beregnes ved anvendelse av § 4 i forskriften her,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">brutto erstatningsansvar og minstekrav til erstatningsavsetning beregnes ved anvendelse av § 5 i forskriften her,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">brutto sikkerhetsansvar og minstekrav til sikkerhetsavsetning beregnes ved anvendelse av § 6 i forskriften her.</article></article></li></ul></article><article class="legalP" id="kapittel-1-foreslåttparagraf-3-ledd-2">Prosentsatsen som skal anvendes ved beregningen fastsettes som angitt i vedlegg D.</article><article class="legalP" id="kapittel-1-foreslåttparagraf-3-ledd-3">Har selskapet iverksatt særlige tiltak med sikte på å redusere omfanget av de kostnader som påløper hvis en eller flere av selskapets reassurandører ikke dekker sine andeler av de samlede forpliktelser, kan Finanstilsynet etter søknad godkjenne en lavere reassuranseavsetning enn den som framkommer ved anvendelse av første og annet ledd i paragrafen her.</article></article> <article class="defaultP" margin-top="true">§ 8 oppheves.</article> <article class="defaultP" margin-top="true">§ 9 blir ny § 8 og skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Parameterverdier</span></span><article class="legalP" id="kapittel-1-foreslåttparagraf-4-ledd-1">Ved anvendelsen av beregningsmetodene for premieansvar eksklusiv forventede indirekte skadebehandlingskostnader, erstatningsansvar eksklusiv avsetningen for indirekte skadebehandlingskostnader og minstekrav til sikkerhetsavsetning som er fastsatt i vedleggene B og C, skal selskapet benytte parameterverdier og beregningsfaktorer som fastsatt i vedlegg D. Det samme gjelder for beregningen av brutto premieansvar eksklusiv forventede indirekte skadebehandlingskostnader, brutto erstatningsansvar eksklusiv avsetning for indirekte skadebehandlingskostnader og brutto sikkerhetsansvar.</article><article class="legalP" id="kapittel-1-foreslåttparagraf-4-ledd-2">De parameterverdier og beregningsfaktorer som til enhver tid skal benyttes, fastsettes av Finanstilsynet på grunnlag av den sist innhentede risikostatistikk fra selskapene, jf. § 17 og § 18. Finanstilsynet utarbeider innen 15. desember hvert år en oversikt over de parametere og beregningsfaktorer som skal anvendes ved beregningen av minstekrav til avsetninger i forbindelse med regnskapsavslutningen pr. 31. desember samme år. Tilsvarende utarbeider Finanstilsynet innen 15. juni hvert år en oversikt over de parametere og beregningsfaktorer som skal anvendes ved beregningen av minstekrav til avsetninger i forbindelse med regnskapsavslutningen pr. 30. juni samme år.</article><article class="legalP" id="kapittel-1-foreslåttparagraf-4-ledd-3">Finanstilsynet kan, når særlige grunner foreligger, tillate at et selskap som har stor markedsandel innen en eller flere bransjer eller overtar risikoer som avviker betydelig fra representative risikoer i den aktuelle bransje, for nærmere angitte parametere og beregningsfaktorer anvender estimater som er basert utelukkende på selskapets egne data for de aktuelle bransjer. Slike parameterestimater og beregningsfaktorer kan anvendes ved beregningen av premieansvar og bruttopremieansvar eksklusiv forventede indirekte skadebehandlingskostnader, erstatningsansvar og brutto erstatningsansvar eksklusiv avsetning for indirekte skadebehandlingskostnader samt minstekrav til sikkerhetsavsetning og brutto sikkerhetsansvar. De parametere og beregningsfaktorer der anvendelse av selskapsspesifikke estimater er tillatt, er gitt i vedlegg D. Metodene som skal benyttes ved parameterestimeringen, fastsettes av Finanstilsynet.</article></article> <article class="defaultP" margin-top="true">§ 10 blir ny § 9.</article> <article class="defaultP" margin-top="true">§ 11 blir ny § 10 der første og annet ledd skal lyde:</article><article class="futureLegalArticle" data-name="§10" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Hyppighet av og krav til rapportering</span></span><article class="legalP" id="kapittel-1-foreslåttparagraf-5-ledd-1">Selskapet skal ved utgangen av annet, tredje og fjerde kvartal beregne de forsikringstekniske ansvarsstørrelsene som nevnt i § 2 siste ledd, herunder minstekravene til henholdsvis premieavsetning, erstatningsavsetning, sikkerhetsavsetning og reassuranseavsetning. Beregningene omtalt i første punktum omfatter også forsikringstekniske bruttoansvarsstørrelser.</article><article class="legalP" id="kapittel-1-foreslåttparagraf-5-ledd-2">I forbindelse med utarbeidingen av årsregnskap og delårsregnskap skal selskapet kontrollere at dets faktiske forsikringstekniske avsetninger er tilstrekkelige til å dekke de tilsvarende forsikringstekniske ansvarsstørrelser som beregnet av selskapet, og dessuten oppfylle de minstekrav til avsetninger som følger av § 4 i hovedforskriften og kapittel 2 i forskriften her. Resultatet av kontrollen skal framgå av selskapets rapportering til Finanstilsynet, jf. § 11, § 12 og § 13 i forskriften her.</article></article> <article class="defaultP" margin-top="true">§ 12 blir ny § 11 og skal lyde:</article><article class="futureLegalArticle" data-name="§11" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rapportering av premieavsetning</span></span><article class="legalP" id="kapittel-1-foreslåttparagraf-6-ledd-1">Minstekravet til premieavsetning, herunder uopptjent premie for egen regning, premieansvar og avsetning for ikke avløpt risiko, skal ved rapporteringen oppgis for alle bransjer som selskapet driver virksomhet innenfor. Bestemmelsen i første punktum gjelder tilsvarende for uopptjent bruttopremie og brutto premieansvar.</article><article class="legalP" id="kapittel-1-foreslåttparagraf-6-ledd-2">Selskapets rapportering skal for øvrig tilfredsstille retningslinjene for rapportering som gis i vedlegg B.</article><article class="legalP" id="kapittel-1-foreslåttparagraf-6-ledd-3">Ved rapportering etter paragrafen her skal selskapet benytte rapporteringsformater fastsatt eller godkjent av Finanstilsynet.</article></article> <article class="defaultP" margin-top="true">§ 13 blir ny § 12 og skal lyde:</article><article class="futureLegalArticle" data-name="§12" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Rapportering av erstatningsavsetning</span></span><article class="legalP" id="kapittel-1-foreslåttparagraf-7-ledd-1">For alle bransjer der selskapet tegner forretning, skal rapporteringen til Finanstilsynet inneholde opplysninger om det beregnede minstekravet til erstatningsavsetning og den faktiske erstatningsavsetningen, herunder beregnet erstatningsansvar eksklusiv avsetning for indirekte skadebehandlingskostnader, faktisk erstatningsavsetning eksklusiv avsetning for indirekte skadebehandlingskostnader og avsetning for indirekte skadebehandlingskostnader.</article><article class="legalP" id="kapittel-1-foreslåttparagraf-7-ledd-2">Bestemmelsen i første ledd gjelder tilsvarende for brutto erstatningsansvar og brutto erstatningsavsetning beregnet ved anvendelse av henholdsvis metoder fastsatt av Finanstilsynet og selskapets egne metoder.</article><article class="legalP" id="kapittel-1-foreslåttparagraf-7-ledd-3">Erstatningsansvar og brutto erstatningsansvar eksklusiv avsetning for indirekte skadebehandlingskostnader beregnet etter Finanstilsynets metoder skal ved rapporteringen være fordelt på de skadeårgangene som ikke er ferdig avviklet. Tilsvarende gjelder for faktisk erstatningsavsetning og faktisk brutto erstatningsavsetning eksklusiv avsetning for indirekte skadebehandlingskostnader.</article><article class="legalP" id="kapittel-1-foreslåttparagraf-7-ledd-4">Hvis selskapet i en eller flere bransjer foretar erstatningsavsetning utover det beregnede minstekravet, skal det redegjøres for de antatt viktigste årsakene til at den faktiske erstatningsavsetningen i den aktuelle bransje er høyere enn det tilsvarende minstekravet.</article><article class="legalP" id="kapittel-1-foreslåttparagraf-7-ledd-5">Selskapets rapportering skal for øvrig følge retningslinjene for rapportering i vedlegg B.</article><article class="legalP" id="kapittel-1-foreslåttparagraf-7-ledd-6">Finanstilsynet kan bestemme at minstekravet til erstatningsavsetning og selskapets faktiske erstatningsavsetning ved rapporteringen skal være fordelt på en beregnet avsetning til dekning av anmeldte men ikke ferdig oppgjorte skadetilfeller (RBNS-avsetning) og en beregnet avsetning til dekning av inntrufne men ikke anmeldte skadetilfeller (IBNR-avsetning). Tilsvarende gjelder for brutto erstatningsansvar og faktisk brutto erstatningsavsetning beregnet ved anvendelse av henholdsvis metoder fastsatt av Finanstilsynet og selskapets egne metoder.</article><article class="legalP" id="kapittel-1-foreslåttparagraf-7-ledd-7">§ 11 siste ledd gjelder tilsvarende.</article></article> <article class="defaultP" margin-top="true">§ 14 blir ny § 13.</article> <article class="defaultP" margin-top="true">I ny § 13 skal fjerde ledd lyde:</article><article class="legalP" id="kapittel-1-ledd-5">§ 11 siste ledd gjelder tilsvarende.</article> <article class="defaultP" margin-top="true">§ 15 blir ny § 14.</article> <article class="defaultP" margin-top="true">§ 16 blir ny § 15 og skal lyde:</article><article class="futureLegalArticle" data-name="§15" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Generelt om krav til selskapenes databaser</span></span><article class="legalP" id="kapittel-1-foreslåttparagraf-8-ledd-1">Selskapets interne databaser skal være organisert slik at de tillater detaljerte risikoanalyser, herunder en oppfølging av polisers og forsikringstakeres skadehistorikk over en flerårig periode.</article><article class="legalP" id="kapittel-1-foreslåttparagraf-8-ledd-2">Selskapets databaser skal i alle tilfelle omfatte risikostatistikk som vist til i § 16 og § 17 i forskriften her.</article></article> <article class="defaultP" margin-top="true">§ 17 blir ny § 16 og paragrafens tittel skal lyde:</article><article class="futureLegalArticle" data-name="§16" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Risikostatistikk for beregning av forsikringstekniske ansvarsstørrelser og minstekrav til forsikringstekniske avsetninger</span></span></article> <article class="defaultP" margin-top="true">I ny § 16 skal fjerde ledd lyde:</article><article class="legalP" id="kapittel-1-ledd-6">Selskapets databaser skal videre inneholde statistikkopplysninger som gjør det mulig å følge avviklingen av skadeårgangene, herunder opplysninger om samlet erstatningsbeløp eksklusiv indirekte skadebehandlingskostnader fordelt etter skadeårgang og utbetalingsår samt gjenstående erstatningsavsetninger eksklusiv avsetninger for indirekte skadebehandlingskostnader for hver skadeårgang. Kravet i første punktum omfatter både bruttobeløp og egenregningsbeløp.</article> <article class="defaultP" margin-top="true">§ 18 blir ny § 17 og skal lyde:</article><article class="futureLegalArticle" data-name="§17" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Risikostatistikk for estimering av parametere</span></span><article class="legalP" id="kapittel-1-foreslåttparagraf-10-ledd-1">Finanstilsynet kan for en eller flere av de bransjer et selskap driver virksomhet innenfor, pålegge selskapet å sende inn all risikostatistikk som er nødvendig for estimering eller fastsetting av parametere og beregningsfaktorer som inngår i de risikoteoretiske metoder som skal benyttes ved beregningen av de forsikringstekniske ansvarsstørrelser og minstekravene til forsikringstekniske avsetninger, jf. bransjeinndelingen etter vedlegg A samt de risikoteoretisk baserte beregningsmetoder som er fastsatt i vedleggene B og C.</article></article> <article class="defaultP" margin-top="true">§ 19 blir ny § 18.</article> <article class="defaultP" margin-top="true">I ny § 18 skal første ledd lyde:</article><article class="legalP" id="kapittel-1-ledd-7">Finanstilsynet kan i forbindelse med den løpende vurderingen av de risikoteoretiske metoder som skal anvendes ved beregningen av forsikringstekniske ansvarsstørrelser og minstekrav til forsikringstekniske avsetninger, pålegge det enkelte skadeforsikringsselskap å utarbeide en mer detaljert risikostatistikk enn den som framgår av § 16 og § 17.</article> <article class="defaultP" margin-top="true">§ 20 blir ny § 19.</article> <article class="defaultP" margin-top="true">I ny 19 skal nr. 2 lyde:</article><article class="numberedLegalP" data-numerator="2" id="kapittel-1-nummer-6">(2) Minstekrav til forsikringstekniske avsetninger i henhold til forskriften her skal oppfylles første gang 31. desember 1992.</article> <article class="defaultP" margin-top="true">§ 21 oppheves.</article> <article class="defaultP" margin-top="true">§ 22 blir ny § 20 og skal lyde:</article><article class="futureLegalArticle" data-name="§20" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Tidsfrister</span></span><article class="legalP" id="kapittel-1-foreslåttparagraf-11-ledd-1">Med mindre det fastsettes andre tidsfrister, vil fristene for innsending av årsrapporter og delårsrapporter til Finanstilsynet, jf. kapittel 3 i forskriften her, være som følger:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">Foreløpige rapporter skal innsendes senest en måned etter utløpet av rapporteringsperioden.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">Endelige rapporter skal innsendes senest to måneder etter utløpet av rapporteringsperioden.</article></article></li></ul></article><article class="legalP" id="kapittel-1-foreslåttparagraf-11-ledd-2">Finanstilsynet gir nærmere regler om omfanget av foreløpige og endelige rapporter om forsikringstekniske avsetninger.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-06-29-721/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>