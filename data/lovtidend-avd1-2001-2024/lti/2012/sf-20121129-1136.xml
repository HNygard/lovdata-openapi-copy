<!DOCTYPE html><html lang="no"><head><title>Forskrift om endring i forskrift om autorisasjon av regnskapsførere m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-29-1136</dd><dt class="dokid">DokumentID</dt><dd class="dokid">LTI/forskrift/2012-11-29-1136</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2231</dd><dt class="dateInForce">I kraft fra</dt><dd class="dateInForce">2012-11-29, 2014-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-08-196</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§4</li><li>lov/1993-06-18-109/§5</li><li>lov/1993-06-18-109/§13</li></ul></dd><dt class="dateOfPublication">Kunngjort</dt><dd class="dateOfPublication">2012-12-07 16:20</dd><dt class="journalNumber">Journalnummer</dt><dd class="journalNumber">2012-0940</dd><dt class="titleShort">Korttittel</dt><dd class="titleShort">Endr. i forskrift om autorisasjon av regnskapsførere</dd><dt class="title">Tittel</dt><dd class="title">Forskrift om endring i forskrift om autorisasjon av regnskapsførere m.v.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 29. november 2012 med hjemmel i lov 18. juni 1993 nr. 109 om autorisasjon av regnskapsførere § 4 første ledd nr. 6 og 7, § 4 tredje ledd, § 5 og § 13.</dd><dt class="refid">RefID</dt><dd class="refid">forskrift/2012-11-29-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon av regnskapsførere m.v.<ul class="tocSubUl"><li>I<ul class="tocSubUl"><li>§ 1-2. Praksiskrav for autorisasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-29-1136" id="dokument"><h1>Forskrift om endring i forskrift om autorisasjon av regnskapsførere m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2012-11-29-1136/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. februar 1999 nr. 196 om autorisasjon av regnskapsførere m.v. gjøres følgende endringer:</article> <article class="defaultP" margin-top="true">§ 1-1 nytt annet ledd skal lyde:</article><article class="legalP" id="kapittel-1-ledd-2">Bachelor i regnskap og revisjon eller annen treårig revisorutdanning i samsvar med tidligere rammeplaner, eller en mastergrad som dekker krav til videreføring/profilering som nevnt i første ledd nr. 2, oppfyller utdanningskravet.</article> <article class="defaultP" margin-top="true">§ 1-1 nytt tredje ledd skal lyde:</article><article class="legalP" id="kapittel-1-ledd-3">Utenlandsk utdanning skal minst tilsvare kravene i første eller annet ledd. Eksamener i skatte- /avgiftsrett og rettslære som nevnt i første ledd nr. 2 b og c må være avlagt ved norsk høyskole eller universitet.</article> <article class="defaultP" margin-top="true">§ 1-1 nytt fjerde ledd skal lyde:</article><article class="legalP" id="kapittel-1-ledd-4">Dersom utdanningen som nevnt i første, annet og tredje ledd er avsluttet for mer enn tre år siden, må søker i tillegg oppfylle etterutdanningskravet i § 4-1 for siste treårsperiode.</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Praksiskrav for autorisasjon</span></span><article class="legalP" id="kapittel-1-foreslåttparagraf-1-ledd-1">Autorisert regnskapsfører skal ha minst to års relevant regnskapspraksis, hvorav minst ett år hos autorisert regnskapsfører eller autorisert regnskapsførerselskap.</article><article class="legalP" id="kapittel-1-foreslåttparagraf-1-ledd-2">Med relevant regnskapspraksis menes regnskapsføring etter bokførings- og regnskapslovgivningen, herunder utføring av oppdragsgivers plikter og utarbeidelse av oppgaver og opplysninger for oppdragsgiver som denne skal gi i henhold til lov eller forskrift. Praksisen skal omfatte utarbeidelse av minst ett årsregnskap etter regnskapsloven og ligningspapirer etter ligningsloven.</article><article class="legalP" id="kapittel-1-foreslåttparagraf-1-ledd-3">Revisjonspraksis hos statsautorisert eller registrert revisor eller godkjent revisjonsselskap, som foretar revisjon av årsregnskap etter revisorloven, likestilles med relevant regnskapspraksis.</article><article class="legalP" id="kapittel-1-foreslåttparagraf-1-ledd-4">Finanstilsynet kan godkjenne inntil ett års praksis fra ligningskontroll av næringsdrivende, herunder kontroll av hvorvidt de næringsdrivende oppfyller lov og forskrift på regnskaps- og skatteområdet. Det samme gjelder å forelese på universitet og høyskole i emner som nevnt i § 1-1 første ledd.</article><article class="legalP" id="kapittel-1-foreslåttparagraf-1-ledd-5">Ett års praksis kan ikke utgjøre mindre enn 1&#xa0;600 timer. Praksisen må være opparbeidet de siste fem årene. Finanstilsynet kan i særlige tilfeller godkjenne eldre praksis.</article></article> <article class="defaultP" margin-top="true">§ 1-4 tredje ledd skal lyde:</article><article class="legalP" id="kapittel-1-ledd-5">Egnethetsprøve er bestått eksamen i finansregnskap, skatte-/ avgiftsrett og rettslære ved norsk høyskole eller universitet, tilsvarende kravet i første ledd nr. 2 bokstav a, b og c. Før Finanstilsynet krever egnethetsprøve skal det vurderes om søker må anses å ha en yrkeserfaring som helt eller delvis vil avhjelpe ulikhetene i utdanningen.</article> <article class="defaultP" margin-top="true">§ 4-2 annet ledd skal lyde:</article><article class="legalP" id="kapittel-1-ledd-6">Regnskapsfører må oppbevare dokumentasjon som viser at kravet til nødvendig etterutdanning er oppfylt for de seks foregående kalenderår.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-11-29-1136/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne endringsforskrift trer i kraft straks med unntak av § 1-2 første ledd som trer i kraft 1. januar 2014.</article></section></main></body></html>