<!DOCTYPE html><html lang="no"><head><title>Forskrift om endring i forskrift om praktisk tjeneste (turnustjeneste) for å få autorisasjon som lege</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-01-1120</dd><dt class="dokid">DokumentID</dt><dd class="dokid">LTI/forskrift/2012-12-01-1120</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2220</dd><dt class="dateInForce">I kraft fra</dt><dd class="dateInForce">2012-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-20-1549</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§51</li><li>lov/2011-06-24-30/§8-1</li><li>lov/1999-07-02-61/§3-5</li></ul></dd><dt class="dateOfPublication">Kunngjort</dt><dd class="dateOfPublication">2012-12-04 16:20</dd><dt class="journalNumber">Journalnummer</dt><dd class="journalNumber">2012-0921</dd><dt class="titleShort">Korttittel</dt><dd class="titleShort">Endr. i forskrift om turnustjeneste for lege</dd><dt class="title">Tittel</dt><dd class="title">Forskrift om endring i forskrift om praktisk tjeneste (turnustjeneste) for å få autorisasjon som lege</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. desember 2012 med hjemmel i lov 2. juli 1999 nr. 64 om helsepersonell m.v. (helsepersonelloven) § 51, lov 24. juni 2011 nr. 30 om kommunale helse- og omsorgstjenester (helse- og omsorgstjenesteloven) § 8-1 og lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-5.</dd><dt class="refid">RefID</dt><dd class="refid">forskrift/2012-12-01-1120</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om praktisk tjeneste (turnustjeneste) for å få autorisasjon som lege<ul class="tocSubUl"><li>I<ul class="tocSubUl"><li>§ 2. Forskriftens virkeområde</li><li>§ 6. Påmelding til praktisk tjeneste</li><li>§ 10. Opprettelse og fordeling av turnusplasser</li><li>§ 11. Pålegg om tilsetting av turnusleger</li><li>§ 12. Valg av turnusplasser</li><li>§ 13. Turnusstedets plikter</li><li>§ 14a. Krav til kunnskaper i norsk språk</li><li>§ 15. Plikt til å ta imot tildelt turnuslege og anvist turnusplass</li><li>§ 16. Manglende evne til gjennomføring</li><li>§ 17. Turnustilskudd til kommunen</li><li>§ 20. Godkjenning av den praktiske tjenesten</li><li>§ 21. Adgang til å gi retningslinjer og gjøre unntak</li><li>§ 22. Klageadgang</li><li>§ 23. Forsøksordning</li><li>§ 24. Ikrafttredelse og virketid</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-01-1120" id="dokument"><h1>Forskrift om endring i forskrift om praktisk tjeneste (turnustjeneste) for å få autorisasjon som lege</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-01-1120/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. desember 2001 nr. 1549 om praktisk tjeneste (turnustjeneste) for å få autorisasjon som lege gjøres følgende endringer:</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Forskrift om praktisk tjeneste (turnustjeneste) for lege ved loddtrekning</i></article> <article class="defaultP" margin-top="true">§ 1 annet ledd skal lyde:</article><article class="legalP" id="kapittel-1-ledd-2">Den praktiske tjenesten skal tilrettelegges på forsvarlig måte og utføres i tråd med gjeldende regelverk og i samsvar med målbeskrivelse fastsatt av Helsedirektoratet.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for de som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">før 1. desember 2012 har fått tildelt turnusstilling etter forskriften her</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">har fått utsettelse av påmelding til praktisk tjeneste, jf. § 7</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">har fått utsettelse av praktisk tjeneste etter påmelding, jf. § 8.</article></article></li></ul></article><article class="legalP" id="kapittel-1-foreslåttparagraf-1-ledd-2">De som reguleres av forskriften her, kan likevel velge å tilsettes i turnusstilling etter reglene i forskrift 21. desember 2000 nr. 1384 om spesialistgodkjenning av helsepersonell. Forskriften her gjelder da kun i den utstrekning det følger av forskrift om spesialistgodkjenning for helsepersonell § 10.</article></article> <article class="defaultP" margin-top="true">§ 3 bokstav e og f skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1"><i>Turnuslisens:</i> lisens utstedt av Helsedirektoratet eller den det bemyndiger, jf. kapittel 1a i forskrift 21. desember 2000 nr. 1379 om lisens til helsepersonell</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1"><i>Turnusstilling:</i> stilling som inngår i Helsedirektoratets fastsatte antall turnusplasser og som innehas av turnuslege.</article></article></li></ul></article> <article class="defaultP" margin-top="true">§ 4 første ledd oppheves</article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Påmelding til praktisk tjeneste</span></span><article class="legalP" id="kapittel-1-foreslåttparagraf-2-ledd-1">Påmelding til praktisk tjeneste for de som har fått utsatt oppstart etter § 7 og § 8 sendes på fastsatt skjema til Helsedirektoratet innen frister fastsatt av direktoratet. Påmeldingen er bindende for studenten/kandidaten.</article></article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-3">Når særlige grunner tilsier det kan Helsedirektoratet etter søknad samtykke til ytterligere utsettelse av påmelding til turnusstart. Dersom utsettelse av påmelding innvilges, må studenten/kandidaten selv melde seg på til ny praktisk tjeneste etter § 6.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-4">Søknad om utsettelse må sendes til Helsedirektoratet så snart utsettelsesgrunnen foreligger. Dersom utsettelse innvilges, må studenten eller kandidaten selv melde seg på til ny praktisk tjeneste etter § 6. Studenten eller kandidaten skal etter ny påmelding og trekning være sikret å velge turnusplass.</article> <article class="defaultP" margin-top="true">§ 9 annet ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">er samisktalende og ønsker å utføre den praktiske tjenesten i områder med samisktalende befolkning, eller</article></article></li></ul></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Opprettelse og fordeling av turnusplasser</span></span><article class="legalP" id="kapittel-1-foreslåttparagraf-3-ledd-1">Helsedirektoratet fastsetter hvor mange turnusplasser som skal opprettes i helseforetak og i kommunene.</article><article class="legalP" id="kapittel-1-foreslåttparagraf-3-ledd-2">Helsedirektoratet fordeler antall turnusplasser i helseforetak til hver av de regionale helseforetak. De regionale helseforetakene oppretter det tildelte antall plasser innen helseregionen i helseforetak eller sykehus med avtale.</article><article class="legalP" id="kapittel-1-foreslåttparagraf-3-ledd-3">Turnusplasser i den kommunale helse- og omsorgstjenesten fastsettes fylkesvis av Helsedirektoratet, og fordeles til de enkelte kommuner i samråd med Fylkesmannen.</article><article class="legalP" id="kapittel-1-foreslåttparagraf-3-ledd-4">Helsedirektoratet kan fastsette nærmere retningslinjer for opprettelse av turnusplasser og for hvordan turnusplassene skal fordeles på landsbasis, både til helseforetak innenfor den enkelte helseregion og til kommunene innen det enkelte fylke.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Pålegg om tilsetting av turnusleger</span></span><article class="legalP" id="kapittel-1-foreslåttparagraf-4-ledd-1">Helsedirektoratet kan om nødvendig pålegge det enkelte regionale helseforetak og den enkelte kommune å tilsette turnusleger til praktisk tjeneste, jf. spesialisthelsetjenesteloven § 3-5 og helse- og omsorgstjenesteloven § 8-1.</article><article class="legalP" id="kapittel-1-foreslåttparagraf-4-ledd-2">Pålegg etter første ledd skal så langt som mulig gis i god tid før turnuslegen(e) skal starte arbeidet. Turnusstedet skal få anledning til å uttale seg før slikt pålegg gis.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Valg av turnusplasser</span></span><article class="legalP" id="kapittel-1-foreslåttparagraf-5-ledd-1">Helsedirektoratet sørger for trekning som angir rekkefølgen for valg av turnusplasser.</article><article class="legalP" id="kapittel-1-foreslåttparagraf-5-ledd-2">Helsedirektoratet velger turnusplasser som skal benyttes av kandidater som skal velge turnusplass etter forskriften her. Antallet tilgjengelige turnusplasser skal tilsvare antall kandidater som skal velge plass.</article><article class="legalP" id="kapittel-1-foreslåttparagraf-5-ledd-3">Kandidater som nevnt i § 2 første ledd bokstavene b og c tildeles en stilling som er koblet slik det fremgår av forskrift 21. desember 2000 nr. 1384 om spesialistgodkjenning av helsepersonell og turnusstillinger for leger § 12.</article><article class="legalP" id="kapittel-1-foreslåttparagraf-5-ledd-4">Kandidater som tidligere har gjennomført turnustjenesten i sykehus og har fått innvilget utsettelse av 6 måneders tjeneste i den kommunale helse- og omsorgstjenesten, tildeles plass av Helsedirektoratet.</article><article class="legalP" id="kapittel-1-foreslåttparagraf-5-ledd-5">Helsedirektoratet kan gi nærmere retningslinjer vedrørende valg av turnusplass.</article></article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Turnusstedets plikter</span></span><article class="legalP" id="kapittel-1-foreslåttparagraf-6-ledd-1">Turnusstedet skal legge forholdene til rette for at den praktiske tjenesten kan gjennomføres på anvist turnusplass. Turnusstedet skal sørge for at turnuslegen kan utføre tjenesten i tråd med gjeldende regelverk og målbeskrivelse.</article><article class="legalP" id="kapittel-1-foreslåttparagraf-6-ledd-2">Turnusstedet skal blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">gi nødvendig opplæring, veiledning og supervisjon,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">oppnevne personlig veileder for turnuslegen og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">påse at turnuslegen gis evaluering underveis og ved slutten av hver turnusperiode. Evalueringen skal utgjøre en del av grunnlaget for attestasjon i forbindelse med godkjenning av den praktiske tjenesten, jf. § 20.</article></article></li></ul></article><article class="legalP" id="kapittel-1-foreslåttparagraf-6-ledd-3">Turnusstedet skal etter endt praktisk tjeneste gi turnuslegen en attest utstedt av veileder og den legen som er ansvarlig for tjenesten. Av attesten skal det fremgå om den praktiske tjenesten er fullført tilfredsstillende og i tråd med gjeldende regelverk og målbeskrivelse. Attesten skal inneholde en anbefaling av om den praktiske tjenesten bør godkjennes.</article></article> <article class="defaultP" margin-top="true">§ 14 andre ledd oppheves.</article> <article class="defaultP" margin-top="true">Ny § 14a skal lyde:</article><article class="futureLegalArticle" data-name="§14a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 14a</span>. <span class="legalArticleTitle">Krav til kunnskaper i norsk språk</span></span><article class="legalP" id="kapittel-1-foreslåttparagraf-7-ledd-1">Turnuslegen skal ha kunnskaper i norsk språk som er nødvendige for en forsvarlig yrkesutøvelse. Arbeidsgiver og legen selv er begge ansvarlige for at språkkunnskapene er tilstrekkelige.</article></article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Plikt til å ta imot tildelt turnuslege og anvist turnusplass</span></span><article class="legalP" id="kapittel-1-foreslåttparagraf-8-ledd-1">Turnusstedet har plikt til å motta den turnuslegen som blir tildelt.</article><article class="legalP" id="kapittel-1-foreslåttparagraf-8-ledd-2">Turnuslegen plikter å møte opp til turnusstart ved anvist turnusplass. Turnuslege som ikke tar imot anvist turnusplass, mister turnusplassen og har ikke lenger rett til å få turnustjeneste tildelt etter forskriften her.</article><article class="legalP" id="kapittel-1-foreslåttparagraf-8-ledd-3">Dersom den turnuslegen som er tilsatt ikke møter til praktisk tjeneste, skal turnusstedet uten opphold varsle Helsedirektoratet.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Manglende evne til gjennomføring</span></span><article class="legalP" id="kapittel-1-foreslåttparagraf-9-ledd-1">Hvis det avdekkes at turnuslegen ikke evner å gjennomføre den praktiske tjenesten i tråd med gjeldende regelverk og målbeskrivelse, skal turnusstedet ut fra situasjonen i det enkelte tilfellet forsøke å hjelpe turnuslegen til rette.</article><article class="legalP" id="kapittel-1-foreslåttparagraf-9-ledd-2">Hvis forsøk på å hjelpe turnuslegen til rette ikke fører frem skal turnusstedet, etter å ha varslet turnuslegen, gi en begrunnet melding til Helsedirektoratet.</article><article class="legalP" id="kapittel-1-foreslåttparagraf-9-ledd-3">Helsedirektoratet skal sørge for at turnuslegen tilbys samtale og nærmere oppfølging, og kan hvis nødvendig ta turnuslegen ut av tjenesten.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Turnustilskudd til kommunen</span></span><article class="legalP" id="kapittel-1-foreslåttparagraf-10-ledd-1">Kommunene mottar et økonomisk tilskudd for å medvirke til gjennomføringen av den praktiske tjenesten for turnusleger.</article><article class="legalP" id="kapittel-1-foreslåttparagraf-10-ledd-2">Dersom kommunen i perioder ikke har turnusleger tilsatt på grunn av forhold som den ikke selv har kontroll over, vil kommunen likevel få tildelt turnustilskuddet.</article><article class="legalP" id="kapittel-1-foreslåttparagraf-10-ledd-3">Misligholder kommunen sine forpliktelser etter forskriften, kan Helsedirektoratet bestemme at turnustilskuddet bortfaller, eller at kommunen i en nærmere fastsatt periode fratas turnusstillinger.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Godkjenning av den praktiske tjenesten</span></span><article class="legalP" id="kapittel-1-foreslåttparagraf-11-ledd-1">For å få godkjent den praktiske tjenesten må turnuslegen godtgjøre ved attester at tjenesten er fullført i tråd med gjeldende regelverk og fastsatt målbeskrivelse, jf. § 13 tredje ledd. Helsedirektoratet avgjør om den praktiske tjenesten kan godkjennes.</article><article class="legalP" id="kapittel-1-foreslåttparagraf-11-ledd-2">Helsedirektoratet kan stille krav om at hele eller deler av den praktiske tjenesten i helseforetak eller i den kommunale helse- og omsorgstjenesten må utføres på nytt.</article><article class="legalP" id="kapittel-1-foreslåttparagraf-11-ledd-3">Permisjoner, ferie og annet fravær fra den samlede turnustjenesten i sykehus og kommune som til sammen ikke overstiger to måneder, er ikke til hinder for at arbeidsgiver kan attestere på at turnustjenesten er gjennomført.</article><article class="legalP" id="kapittel-1-foreslåttparagraf-11-ledd-4">Dersom permisjon, ferie og annet fravær fra turnustjeneste til sammen overstiger to måneder, eller arbeidsgiver ikke attesterer på at turnustjenesten er gjennomført, skal turnuslegen gjennomføre den resterende tiden av turnustjenesten også etter turnusstillingens opprinnelige sluttdato.</article><article class="legalP" id="kapittel-1-foreslåttparagraf-11-ledd-5">I særlige tilfeller kan det stilles krav om at turnuslegen må skaffe seg kompetanse på nærmere fastsatte områder før vedkommende kan fullføre den praktiske tjenesten.</article><article class="legalP" id="kapittel-1-foreslåttparagraf-11-ledd-6">Turnusstilling av mer enn to måneders varighet kan godkjennes som del av turnustjenesten.</article><article class="legalP" id="kapittel-1-foreslåttparagraf-11-ledd-7">Helsedirektoratet skal godkjenne hele eller deler av turnustjeneste som er gjennomført i stilling som er opprettet som turnusstilling og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-7-punkt-1"><article class="legalP" id="kapittel-1-foreslåttparagraf-11-ledd-7-punkt-1-ledd-1">utlyst gjennom Helsedirektoratets turnusportal og tildelt etter forskrift 21. desember 2000 nr. 1384 om spesialistgodkjenning av helsepersonell og turnusstillinger for leger, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-7-punkt-2"><article class="legalP" id="kapittel-1-foreslåttparagraf-11-ledd-7-punkt-2-ledd-1">tildelt etter reglene i forskriften her.</article></article></li></ul></article><article class="legalP" id="kapittel-1-foreslåttparagraf-11-ledd-8">Helsedirektoratet skal godkjenne hele eller deler av veiledet praksis i sykehus og allmennlegetjeneste i andre EØS-land som i det vesentlige tilsvarer henholdsvis<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-11-ledd-8-punkt-1"><article class="legalP" id="kapittel-1-foreslåttparagraf-11-ledd-8-punkt-1-ledd-1">ett år turnustjeneste i sykehus, herunder tjeneste fra sykehusavdeling med akuttfunksjon, og</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-11-ledd-8-punkt-2"><article class="legalP" id="kapittel-1-foreslåttparagraf-11-ledd-8-punkt-2-ledd-1">seks måneder turnustjeneste i kommunal helse- og omsorgstjeneste.</article></article></li></ul></article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Adgang til å gi retningslinjer og gjøre unntak</span></span><article class="legalP" id="kapittel-1-foreslåttparagraf-12-ledd-1">Helsedirektoratet kan gi nærmere retningslinjer for utfylling og gjennomføring av forskriften.</article><article class="legalP" id="kapittel-1-foreslåttparagraf-12-ledd-2">Dersom særlige grunner foreligger kan Helsedirektoratet gjøre unntak fra bestemmelsene i forskriften.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Klageadgang</span></span><article class="legalP" id="kapittel-1-foreslåttparagraf-13-ledd-1">Vedtak truffet i henhold til forskriften kan påklages i samsvar med forvaltningslovens bestemmelser.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Forsøksordning</span></span><article class="legalP" id="kapittel-1-foreslåttparagraf-14-ledd-1">I forbindelse med gjennomføring av forsøksordninger innenfor turnustjenesten for leger, kan departementet gjøre unntak fra vilkår i forskriften og den fastsatte målbeskrivelsen.</article></article> <article class="defaultP" margin-top="true">§ 24 skal lyde:</article><article class="futureLegalArticle" data-name="§24" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse og virketid</span></span><article class="legalP" id="kapittel-1-foreslåttparagraf-15-ledd-1">Denne forskriften trer i kraft 1. januar 2002.</article><article class="legalP" id="kapittel-1-foreslåttparagraf-15-ledd-2">Forskriften opphører å gjelde 1. januar 2016.</article><article class="legalP" id="kapittel-1-foreslåttparagraf-15-ledd-3">Retningslinjer og målbeskrivelse gitt i tilknytning til det tidligere regelverket gjelder så langt de passer inntil nye retningslinjer og målbeskrivelse er fastsatt etter forskriften her.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-01-1120/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. desember 2012.</article></section></main></body></html>