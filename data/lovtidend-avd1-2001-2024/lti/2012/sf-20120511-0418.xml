<!DOCTYPE html><html lang="no"><head><title>Forskrift om endring i utlendingsforskriften (Schengen-standardisert oppholdskort og grenseboerbevis)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-05-11-418</dd><dt class="dokid">DokumentID</dt><dd class="dokid">LTI/forskrift/2012-05-11-418</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 6 s 925</dd><dt class="dateInForce">I kraft fra</dt><dd class="dateInForce">2012-05-20, 2012-05-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§9</li><li>lov/2008-05-15-35/§12</li><li>lov/2008-05-15-35/§14</li><li>lov/2008-05-15-35/§64a</li><li>lov/2008-05-15-35/§100a</li><li>lov/2008-05-15-35/§126</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2012-05-15 14:20</dd><dt class="lastupdated">Rettet</dt><dd class="lastupdated">2012-05-22 (del II første ledd)</dd><dt class="journalNumber">Journalnummer</dt><dd class="journalNumber">2012-0359</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (Schengen-standardisert oppholdskort og grenseboerbevis)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 11. mai 2012 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 9, § 12, § 14, § 64a, § 100a og § 126, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2012-05-11-418</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (Schengen-standardisert oppholdskort og grenseboerbevis)<ul class="tocSubUl"><li>I<ul class="tocSubUl"><li>§ 3-14a. Vedtaksmyndighet for grenseboerbevis</li><li>§ 12-14. Grenseboerbevis</li><li>§ 12-15. Standardisert oppholdskort til utlendinger med gyldig oppholdsetikett</li><li>§ 18-4a. Standardisert oppholdskort</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-05-11-418" id="dokument"><h1>Forskrift om endring i utlendingsforskriften (Schengen-standardisert oppholdskort og grenseboerbevis)</h1><section class="section" data-name="kapI" id="kapittel-1" data-lovdata-URL="LTI/forskrift/2012-05-11-418/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 3-1 ny bokstav n, skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Innehaver av gyldig grenseboerbevis som også har gyldig reisedokument, som passerer landgrensen mellom Norge og Russland på grunnlag av grenseboerbeviset, jf. avtale av 2. november 2010 mellom Norge og Russland, jf. Europarlaments- og rådsforordning (EF) nr. 1931/2006 av 20. desember 2006. Avtalen er inntatt som vedlegg 19 til forskriften.</article></article></li></ul></article> <article class="defaultP" margin-top="true">§ 3-3 første ledd, skal lyde:</article><article class="legalP" id="kapittel-1-ledd-2">Samlet oppholdstid på Schengenterritoriet for visumfrie og visumpliktige utlendinger, jf. lovens § 9 fjerde ledd, kan ikke overstige 90 dager i løpet av en periode på 180 dager, regnet fra datoen for første passering av ytre Schengengrense. Dette gjelder ikke for reiser hvor grenseboerbevis blir benyttet som innreisetillatelse, jf. § 3-1 bokstav n. Har utlendingen oppholdstillatelse i et annet Schengenland, løper oppholdstiden fra dato for første passering av indre Schengengrense. Oppholdet i det Schengenlandet hvor utlendingen har eller har hatt oppholdstillatelse, tas ikke med ved beregningen av oppholdstiden.</article> <article class="defaultP" margin-top="true">Ny § 3-14a skal lyde:</article><article class="futureLegalArticle" data-name="§3-14a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-14a</span>. <span class="legalArticleTitle">Vedtaksmyndighet for grenseboerbevis</span></span><article class="legalP" id="kapittel-1-foreslåttparagraf-1-ledd-1">Norges generalkonsulat i Murmansk tar i mot og avgjør søknader om grenseboerbevis, jf. § 3-1 bokstav n.</article></article> <article class="defaultP" margin-top="true">§ 4-1 nytt annet ledd skal lyde:</article><article class="legalP" id="kapittel-1-ledd-3">Ved grensepassering er reisende som foreviser gyldig reisedokument og gyldig grenseboerbevis, jf. § 3-1 bokstav n, unntatt fra kravet om at reisedokumentet skal stemples ved inn- og utreise, jf. Europaparlaments- og rådsforordning (EF) nr. 1931/2006 av 20. desember 2006.</article> <article class="defaultP" margin-top="true">Ny § 12-14, § 12-15 og mellomoverskrift skal lyde:</article><span class="futuretitle" id="kapittel-1-foreslåttittel-1">Lovens § 64a. Standardisert oppholdskort</span><article class="futureLegalArticle" data-name="§12-14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12-14</span>. <span class="legalArticleTitle">Grenseboerbevis</span></span><article class="legalP" id="kapittel-1-foreslåttparagraf-2-ledd-1">Utlending som innvilges grenseboerbevis, jf. § 3-1 bokstav n, skal få sin tillatelse dokumentert ved at det utstedes standardisert oppholdskort med biometrisk personinformasjon, jf. lovens § 64a, § 100a og § 100b.</article></article><article class="futureLegalArticle" data-name="§12-15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12-15</span>. <span class="legalArticleTitle">Standardisert oppholdskort til utlendinger med gyldig oppholdsetikett</span></span><article class="legalP" id="kapittel-1-foreslåttparagraf-3-ledd-1">Det skal ikke utstedes standardisert oppholdskort til utlendinger som allerede har oppholdstillatelsen bekreftet med gyldig oppholdsetikett, og som også har pass eller annet gyldig reisedokument.</article></article> <article class="defaultP" margin-top="true">Ny § 18-4a og mellomoverskrift skal lyde:</article><span class="futuretitle" id="kapittel-1-foreslåttittel-2">Lovens § 100a. Innhenting og lagring av biometrisk personinformasjon (ansiktsfoto og fingeravtrykk) i standardisert oppholdskort, innsyn, retting og sletting</span><article class="futureLegalArticle" data-name="§18-4a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18-4a</span>. <span class="legalArticleTitle">Standardisert oppholdskort</span></span><article class="legalP" id="kapittel-1-foreslåttparagraf-4-ledd-1">Utlendingsdirektoratet har behandleransvar for behandling av personinformasjon i standardisert oppholdskort og andre kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet.</article><article class="legalP" id="kapittel-1-foreslåttparagraf-4-ledd-2">Utlendingsdirektoratet kan gi nærmere retningslinjer om innhenting og lagring av personinformasjon i standardisert oppholdskort og andre kort som nevnt i første ledd.</article></article> <article class="defaultP" margin-top="true">Nytt vedlegg 19 skal lyde:</article><span class="futuretitle" id="kapittel-1-foreslåttittel-3">Vedlegg 19. Avtale mellom Kongeriket Norges regjering og Den Russiske Føderasjons regjering om forenkling av gjensidige reiser for grenseboere i Kongeriket Norge og Den Russiske Føderasjon</span><article class="legalP" data-text-size="small" id="kapittel-1-ledd-4">Avtalen ble undertegnet i oslo den 2. november 2010. Avtalen trer i kraft 29. mai 2012.</article><article class="centeredP" data-text-align="center"><i>AVTALE<br />mellom Kongeriket Norges regjering og Den Russiske Føderasjons regjering om forenkling av gjensidige reiser for grenseboere i Kongeriket Norge og Den Russiske Føderasjon</i></article><article class="legalP" id="kapittel-1-ledd-5">Kongeriket Norges regjering og Den Russiske Føderasjons regjering (heretter kalt «partene»),</article><article class="legalP" id="kapittel-1-ledd-6">Som viser til Avtale mellom Kongeriket Norges regjering og Den Russiske Føderasjons regjering om lettelser i utstedelsen av visa til norske og russiske statsborgere, undertegnet den 8. juni 2007,</article><article class="legalP" id="kapittel-1-ledd-7">Som viser til bestemmelsene i lovgivningen i partenes stater,</article><article class="legalP" id="kapittel-1-ledd-8">Som stadfester ønsket om å legge til rette for utvikling av mellomfolkelig kontakt som en nødvendig forutsetning for bærekraftig utvikling av økonomisk, sosialt og kulturelt samarbeid,</article><article class="legalP" id="kapittel-1-ledd-9">Som søker å forenkle ordningen for gjensidige reiser,</article><article class="legalP" id="kapittel-1-ledd-10">Er blitt enige om følgende:</article><article class="centeredP" data-text-align="center"><i>Artikkel 1</i></article><article class="legalP" id="kapittel-1-ledd-11">Uttrykk som er brukt i denne avtalen:</article><article class="legalP" id="kapittel-1-ledd-12">Med «grenseområde» forstås de territoriale områdene i Kongeriket Norge og Den Russiske Føderasjon som spesifisert i vedlegg til denne avtalen;</article><article class="legalP" id="kapittel-1-ledd-13">Med «grenseboere» forstås borgere av Kongeriket Norge, borgere av Den Russiske Føderasjon samt borgere av andre land som har vært lovlig bosatt i grenseområdet i minst de 3 foregående årene;</article><article class="legalP" id="kapittel-1-ledd-14">Med «gyldig reisedokument» forstås et dokument anerkjent av partene som bekreftelse på innehaverens identitet og som gir innehaveren rett til å krysse riksgrensen, med unntak av diplomatpass, tjenestepass og sjømannsbevis (sjømannspass);</article><article class="legalP" id="kapittel-1-ledd-15">Med «grenseboerbevis» forstås et særskilt dokument som utstedes til grenseboere i staten til en av partene, som gir dem rett til gjentatte innreiser, utreiser og opphold utelukkende i grenseområdet til den andre partens stat, jf. denne avtalens artikkel 6.</article><article class="centeredP" data-text-align="center"><i>Artikkel 2</i></article><article class="numberedLegalP" data-numerator="1" id="kapittel-1-nummer-1">1. Denne avtalen regulerer den lokale grensetrafikkordningen for grenseboere.</article><article class="numberedLegalP" data-numerator="2" id="kapittel-1-nummer-2">2. På forhold som ikke reguleres av bestemmelsene i denne avtalen, slik som anerkjennelse av reisedokumenter, iverksettelse av utvisningstiltak, godstransport over riksgrensen og arbeidsforhold, får lovgivningen i Kongeriket Norge og krav i Den europeiske unions rettsakter på den ene siden, og lovgivningen i Den Russiske Føderasjon på den andre siden, anvendelse.</article><article class="centeredP" data-text-align="center"><i>Artikkel 3</i></article><article class="numberedLegalP" data-numerator="1" id="kapittel-1-nummer-3">1. Grenseboere i den ene partens stat skal reise inn og ut av grenseområdet til den andre partens stat bare over det internasjonale grensepasseringsstedet Storskog-Borisoglebsk på den norsk-russiske riksgrensen.</article><article class="numberedLegalP" data-numerator="2" id="kapittel-1-nummer-4">2. Grenseboere kan krysse grensen ved grensepasseringsstedet som er vist til i denne artikkelens nr. 1 under den lokale grensetrafikkordningen på betingelse av at de:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">innehar gyldig grenseboerbevis og gyldig reisedokument;</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">ikke er personer som anses å være en trussel mot nasjonal sikkerhet, offentlig orden eller folkehelsen.</article></article></li></ul></article><article class="numberedLegalP" data-numerator="3" id="kapittel-1-nummer-5">3. Grenseboere i Den Russiske Føderasjon som er registrert i Schengen Information System (SIS) i den hensikt å nekte dem innreise, eller personer som anses som en trussel mot nasjonal sikkerhet, offentlig orden, folkehelsen eller Kongeriket Norges internasjonale forbindelser, og særlig de som er registrert i Kongeriket Norges nasjonale databaser i den hensikt å nekte dem innreise på samme grunnlag, skal nektes innreise i Kongeriket Norge.</article><article class="numberedLegalP" data-numerator="4" id="kapittel-1-nummer-6">4. Grenseboere i Kongeriket Norge som ikke har tillatelse til å reise inn på Den Russiske Føderasjons territorium i henhold til Den Russiske Føderasjons lovgivning, særlig av hensyn til nasjonal sikkerhet, offentlig orden eller folkehelsen, skal nektes innreise til Den Russiske Føderasjon.</article><article class="numberedLegalP" data-numerator="5" id="kapittel-1-nummer-7">5. Ingen stempler eller andre merker skal festes til det gyldige reisedokumentet eller grenseboerbeviset.</article><article class="centeredP" data-text-align="center"><i>Artikkel 4</i></article><article class="numberedLegalP" data-numerator="1" id="kapittel-1-nummer-8">1. Grenseboerbeviset skal gi grenseboere i en parts stat rett til å krysse den norsk-russiske riksgrensen og oppholde seg utelukkende i grenseområdet i staten til den andre part, hver gang i en tidsperiode som ikke overstiger 15 etterfølgende dager. Den samlede oppholdstiden i grenseområdet i staten til den andre part innenfor grenseboerbevisets gyldighetsperiode skal ikke begrenses.</article><article class="numberedLegalP" data-numerator="2" id="kapittel-1-nummer-9">2. Dersom grenseboere i staten til en av partene på grunn av inntruffet force majeure ikke er i stand til å forlate den andre partens stats grenseområde innen den tidsperioden som er angitt i denne artikkelens nummer 1, kan de bli værende på denne statens territorium i den tidsperioden som er nødvendig for å reise tilbake til staten de er bosatt i. I slikt tilfelle må de underrette den kompetente lokale myndigheten om dette og dokumentere at det foreligger slik force majeure. Forlengelsen av oppholdet skal være gebyrfritt. Samme ordning skal gjelde i situasjoner hvor grenseboere i staten til den ene part på grunn av inntruffet force majeure må reise ut av grenseområdet i staten til den andre part.</article><article class="numberedLegalP" data-numerator="3" id="kapittel-1-nummer-10">3. Grenseboerbeviset gir ikke innehaverne rett til å arbeide eller drive næringsvirksomhet når en egen tillatelse er påkrevet gjennom lovverket til staten de oppholder seg i.</article><article class="centeredP" data-text-align="center"><i>Artikkel 5</i></article><article class="numberedLegalP" data-numerator="1" id="kapittel-1-nummer-11">1. Grenseboere i Den Russiske Føderasjon skal fremme søknad om utstedelse av grenseboerbevis til Kongeriket Norges Generalkonsulat i Murmansk.</article><article class="numberedLegalP" data-numerator="2" id="kapittel-1-nummer-12">2. Grenseboere i Kongeriket Norge skal fremme søknad om utstedelse av grenseboerbevis til Den Russiske Føderasjons Generalkonsulat i Kirkenes.</article><article class="centeredP" data-text-align="center"><i>Artikkel 6</i></article><article class="numberedLegalP" data-numerator="1" id="kapittel-1-nummer-13">1. Grenseboerbevis som utstedes av Kongeriket Norge, skal være i samsvar med de relevante bestemmelsene i Den europeiske unions rettsakter som fastsetter et felles format for oppholdstillatelser for tredjelandsborgere, og skal minst inneholde følgende informasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-13-punkt-1"><article class="legalP" id="kapittel-1-nummer-13-punkt-1-ledd-1">et fotografi av innehaveren;</article></article></li><li data-li-identifier="b)" data-name="b)"><article class="listArticle" id="kapittel-1-nummer-13-punkt-2"><article class="legalP" id="kapittel-1-nummer-13-punkt-2-ledd-1">innehaverens fornavn, etternavn, fødselsdato, nasjonalitet og adresse;</article></article></li><li data-li-identifier="c)" data-name="c)"><article class="listArticle" id="kapittel-1-nummer-13-punkt-3"><article class="legalP" id="kapittel-1-nummer-13-punkt-3-ledd-1">utstedende myndighet, utstedelsesdato og gyldighetsperiode;</article></article></li><li data-li-identifier="d)" data-name="d)"><article class="listArticle" id="kapittel-1-nummer-13-punkt-4"><article class="legalP" id="kapittel-1-nummer-13-punkt-4-ledd-1">det gyldige reisedokumentets nummer;</article></article></li><li data-li-identifier="e)" data-name="e)"><article class="listArticle" id="kapittel-1-nummer-13-punkt-5"><article class="legalP" id="kapittel-1-nummer-13-punkt-5-ledd-1">biometriske kjennetegn.</article></article></li></ul></article><article class="numberedLegalP" data-numerator="2" id="kapittel-1-nummer-14">2. Grenseboerbevis som utstedes av Den Russiske Føderasjon, skal være i samsvar med Den Russiske Føderasjons lovgivning om fremgangsmåte for visumutstedelse, under hensyn til bestemmelsene i denne avtalen.</article><article class="centeredP" data-text-align="center"><i>Artikkel 7</i></article><article class="numberedLegalP" data-numerator="1" id="kapittel-1-nummer-15">1. Grenseboerbevis skal utstedes til grenseboere i staten til den ene part for å reise til grenseområdet til staten til den andre part på betingelse av at de:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-15-punkt-1"><article class="legalP" id="kapittel-1-nummer-15-punkt-1-ledd-1">er i besittelse av et gyldig reisedokument;</article></article></li><li data-li-identifier="b)" data-name="b)"><article class="listArticle" id="kapittel-1-nummer-15-punkt-2"><article class="legalP" id="kapittel-1-nummer-15-punkt-2-ledd-1">fremlegger dokumentasjon som bekrefter at de har vært lovlig bosatt i grenseområdet i minst de 3 foregående årene;</article></article></li><li data-li-identifier="c)" data-name="c)"><article class="listArticle" id="kapittel-1-nummer-15-punkt-3"><article class="legalP" id="kapittel-1-nummer-15-punkt-3-ledd-1">underbygger at det finnes legitime grunner til regelmessig kryssing av den norsk-russiske landegrensen under den lokale grensetrafikkordningen, for eksempel av sosiale, kulturelle eller økonomiske grunner, eller på grunn av familieforhold;</article></article></li><li data-li-identifier="d)" data-name="d)"><article class="listArticle" id="kapittel-1-nummer-15-punkt-4"><article class="legalP" id="kapittel-1-nummer-15-punkt-4-ledd-1">ikke er personer som anses som en trussel mot nasjonal sikkerhet, offentlig orden eller folkehelsen.</article></article></li></ul></article><article class="numberedLegalP" data-numerator="2" id="kapittel-1-nummer-16">2. Grenseboerbevis skal ikke utstedes til grenseboere i Den Russiske Føderasjon som er registrert i Schengen Information System (SIS) i den hensikt å nekte dem innreise, eller til personer som anses som en trussel mot nasjonal sikkerhet, offentlig orden, folkehelsen eller Kongeriket Norges internasjonale forbindelser, og særlig de som er registrert i Kongeriket Norges nasjonale databaser i den hensikt å nekte dem innreise på samme grunnlag.</article><article class="numberedLegalP" data-numerator="3" id="kapittel-1-nummer-17">3. Grenseboerbevis skal ikke utstedes til grenseboere i Kongeriket Norge som ikke har tillatelse til å reise inn på Den Russiske Føderasjons territorium i henhold til Den Russiske Føderasjons lovgivning, særlig av hensyn til nasjonal sikkerhet, offentlig orden eller folkehelsen.</article><article class="numberedLegalP" data-numerator="4" id="kapittel-1-nummer-18">4. Vilkåret i denne artikkelens nr. 1 (b) om botid gjelder ikke grenseboeres ektefeller, mindreårige eller voksne, arbeidsuføre barn som forsørges av grenseboerne og som er bosatt sammen med dem.</article><article class="centeredP" data-text-align="center"><i>Artikkel 8</i></article><article class="numberedLegalP" data-numerator="1" id="kapittel-1-nummer-19">1. Utenriksstasjonene som det vises til i denne avtalens artikkel 5, skal innen 10 kalenderdager etter å ha mottatt søknad og dokumenter som nevnt i denne avtalens artikkel 7 nr. 1 vurdere og fatte vedtak etter søknaden om utstedelse av grenseboerbevis.</article><article class="numberedLegalP" data-numerator="2" id="kapittel-1-nummer-20">2. Denne perioden kan forlenges til maksimalt 60 kalenderdager i enkelte tilfeller, særlig når det er nødvendig med videre behandling av den innleverte søknaden.</article><article class="centeredP" data-text-align="center"><i>Artikkel 9</i></article><article class="legalP" id="kapittel-1-ledd-16">Grenseboerbevis utstedes for en periode på 3 år, likevel ikke lenger enn gyldighetsperioden til reisedokumentet som grenseboerbeviset er utstedt på grunnlag av.</article><article class="centeredP" data-text-align="center"><i>Artikkel 10</i></article><article class="numberedLegalP" data-numerator="1" id="kapittel-1-nummer-21">1. Gebyret for behandlingen av søknad om grenseboerbevis skal beløpe seg til 20 euro.</article><article class="numberedLegalP" data-numerator="2" id="kapittel-1-nummer-22">2. Grenseboerbevis skal utstedes gebyrfritt til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-22-punkt-1"><article class="legalP" id="kapittel-1-nummer-22-punkt-1-ledd-1">mindreårige;</article></article></li><li data-li-identifier="b)" data-name="b)"><article class="listArticle" id="kapittel-1-nummer-22-punkt-2"><article class="legalP" id="kapittel-1-nummer-22-punkt-2-ledd-1">fulltidsstudenter;</article></article></li><li data-li-identifier="c)" data-name="c)"><article class="listArticle" id="kapittel-1-nummer-22-punkt-3"><article class="legalP" id="kapittel-1-nummer-22-punkt-3-ledd-1">personer som er 60 år og eldre.</article></article></li></ul></article><article class="numberedLegalP" data-numerator="3" id="kapittel-1-nummer-23">3. Dersom det ikke er mulig å fortsette å benytte seg av grenseboerbeviset eller det gyldige reisedokumentet som den lokale grenseboerbeviset er utstedt på grunnlag av, skal nytt grenseboerbevis utstedes gebyrfritt for den resterende gyldighetsperioden til det tidligere grenseboerbeviset.</article><article class="centeredP" data-text-align="center"><i>Artikkel 11</i></article><article class="numberedLegalP" data-numerator="1" id="kapittel-1-nummer-24">1. Dersom grenseboere i staten til en av partene har mistet eller ødelagt sitt gyldige reisedokument eller grenseboerbevis under oppholdet i grenseområdet i staten til den andre part, skal de umiddelbart underrette den kompetente lokale myndigheten i grenseområdet i staten de oppholder seg i. Sistnevnte skal gebyrfritt utstede et dokument som bekrefter slik underretning til disse personene.</article><article class="numberedLegalP" data-numerator="2" id="kapittel-1-nummer-25">2. Hvis et gyldig reisedokument eller passérbrev er nødvendig for retur til staten de er bosatt i, skal grenseboere som nevnt i denne artikkelens nr. 1, ha rett til å besøke utenriksstasjonen til staten de er bosatt i, vist til i denne avtalens artikkel 5.</article><article class="numberedLegalP" data-numerator="3" id="kapittel-1-nummer-26">3. Grenseboere kan reise til staten hvor de er bosatt uten visum eller andre tillatelser, på grunnlag av dokumentet som er nevnt i denne artikkelens nr. 1 sammen med sine gyldige reisedokumenter eller passérbrev.</article><article class="centeredP" data-text-align="center"><i>Artikkel 12</i></article><article class="numberedLegalP" data-numerator="1" id="kapittel-1-nummer-27">1. Grenseboere i staten til en av partene skal under innreise og opphold i grenseområdet i staten til den andre part overholde denne statens lovgivning.</article><article class="numberedLegalP" data-numerator="2" id="kapittel-1-nummer-28">2. Dersom grenseboere i staten til en av partene bryter reglene som er nedfelt i denne avtalen, herunder reiser ut av grenseområdet til den andre partens stat, får tiltak nedfelt i lovgivningen i staten de oppholder seg i anvendelse.</article><article class="numberedLegalP" data-numerator="3" id="kapittel-1-nummer-29">3. Partenes kompetente myndigheter skal uten opphold informere hverandre gjennom diplomatiske kanaler om bestemmelser i nasjonal lovgivning samt relevante endringer i nasjonal lovgivning for så vidt de angår tiltak som nevnt i denne artikkelens nr. 2.</article><article class="centeredP" data-text-align="center"><i>Artikkel 13</i></article><article class="numberedLegalP" data-numerator="1" id="kapittel-1-nummer-30">1. Hver av partene har rett til å annullere eller inndra grenseboerbevis, eller redusere oppholdsperioden i sin stats grenseområde for den andre partens stats grenseboere som kan utgjøre en trussel mot nasjonal sikkerhet, offentlig orden eller folkehelsen.</article><article class="numberedLegalP" data-numerator="2" id="kapittel-1-nummer-31">2. Hver av partene har rett til å nekte å utstede grenseboerbevis, annullere eller inndra grenseboerbevis, eller redusere oppholdsperioden for grenseboere i staten til den andre part i tilfeller hvor det er fastslått at grenseboerne forsettlig har brutt bestemmelser nedfelt i denne avtalen.</article><article class="centeredP" data-text-align="center"><i>Artikkel 14</i></article><article class="legalP" id="kapittel-1-ledd-17">Partene skal utveksle informasjon om de kompetente lokale myndighetene som er nevnt i denne avtalens artikkel 4 og artikkel 11 via diplomatiske kanaler senest samme dag som denne avtalen trer i kraft. Grenseboere skal informeres om disse kompetente myndighetene ved utstedelsen av deres grenseboerbevis.</article><article class="centeredP" data-text-align="center"><i>Artikkel 15</i></article><article class="numberedLegalP" data-numerator="1" id="kapittel-1-nummer-32">1. Partenes staters kompetente myndigheter skal via diplomatiske kanaler utveksle specimen av grenseboerbevis, samt eksempler på dokumenter som er nevnt i denne avtalens artikkel 7 nr. 1 b), innen 30 dager etter at den siste skriftlige underretningen om at partene har fullført de interne prosedyrene som er nødvendige for at denne avtalen skal tre i kraft, er mottatt.</article><article class="numberedLegalP" data-numerator="2" id="kapittel-1-nummer-33">2. Ved endringer i dokumentene som er omhandlet i denne artikkelens nr. 1 skal partenes staters kompetente myndigheter via diplomatiske kanaler utveksle relevante specimen senest 30 dager før de trer i kraft.</article><article class="centeredP" data-text-align="center"><i>Artikkel 16</i></article><article class="numberedLegalP" data-numerator="1" id="kapittel-1-nummer-34">1. Begge parter kan midlertidig oppheve anvendelsen av denne avtalen helt eller delvis for å ivareta nasjonal sikkerhet, og verne offentlig orden eller folkehelsen. Skriftlig underretning om den midlertidige opphevelsen sendes den andre parten via diplomatiske kanaler senest 48 timer før slik midlertidig opphevelse.</article><article class="numberedLegalP" data-numerator="2" id="kapittel-1-nummer-35">2. Den part som har besluttet å midlertidig oppheve anvendelsen av denne avtalen av grunner som angitt i denne artikkelens nr. 1 skal anvende samme prosedyre for å underrette den andre parten om at anvendelsen av denne avtalen gjenopptas.</article><article class="centeredP" data-text-align="center"><i>Artikkel 17</i></article><article class="legalP" id="kapittel-1-ledd-18">Spørsmål i forbindelse med gjennomføring og tolkning av denne avtalen skal løses av de kompetente myndighetene i partenes stater ved konsultasjoner og forhandlinger, som vil kunne føre til undertegning av protokoller.</article><article class="centeredP" data-text-align="center"><i>Artikkel 18</i></article><article class="legalP" id="kapittel-1-ledd-19">Ved gjensidig enighet mellom partene kan denne avtalen endres.</article><article class="centeredP" data-text-align="center"><i>Artikkel 19</i></article><article class="numberedLegalP" data-numerator="1" id="kapittel-1-nummer-36">1. Denne avtalen inngås uten tidsbegrensning, og trer i kraft 60 dager etter datoen for mottakelse via diplomatiske kanaler av den siste skriftlige underretningen om at partene har fullført de interne prosedyrene som er nødvendige for at denne avtalen skal tre i kraft.</article><article class="numberedLegalP" data-numerator="2" id="kapittel-1-nummer-37">2. Hver av partene kan bringe denne avtalen til opphør ved å sende via diplomatiske kanaler relevant skriftlig underretning til den andre parten. Denne avtalen opphører 60 dager etter datoen for mottakelse av en slik underretning fra den andre parten.<article class="legalP" id="kapittel-1-nummer-37-ledd-1">Utferdiget i ______________ den _________________________ 20_____ i to originale eksemplarer, hvert på norsk, russisk og engelsk, hvor alle tekstene har samme gyldighet. Hvis det oppstår uenighet om tolkningen, skal partene bruke den engelske teksten. <table><tbody><tr><td data-text-align="left" data-vertical-align="top">For Kongeriket Norges<br />regjering</td><td data-text-align="left" data-vertical-align="top">For Den Russiske<br />Føderasjons regjering</td></tr></tbody></table></article></article><span class="futuretitle" id="kapittel-1-foreslåttittel-4">Vedlegg til Avtalen mellom Kongeriket Norges regjering og Den Russiske Føderasjons regjering om forenkling av gjensidige reiser for grenseboere i Den Russiske Føderasjon og Kongeriket Norge</span><article class="centeredP" data-text-align="center"><i>Grenseområder i Kongeriket Norge og Den Russiske Føderasjon</i></article><article class="numberedLegalP" data-numerator="1" id="kapittel-1-nummer-38">1. Den Russiske Føderasjons grenseområde består av territoriene i Nikel og Petsjenga kommuner som ligger innenfor en sone på 30 km fra riksgrensen mellom Kongeriket Norge og Den Russiske Føderasjon, samt territoriene til Zapoljarnyj og Korzunovo kommuner.</article><article class="numberedLegalP" data-numerator="2" id="kapittel-1-nummer-39">2. Kongeriket Norges grenseområde består av territoriet i Sør-Varanger kommune som ligger innenfor en sone på 30 km fra riksgrensen mellom Kongeriket Norge og Den Russiske Føderasjon. <table><tbody><tr><td data-text-align="left" data-vertical-align="top">Bemerkning:</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Partene skal, før avtalen trer i kraft, informere hverandre gjennom diplomatiske kanaler om de spesifikke tiltakene som skal igangsettes for å markere grenseområdets utstrekning i deres stat.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2012-05-11-418/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 3-1 bokstav n, § 3-3 første ledd, § 3-14a, § 4-1 annet ledd, § 12-14 og nytt vedlegg 19 til utlendingingsforskriften trer i kraft 29. mai 2012.</article><article class="legalP" id="kapittel-2-ledd-2">Endringene i § 12-15 og § 18-4a trer i kraft 20. mai 2012.</article></section></main></body></html>