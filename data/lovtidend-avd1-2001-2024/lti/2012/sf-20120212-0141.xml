<!DOCTYPE html><html lang="no"><head><title>Forskrift om endring i forskrift om postforkynning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-02-12-141</dd><dt class="dokid">DokumentID</dt><dd class="dokid">LTI/forskrift/2012-02-12-141</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 4 s 603</dd><dt class="dateInForce">I kraft fra</dt><dd class="dateInForce">2012-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-10-11-1810</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§163a</li><li>forskrift/2012-02-03-119</li></ul></dd><dt class="dateOfPublication">Kunngjort</dt><dd class="dateOfPublication">2012-02-17 15:20</dd><dt class="journalNumber">Journalnummer</dt><dd class="journalNumber">2012-0144</dd><dt class="titleShort">Korttittel</dt><dd class="titleShort">Endr. i forskrift om postforkynning</dd><dt class="title">Tittel</dt><dd class="title">Forskrift om endring i forskrift om postforkynning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 12. februar 2012 med hjemmel i lov 13. august 1915 nr. 5 om domstolene (domstolloven) § 163a, jf. delegeringsvedtak 3. februar 2012 nr. 119.</dd><dt class="refid">RefID</dt><dd class="refid">forskrift/2012-02-12-141</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om postforkynning<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-02-12-141" id="dokument"><h1>Forskrift om endring i forskrift om postforkynning</h1><section class="section" data-name="kapI" id="kapittel-1" data-lovdata-URL="LTI/forskrift/2012-02-12-141/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. oktober 1985 nr. 1810 om postforkynning gjøres følgende endringer:</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-2">De alminnelige domstolene kan forkynne alle dokumenter i sivile saker i elektronisk form overfor prosessfullmektiger og selvprosederende parter som er godkjent som brukere etter forskrift 12. februar 2012 nr. 140 om prøveordning med elektronisk kommunikasjon med domstolene § 3. Forkynningen gjennomføres elektronisk uten mottakskvittering i dokuments form. Meldingen som automatisk genereres til domstolen når bruker åpner dokument i nettportalen, erstatter fysisk mottakskvittering.</article> <article class="defaultP" margin-top="true">§ 5 bokstav c annet ledd skal lyde:</article><article class="legalP" id="kapittel-1-ledd-3">At postforkynning ikke har nådd fram inkluderer de tilfellene hvor mottakskvittering ikke returneres innen rimelig tid, eller hvor et rekommandert brev kommer i retur uavhentet eller retten ikke mottar varsel om at dokument som er gjort tilgjengelig i nettportalen, er åpnet, jf. § 4, tredje ledd siste punktum.</article> <article class="defaultP" margin-top="true">§ 7 første og annet ledd skal lyde:</article><article class="legalP" id="kapittel-1-ledd-4">Forkynningstidspunktet skal fastsettes til fem dager fra den dag brevet postlegges eller elektronisk melding er avsendt til riktig elektronisk adresse. Ved elektronisk forkynning etter forskrift 12. februar 2012 nr. 140 om prøveordning med elektronisk kommunikasjon med domstolene, fastsettes forkynningstidspunktet til fem dager fra dagen dokumentet er tilgjengelig for bruker i nettportalen og varsel etter den forskriftens § 10 er sendt riktig elektronisk adresse.</article><article class="legalP" id="kapittel-1-ledd-5">Denne datoen gjelder som forkynningstidspunkt selv om brevet eller den elektroniske meldingen kommer fram eller dokumentet gjøres tilgjengelig i nettportalen på et tidligere tidspunkt. Hvis særlige grunner foreligger, kan en tidligere eller senere dato fastsettes.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-02-12-141/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mars 2012.</article></section></main></body></html>