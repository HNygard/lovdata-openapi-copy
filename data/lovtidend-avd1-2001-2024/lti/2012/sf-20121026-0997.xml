<!DOCTYPE html><html lang="no"><head><title>Forskrift om endring i forskrift om regulering av fisket etter øyepål i 2012</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-26-997</dd><dt class="dokid">DokumentID</dt><dd class="dokid">LTI/forskrift/2012-10-26-997</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 2006</dd><dt class="dateInForce">I kraft fra</dt><dd class="dateInForce">2012-10-26 – 2012-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-12-1239</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li></ul></dd><dt class="dateOfPublication">Kunngjort</dt><dd class="dateOfPublication">2012-10-30 15:15</dd><dt class="journalNumber">Journalnummer</dt><dd class="journalNumber">2012-0834</dd><dt class="titleShort">Korttittel</dt><dd class="titleShort">Endr. i forskrift om øyepålfisket, 2012</dd><dt class="title">Tittel</dt><dd class="title">Forskrift om endring i forskrift om regulering av fisket etter øyepål i 2012</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 26. oktober 2012 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12 og § 16.</dd><dt class="refid">RefID</dt><dd class="refid">forskrift/2012-10-26-997</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter øyepål i 2012<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-10-26-997" id="dokument"><h1>Forskrift om endring i forskrift om regulering av fisket etter øyepål i 2012</h1><section class="section" data-name="kapI" id="kapittel-1" data-lovdata-URL="LTI/forskrift/2012-10-26-997/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. desember 2011 nr. 1239 om regulering av fisket etter øyepål i 2012 gjøres følgende endringer:</article> <article class="defaultP" margin-top="true">§ 2 Deltakelse og maksimalkvote (ny) skal lyde:</article><article class="legalP" id="kapittel-1-ledd-2">Uten hinder av § 1 kan norske fartøy med adgang til å delta fiske og lande 20&#xa0;000 tonn øyepål i 2012.</article><article class="legalP" id="kapittel-1-ledd-3">Fiskeridirektoratet kan fastsette maksimalkvoter for fartøy med pelagisk tråltillatelse og nordsjøtråltillatelse på grunnlag av basiskvote (100&#xa0;% av konsesjonskapasitet). Kvotene til det enkelte fartøy fremkommer ved å multiplisere basiskvoten for fartøyet med den faktoren en får ved å dividere de respektive gruppekvotene med summen av basiskvoten. Fiskeridirektoratet fastsetter faktoren og kan endre denne.</article><article class="legalP" id="kapittel-1-ledd-4">For fartøy med pelagisk tråltillatelse og nordsjøtråltillatelse nyttes fastsatt konsesjonskapasitet, jf. forskrift 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 2-8 annet ledd og § 2-12 annet ledd.</article> <article class="defaultP" margin-top="true">Nåværende § 2 blir ny § 3 og skal lyde (endret):</article><article class="legalP" id="kapittel-1-ledd-5">Uten hinder av § 1 kan øyepål fiskes som bifangst i et direkte fiske etter andre arter.</article> <article class="defaultP" margin-top="true">Nåværende § 3 – § 5 blir nye § 4 – § 6.</article> <article class="defaultP" margin-top="true">Nåværende § 6 blir ny § 7 og skal lyde:</article><article class="legalP" id="kapittel-1-ledd-6">Fiskeridirektoratet kan endre denne forskriften og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article><article class="legalP" id="kapittel-1-ledd-7">Fiskeridirektoratet kan stoppe fisket etter øyepål når totalkvoten er beregnet oppfisket. Fiskeridirektoratet kan også stoppe fisket etter øyepål eller innføre områdebegrensninger dersom innblandingen av torsk, sei, hyse, breiflabb eller tobis i fangstene av øyepål overstiger de grenser som er fastsatt i utøvelsesforskriften 22. desember 2004 nr. 1878 § 37, eller innblandingen av makrell overstiger 10&#xa0;% i vekt i de enkelte fangster.</article> <article class="defaultP" margin-top="true">Nåværende § 7 blir ny § 8.</article> <article class="defaultP" margin-top="true">Nåværende § 8 blir ny § 9.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-10-26-997/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks og gjelder til og med 31. desember 2012.</article></section></main></body></html>