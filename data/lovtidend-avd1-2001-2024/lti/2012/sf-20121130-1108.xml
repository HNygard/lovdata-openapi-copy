<!DOCTYPE html><html lang="no"><head><title>Forskrift om regnskapsplikt for godkjente ikke-kommunale barnehager (økonomiforskrift til barnehageloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-30-1108</dd><dt class="dokid">DokumentID</dt><dd class="dokid">LTI/forskrift/2012-11-30-1108</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2206</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-10-29-1379</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-17-64/§14a</li></ul></dd><dt class="dateOfPublication">Kunngjort</dt><dd class="dateOfPublication">2012-11-30 14:10</dd><dt class="journalNumber">Journalnummer</dt><dd class="journalNumber">2012-0910</dd><dt class="titleShort">Korttittel</dt><dd class="titleShort">Økonomiforskrift til barnehageloven</dd><dt class="title">Tittel</dt><dd class="title">Forskrift om regnskapsplikt for godkjente ikke-kommunale barnehager (økonomiforskrift til barnehageloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 30. november 2012 med hjemmel i lov 17. juni 2005 nr. 64 om barnehager (barnehageloven) § 14a fjerde ledd. Fremmet av Kunnskapsdepartementet.</dd><dt class="refid">RefID</dt><dd class="refid">forskrift/2012-11-30-1108</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regnskapsplikt for godkjente ikke-kommunale barnehager (økonomiforskrift til barnehageloven)<ul class="tocSubUl"><li>§ 1. Formål og virkeområde</li><li>§ 2. Krav til regnskap, bokføring og dokumentasjon</li><li>§ 3. Revisjon</li><li>§ 4. Rapportering og opplysningsplikt</li><li>§ 5. Tilsidesettelse av opplysninger</li><li>§ 6. Klage til fylkesmannen</li><li>§ 7. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-30-1108" id="dokument"><h1>Forskrift om regnskapsplikt for godkjente ikke-kommunale barnehager (økonomiforskrift til barnehageloven)</h1><article class="legalArticle" data-lovdata-URL="LTI/forskrift/2012-11-30-1108/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften skal sikre at tilskudd og foreldrebetaling brukes i samsvar med barnehageloven § 14a, og tilrettelegge for kommunalt tilsyn med bruken av tilskudd og foreldrebetaling. Forskriften skal legge til rette for anvendelse av økonomiske reaksjonsmidler i samsvar med barnehageloven § 16 og § 16a.</article><article class="legalP" id="paragraf-1-ledd-2">Forskriften gjelder godkjente ikke-kommunale barnehager som driver virksomhet etter barnehageloven og som mottar offentlig tilskudd til barnehagedriften, jf. barnehageloven § 14.</article></article><article class="legalArticle" data-lovdata-URL="LTI/forskrift/2012-11-30-1108/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til regnskap, bokføring og dokumentasjon</span></h2><article class="legalP" id="paragraf-2-ledd-1">Barnehageeier skal utarbeide et resultatregnskap for hver barnehage som er godkjent etter barnehageloven. Regnskapet skal vise alle inntekter og kostnader som gjelder godkjent barnehagedrift. Inntekter og kostnader skal periodiseres i samsvar med prinsippene i regnskapsloven § 4-1. Transaksjoner som ikke gjelder drift etter barnehageloven, skal i sin helhet holdes utenfor regnskapet.</article><article class="legalP" id="paragraf-2-ledd-2">Barnehagens resultatregnskap kan ikke belastes kostnader ved transaksjoner med eier eller eiers nærstående eller selskap i samme konsern som eier, på vilkår eller med beløp som overstiger det som ville vært fastsatt mellom uavhengige parter.</article><article class="legalP" id="paragraf-2-ledd-3">Regnskapet skal dokumenteres i samsvar med bokføringslovens krav.</article><article class="legalP" id="paragraf-2-ledd-4">Bokførte opplysninger skal kunne dokumentere at barnehagens transaksjoner tilfredsstiller kravene i barnehageloven § 14a og forskriften her.</article><article class="legalP" id="paragraf-2-ledd-5">Dersom barnehageforetaket driver annen virksomhet i tillegg til den som er godkjent etter barnehageloven, skal barnehagens resultatregnskap kunne dokumentere at administrasjons- og felleskostnader mellom virksomhetene er fordelt forholdsmessig. Inngår barnehagen i et foretak eller en foretaksgruppe (konsern) sammen med andre barnehager, skal regnskapet dokumentere at administrasjons- og felleskostnader er fordelt forholdsmessig.</article></article><article class="legalArticle" data-lovdata-URL="LTI/forskrift/2012-11-30-1108/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Revisjon</span></h2><article class="legalP" id="paragraf-3-ledd-1">Barnehagens resultatregnskap skal revideres av statsautorisert eller registrert revisor. Revisjonen skal følge revisorloven.</article><article class="legalP" id="paragraf-3-ledd-2">Barnehageeiere som sammen med nærstående eller selskap i samme konsern som eier, kontrollerer ordinære barnehager med til sammen færre enn 20 barn eller familiebarnehager med til sammen færre enn 10 barn, kan i stedet for revisor velge en uavhengig regnskapskyndig til å attestere regnskapet. Tilsvarende gjelder for eiere som sammen med nærstående eller selskap i samme konsern som eier, kun har én åpen barnehage.</article></article><article class="legalArticle" data-lovdata-URL="LTI/forskrift/2012-11-30-1108/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapportering og opplysningsplikt</span></h2><article class="legalP" id="paragraf-4-ledd-1">Barnehageeier skal hvert år innen en frist fastsatt av Kunnskapsdepartementet innberette opplysninger til kommunen og Kunnskapsdepartementet om bruken av offentlige tilskudd og foreldrebetalingen. Opplysningene skal fremkomme i barnehagens resultatregnskap. Innberetningen skal skje på standardisert skjema fastsatt av departementet for sammenstilling av barnehagens inntekter og kostnader.</article><article class="legalP" id="paragraf-4-ledd-2">Kommunen kan til enhver tid kreve de opplysningene og den dokumentasjonen som er nødvendig for å gjennomføre tilsyn etter barnehageloven.</article></article><article class="legalArticle" data-lovdata-URL="LTI/forskrift/2012-11-30-1108/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsidesettelse av opplysninger</span></h2><article class="legalP" id="paragraf-5-ledd-1">Bryter resultatregnskapet vesentlig med kravene i § 2 kan kommunen sette barnehageeiers opplysninger til side.</article></article><article class="legalArticle" data-lovdata-URL="LTI/forskrift/2012-11-30-1108/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage til fylkesmannen</span></h2><article class="legalP" id="paragraf-6-ledd-1">Barnehageeier kan påklage kommunens vedtak til fylkesmannen.</article></article><article class="legalArticle" data-lovdata-URL="LTI/forskrift/2012-11-30-1108/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikraftsetting</span></h2><article class="legalP" id="paragraf-7-ledd-1">Forskriften trer i kraft 1. januar 2013. Fra samme tidspunkt oppheves forskrift 29. oktober 2010 nr. 1379 om likeverdig behandling ved tildeling av offentlige tilskudd til ikke-kommunale barnehager § 6.</article></article></main></body></html>