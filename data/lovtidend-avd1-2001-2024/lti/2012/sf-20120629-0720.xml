<!DOCTYPE html><html lang="no"><head><title>Forskrift om endring i næringsmiddelhygieneforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-29-720</dd><dt class="dokid">DokumentID</dt><dd class="dokid">LTI/forskrift/2012-06-29-720</dd><dt class="ministry">Departement</dt><dd class="ministry"><ul><li>Landbruks- og matdepartementet</li><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 9 s 1670</dd><dt class="dateInForce">I kraft fra</dt><dd class="dateInForce">2012-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-12-22-1623</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§11</li><li>lov/2003-12-19-124/§15</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2012-07-13 13:10</dd><dt class="journalNumber">Journalnummer</dt><dd class="journalNumber">2012-0619</dd><dt class="titleShort">Korttittel</dt><dd class="titleShort">Endr. i næringsmiddelhygieneforskriften</dd><dt class="title">Tittel</dt><dd class="title">Forskrift om endring i næringsmiddelhygieneforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 29. juni 2012 med hjemmel i lov 19. desember 2003 nr. 124 om matproduksjon og mattrygghet mv. (matloven) § 11 og § 15, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 7.2 nr. 56 (forordning (EU) nr. 931/2011).</dd><dt class="refid">RefID</dt><dd class="refid">forskrift/2012-06-29-720</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i næringsmiddelhygieneforskriften<ul class="tocSubUl"><li>I<ul class="tocSubUl"><li>§ 1a. Gjennomføring av forordning (EU) nr. 931/2011</li></ul></li><li>II</li><li>Forordning (EU) nr. 931/2011</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-29-720" id="dokument"><h1>Forskrift om endring i næringsmiddelhygieneforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2012-06-29-720/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2008 nr. 1623 om næringsmiddelhygiene (næringsmiddelhygieneforskriften) gjøres følgende endringer:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2">EØS-avtalen vedlegg I kap. I del 6.1 nr. 16 og vedlegg II kap. XII nr. 54zzzh (forordning (EF) nr. 852/2004 endret ved forordning (EF) nr. 1019/2008), vedlegg I kap. I del 6.2 nr. 52 og vedlegg II kapittel XII nr. 54zzzj (forordning (EF) nr. 2073/2005 endret ved forordning (EF) nr. 1441/2007 og forordning (EU) nr. 365/2010) og vedlegg I kap. I del 7.2 nr. 56 (forordning (EU) nr. 931/2011).</article> <article class="defaultP" margin-top="true">Ny § 1a skal lyde:</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Gjennomføring av forordning (EU) nr. 931/2011</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg I kapittel I del 7.2 nr. 56 (forordning (EU) nr. 931/2011) om kravene til sporbarhet fastsatt ved europaparlaments- og rådsforordning (EF) nr. 178/2002 for næringsmidler av animalsk opprinnelse gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-06-29-720/KAPITTEL_2"><h2 data-text-align="center">II</h2><article class="defaultP">Endringene i forskriften trer i kraft 1. juli 2012.</article></section><section class="section" id="kapittel-3" data-lovdata-URL="LTI/forskrift/2012-06-29-720/KAPITTEL_3"><h2>Forordning (EU) nr. 931/2011</h2><article class="defaultP"><i>Endringer som gjøres under avsnittet «Forordninger»</i></article> <article class="defaultP" margin-top="true">Forordning (EU) nr. 931/2011 skal tilføyes mellom konsolidert forordning (EF) nr. 852/2004 og konsolidert forordning (EF) nr. 2073/2005 og skal lyde:</article><span class="futuretitle" id="kapittel-3-foreslåttittel-1">Forordning (EU) nr. 931/2011</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 931/2011 med de endringer og tillegg som følger av EØS-tilpasningen av rettsakten i samsvar med vedlegg I, protokoll I til avtalen og avtalen for øvrig.</article><article class="centeredP" data-text-align="center">KOMMISJONSFORORDNING (EU) nr. 931/2011</article><article class="centeredP" data-text-align="center">av 19. september 2011</article><article class="centeredP" data-text-align="center">om kravene til sporbarhet fastsatt ved europaparlaments- og rådsforordning (EF) nr. 178/2002 for næringsmidler av animalsk opprinnelse</article> <article class="defaultP" margin-top="true">EUROPAKOMMISJONEN HAR –</article><article class="legalP" id="kapittel-3-ledd-2">under henvisning til traktaten om Den europeiske unions virkemåte,</article><article class="legalP" id="kapittel-3-ledd-3">under henvisning til europaparlaments- og rådsforordning (EF) nr. 178/2002 av 28. januar 2002 om fastsettelse av allmenne prinsipper og krav i næringsmiddelregelverket, om opprettelse av Den europeiske myndighet for næringsmiddeltrygghet og om fastsettelse av framgangsmåter i forbindelse med næringsmiddeltrygghet,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 18 nr. 5, og</article><article class="legalP" id="kapittel-3-ledd-4">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-4-punkt-1"><article class="legalP" id="kapittel-3-ledd-4-punkt-1-ledd-1">Ved artikkel 18 i forordning (EF) nr. 178/2002 innføres allmenne prinsipper for sporbarhet av næringsmidler. I nevnte artikkel fastsettes det at sporbarhet av næringsmidler må innføres i alle ledd i produksjon, bearbeiding og distribusjon. Det fastslås dessuten at driftsansvarlige for næringsmiddel- og fôrforetak må kunne identifisere enhver person som har levert til dem et næringsmiddel. Disse driftsansvarlige må også kunne identifisere foretak som har mottatt deres produkter. Opplysningene skal gjøres tilgjengelige for vedkommende myndigheter på anmodning.</article></article></li><li data-li-identifier="2)" data-name="2)"><article class="listArticle" id="kapittel-3-ledd-4-punkt-2"><article class="legalP" id="kapittel-3-ledd-4-punkt-2-ledd-1">Sporbarhet er nødvendig for å sikre næringsmiddeltrygghet og at forbrukerne får pålitelige opplysninger. Det er særlig viktig å anvende sporbarhet av næringsmidler av animalsk opprinnelse for å fjerne næringsmidler som ikke er trygge, fra markedet, og dermed verne forbrukerne.</article></article></li><li data-li-identifier="3)" data-name="3)"><article class="listArticle" id="kapittel-3-ledd-4-punkt-3"><article class="legalP" id="kapittel-3-ledd-4-punkt-3-ledd-1">For å oppnå sporbarhet av næringsmidler som fastsatt i artikkel 18 i forordning (EF) nr. 178/2002 er det nødvendig å kjenne navn og adresse til både den driftsansvarlige for næringsmiddelforetaket som leverer næringsmiddelet, og den driftsansvarlige for næringsmiddelforetaket som mottar næringsmiddelet. Kravet bygger på prinsippet «ett skritt tilbake»-«ett skritt fram», som innebærer at driftsansvarlige for næringsmiddelforetak har etablert et system som gjør det mulig for dem å identifisere sine direkte leverandører og direkte kunder, bortsett fra når disse er sluttforbrukere.</article></article></li><li data-li-identifier="4)" data-name="4)"><article class="listArticle" id="kapittel-3-ledd-4-punkt-4"><article class="legalP" id="kapittel-3-ledd-4-punkt-4-ledd-1">Tidligere kriser på næringsmiddelområdet har vist at dokumentasjonen ikke alltid har vært tilstrekkelig til at fullstendig sporbarhet av mistenkte næringsmidler har vært mulig. Under gjennomføringen av forordning (EF) nr. 178/2002, europaparlaments- og rådsforordning (EF) nr. 852/2004 av 29. april 2004 om næringsmiddelhygiene,<sup class="footnotereference" data-footnotereferencevalue="2" data-unique-footnote-counter="2">2</sup> europaparlaments- og rådsforordning (EF) nr. 853/2004 av 29. april 2004 om fastsettelse av særlige hygieneregler for næringsmidler av animalsk opprinnelse<sup class="footnotereference" data-footnotereferencevalue="3" data-unique-footnote-counter="3">3</sup> og europaparlaments- og rådsforordning (EF) nr. 854/2004 av 29. april 2004 om fastsettelse av særlige regler for gjennomføringen av offentlig kontroll av produkter av animalsk opprinnelse beregnet på konsum<sup class="footnotereference" data-footnotereferencevalue="4" data-unique-footnote-counter="4">4</sup> har erfaringen vist at driftsansvarlige for næringsmiddelforetak generelt ikke har de opplysninger som er nødvendige for å sikre at deres systemer for identifikasjon av håndtering eller lagring av næringsmidler er tilstrekkelige, særlig innenfor sektoren næringsmidler av animalsk opprinnelse. Dette har medført at denne sektoren har vært påført unødvendig store økonomiske tap på grunn av mangelen på rask og fullstendig sporbarhet av næringsmidler.</article></article></li><li data-li-identifier="5)" data-name="5)"><article class="listArticle" id="kapittel-3-ledd-4-punkt-5"><article class="legalP" id="kapittel-3-ledd-4-punkt-5-ledd-1">For å sikre korrekt anvendelse av kravene fastsatt i artikkel 18 i forordning (EF) nr. 178/2002 bør det derfor fastsettes visse regler spesifikt for sektoren næringsmidler av animalsk opprinnelse. Disse reglene bør gi (en viss) fleksibilitet med hensyn til hvilket format de relevante opplysningene gjøres tilgjengelige i.</article></article></li><li data-li-identifier="6)" data-name="6)"><article class="listArticle" id="kapittel-3-ledd-4-punkt-6"><article class="legalP" id="kapittel-3-ledd-4-punkt-6-ledd-1">Det bør særlig gis tilleggsopplysninger om volumene eller mengdene av næringsmidler av animalsk opprinnelse, en henvisning som identifiserer partiet eller forsendelsen, alt etter hva som er hensiktsmessig, en detaljert beskrivelse av næringsmiddelet samt avsendelsesdato.</article></article></li><li data-li-identifier="7)" data-name="7)"><article class="listArticle" id="kapittel-3-ledd-4-punkt-7"><article class="legalP" id="kapittel-3-ledd-4-punkt-7-ledd-1">Tiltakene fastsatt i dette direktiv er i samsvar med uttalelse fra Den faste komité for næringsmiddelkjeden og dyrehelsen –</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EFT L 31 av 1.2.2002, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> EUT L 139 av 30.4.2004, s. 1.</article><article class="footnote" data-name="3" data-unique-footnote-counter="3"><span class="footnoteLabel">3</span> EUT L 139 av 30.4.2004, s. 55.</article><article class="footnote" data-name="4" data-unique-footnote-counter="4"><span class="footnoteLabel">4</span> EUT L 139 av 30.4.2004, s. 206.</article></footer> <article class="defaultP" margin-top="true">VEDTATT DENNE FORORDNING:</article><span class="futuretitle" id="kapittel-3-foreslåttittel-2">Artikkel 1<br />Formål</span><article class="legalP" id="kapittel-3-ledd-5">I denne forordning fastsettes bestemmelser om gjennomføring av kravene til sporbarhet fastsatt ved forordning (EF) nr. 178/2002 for driftsansvarlige for næringsmiddelforetak med hensyn til næringsmidler av animalsk opprinnelse.</article><span class="futuretitle" id="kapittel-3-foreslåttittel-3">Artikkel 2<br />Virkeområde</span><article class="numberedLegalP" data-numerator="1" id="kapittel-3-nummer-1">1. Denne forordning får anvendelse på næringsmidler definert som uforedlede og foredlede produkter i artikkel 2 nr. 1 i forordning (EF) nr. 852/2004.</article><article class="numberedLegalP" data-numerator="2" id="kapittel-3-nummer-2">2. Denne forordning får ikke anvendelse på næringsmidler som inneholder både produkter av vegetabilsk opprinnelse og foredlede produkter av animalsk opprinnelse.</article><span class="futuretitle" id="kapittel-3-foreslåttittel-4">Artikkel 3<br />Krav til sporbarhet</span><article class="numberedLegalP" data-numerator="1" id="kapittel-3-nummer-3">1. Driftsansvarlige for næringsmiddelforetak skal sikre at følgende opplysninger om forsendelser av næringsmidler av animalsk opprinnelse gjøres tilgjengelige for den driftsansvarlige for næringsmiddelforetaket som mottar næringsmiddelet, og, på anmodning, for vedkommende myndighet:<ul class="defaultList"><li data-li-identifier="a)" data-name="a)"><article class="listArticle" id="kapittel-3-nummer-3-punkt-1"><article class="legalP" id="kapittel-3-nummer-3-punkt-1-ledd-1">en nøyaktig beskrivelse av næringsmiddelet,</article></article></li><li data-li-identifier="b)" data-name="b)"><article class="listArticle" id="kapittel-3-nummer-3-punkt-2"><article class="legalP" id="kapittel-3-nummer-3-punkt-2-ledd-1">volum eller mengde av næringsmiddelet,</article></article></li><li data-li-identifier="c)" data-name="c)"><article class="listArticle" id="kapittel-3-nummer-3-punkt-3"><article class="legalP" id="kapittel-3-nummer-3-punkt-3-ledd-1">navn og adresse til den driftsansvarlige for næringsmiddelforetaket som næringsmiddelet ble sendt fra,</article></article></li><li data-li-identifier="d)" data-name="d)"><article class="listArticle" id="kapittel-3-nummer-3-punkt-4"><article class="legalP" id="kapittel-3-nummer-3-punkt-4-ledd-1">navn og adresse til avsenderen (eieren) dersom denne er en annen enn den driftsansvarlige for næringsmiddelforetaket som næringsmiddelet ble sendt fra,</article></article></li><li data-li-identifier="e)" data-name="e)"><article class="listArticle" id="kapittel-3-nummer-3-punkt-5"><article class="legalP" id="kapittel-3-nummer-3-punkt-5-ledd-1">navn og adresse til den driftsansvarlige for næringsmiddelforetaket som næringsmiddelet ble sendt til,</article></article></li><li data-li-identifier="f)" data-name="f)"><article class="listArticle" id="kapittel-3-nummer-3-punkt-6"><article class="legalP" id="kapittel-3-nummer-3-punkt-6-ledd-1">navn og adresse til mottakeren (eieren) dersom denne er en annen enn den driftsansvarlige for næringsmiddelforetaket som næringsmiddelet ble sendt til,</article></article></li><li data-li-identifier="g)" data-name="g)"><article class="listArticle" id="kapittel-3-nummer-3-punkt-7"><article class="legalP" id="kapittel-3-nummer-3-punkt-7-ledd-1">en henvisning som identifiserer partiet eller forsendelsen, alt etter hva som er hensiktsmessig, og</article></article></li><li data-li-identifier="h)" data-name="h)"><article class="listArticle" id="kapittel-3-nummer-3-punkt-8"><article class="legalP" id="kapittel-3-nummer-3-punkt-8-ledd-1">avsendelsesdato.</article></article></li></ul></article><article class="numberedLegalP" data-numerator="2" id="kapittel-3-nummer-4">2. Opplysningene nevnt i nr. 1 skal gjøres tilgjengelige i tillegg til de opplysninger som kreves i henhold til gjeldende bestemmelser i Unionens regelverk for sporbarhet av næringsmidler av animalsk opprinnelse.</article><article class="numberedLegalP" data-numerator="3" id="kapittel-3-nummer-5">3. Opplysningene nevnt i nr. 1 skal ajourføres daglig og være tilgjengelige minst inntil det med rimelighet kan antas at næringsmiddelet er konsumert.<article class="legalP" id="kapittel-3-nummer-5-ledd-1">Når vedkommende myndighet anmoder om det, skal den driftsansvarlige for næringsmiddelforetaket straks framlegge opplysningene. Leverandøren av næringsmiddelet kan velge hvilket format opplysningene skal gjøres tilgjengelige i, forutsatt at de opplysningene som kreves etter nr. 1, gjøres tilgjengelige på en klar og utvetydig måte og lett kan finnes av den driftsansvarlige for næringsmiddelforetaket som mottar næringsmiddelet.</article></article><span class="futuretitle" id="kapittel-3-foreslåttittel-5">Artikkel 4</span><article class="legalP" id="kapittel-3-ledd-6">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-ledd-7">Den får anvendelse fra 1. juli 2012.</article><article class="legalP" id="kapittel-3-ledd-8">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-9">Utferdiget i Brussel, 19. september 2011. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top">José Manuel BARROSO</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article> <article class="defaultP" margin-top="true"><i>Forordninger i PDF</i></article> <article class="defaultP" margin-top="true">Avslutningsvis i forskriften legges forordning (EU) nr. 931/2011 inn etter forordning (EF) nr. 852/2004, før forordning (EF) nr. 2073/2005.</article> <article class="defaultP" margin-top="true"><i>Forordning (EU) nr. 931/2011</i></article> <article class="defaultP" margin-top="true">For å lese forordningen se her: (pdf)</article></section></main></body></html>