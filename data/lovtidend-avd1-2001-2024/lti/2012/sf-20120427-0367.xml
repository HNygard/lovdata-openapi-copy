<!DOCTYPE html><html lang="no"><head><title>Forskrift om endring i forskrift om statens stipend og garantiinntekter for kunstnere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-04-27-367</dd><dt class="dokid">DokumentID</dt><dd class="dokid">LTI/forskrift/2012-04-27-367</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 837</dd><dt class="dateInForce">I kraft fra</dt><dd class="dateInForce">2012-04-27</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-936</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§3</li></ul></dd><dt class="dateOfPublication">Kunngjort</dt><dd class="dateOfPublication">2012-05-02 14:00</dd><dt class="journalNumber">Journalnummer</dt><dd class="journalNumber">2012-0319</dd><dt class="titleShort">Korttittel</dt><dd class="titleShort">Endr. i forskrift om statens kunstnerstipend m.m.</dd><dt class="title">Tittel</dt><dd class="title">Forskrift om endring i forskrift om statens stipend og garantiinntekter for kunstnere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kulturdepartementet 27. april 2012 med hjemmel i Kongeriget Norges Grundlov 17. mai 1814 § 3 og Stortingets budsjettvedtak.</dd><dt class="refid">RefID</dt><dd class="refid">forskrift/2012-04-27-367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om statens stipend og garantiinntekter for kunstnere<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-04-27-367" id="dokument"><h1>Forskrift om endring i forskrift om statens stipend og garantiinntekter for kunstnere</h1><section class="section" data-name="kapI" id="kapittel-1" data-lovdata-URL="LTI/forskrift/2012-04-27-367/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. september 1998 nr. 936 om statens stipend og garantiinntekter for kunstnere gjøres følgende endringer:</article> <article class="defaultP" margin-top="true">Pkt. 1, Statens stipend og garantiinntekter for kunstnere, første ledd endres slik:</article><article class="legalP" id="kapittel-1-ledd-2">Statens stipend og garantiinntekter for kunstnere omfatter garantiinntekt, arbeidsstipend, arbeidsstipend for yngre/nyetablerte, diversestipend, diversestipend for nyutdannede kunstnere og stipend for eldre fortjente kunstnere.</article> <article class="defaultP" margin-top="true">Pkt. 5 Kriterier for tildeling, tredje ledd endres slik:</article><article class="legalP" id="kapittel-1-ledd-3">Som hovedregel kan ikke samme kunstner få tildelt mer enn ett statlig stipend samme år. Mottakere av garantiinntekt, arbeidsstipend og arbeidsstipend for yngre/nyetablerte kunstnere kan likevel få tildelt diversestipend, diversestipend for nyutdannede kunstnere og utstillingsstipend.</article> <article class="defaultP" margin-top="true">Nytt pkt. 16 skal lyde:</article><span class="futuretitle" id="kapittel-1-foreslåttittel-1">16. Diversestipend for nyutdannede kunstnere</span> <article class="defaultP" margin-top="true">16.1 <i>Formål/målgruppe</i></article><article class="legalP" id="kapittel-1-ledd-4">Diversestipend for nyutdannede kunstnere skal bidra til å lette overgangen til yrkeslivet for kunstnere som har gjennomført kunstutdanning på bachelor- eller masternivå. Kunstnere med høyeste grad innenfor sitt fagområde skal prioriteres.</article><article class="legalP" id="kapittel-1-ledd-5">Bestemmelsen i punkt 15.1, Formål/målgruppe gjelder tilsvarende.</article> <article class="defaultP" margin-top="true">16.2 <i>Vilkår for tildeling</i></article><article class="legalP" id="kapittel-1-ledd-6">Det kan bare søkes på diversestipend for nyutdannede én gang. Ved avslag på innsendt søknad etter avsluttet bacheloreksamen, kan det likevel søkes på nytt etter avsluttet mastereksamen.</article><article class="legalP" id="kapittel-1-ledd-7">Søknaden må være innsendt innen 15. oktober det året utdanningen er avsluttet eller innen nærmeste søknadsfrist dersom utdanningen avsluttes senere på året. Det kan også etter søknad gis utsettelse til påfølgende søknadsfrist. Masterstudenter som har påbegynt sitt siste studieår, kan velge å søke om stipendet før utdanningen er avsluttet, men må i så fall dokumentere avsluttet grad for å få stipendet utbetalt.</article><article class="legalP" id="kapittel-1-ledd-8">Kandidater som har mottatt stipend basert på gjennomført kunstutdanning, kan ikke senere tildeles diversestipend for nyutdannede kunstnere.</article><article class="legalP" id="kapittel-1-ledd-9">Bestemmelsen i punkt 15.2, Utbetaling, gjelder tilsvarende.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-04-27-367/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>