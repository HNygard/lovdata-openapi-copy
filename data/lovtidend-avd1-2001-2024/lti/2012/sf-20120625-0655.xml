<!DOCTYPE html><html lang="no"><head><title>Forskrift om lostjenesten på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-25-655</dd><dt class="dokid">DokumentID</dt><dd class="dokid">LTI/forskrift/2012-06-25-655</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 9 s 1485</dd><dt class="dateInForce">I kraft fra</dt><dd class="dateInForce">2012-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-12-23-1129</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-59/§2</li><li>forskrift/2008-04-11-338</li></ul></dd><dt class="dateOfPublication">Kunngjort</dt><dd class="dateOfPublication">2012-07-03 14:15</dd><dt class="journalNumber">Journalnummer</dt><dd class="journalNumber">2012-0584</dd><dt class="titleShort">Korttittel</dt><dd class="titleShort">Forskrift om lostjenesten på Svalbard</dd><dt class="title">Tittel</dt><dd class="title">Forskrift om lostjenesten på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 25. juni 2012 med hjemmel i lov 16. juni 1989 nr. 59 om lostjenesten m.v. § 2, jf. delegeringsvedtak 11. april 2008 nr. 338.</dd><dt class="refid">RefID</dt><dd class="refid">forskrift/2012-06-25-655</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lostjenesten på Svalbard<ul class="tocSubUl"><li>§ 1. Lostjenesten på Svalbard</li><li>§ 2. Tilpasning av forskrifter</li><li>§ 3. Overgangsordninger</li><li>§ 4. Ikrafttreden og endring i andre forskrifter</li><li>Vedlegg 1. Losbordingsfelt på Svalbard og farvann innenfor grunnlinjen som er fritatt fra losplikt</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-25-655" id="dokument"><h1>Forskrift om lostjenesten på Svalbard</h1><article class="legalArticle" data-lovdata-URL="LTI/forskrift/2012-06-25-655/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lostjenesten på Svalbard</span></h2><article class="legalP" id="paragraf-1-ledd-1">Lov 16. juni 1989 nr. 59 om lostjenesten m.v. og forskrifter gitt med hjemmel i den gjelder for Svalbard, herunder i sjøterritoriet, de indre farvann og vassdrag, så langt de er farbare med fartøy fra sjøen og med de tilpasninger som følger av forskriften her.</article><article class="legalP" id="paragraf-1-ledd-2">Med unntak av § 7, gjelder forskrift 23. desember 1994 nr. 1129 om plikt til å bruke los i norske farvann ikke for farvannet ved Bjørnøya. Kapittel 1 og kapittel 4 gjelder så langt det er nødvendig for å gi § 7 anvendelse.</article><article class="legalP" id="paragraf-1-ledd-3">Bestemmelsen i første ledd gjelder ikke forskrift 2. mai 1997 nr. 396 om adgang til og opphold på norsk territorium under fredsforhold for fremmede militære og sivile statsfartøyer og § 8 i forskrift 23. desember 1994 nr. 1129 om plikt til å bruke los i norske farvann.</article></article><article class="legalArticle" data-lovdata-URL="LTI/forskrift/2012-06-25-655/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilpasning av forskrifter</span></h2><article class="legalP" id="paragraf-2-ledd-1">Ved anvendelse av forskrift 23. desember 1994 nr. 1129 om plikt til å bruke los i norske farvann gjøres følgende tilpasninger:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">§ 5 første ledd gjelder ikke for følgende områder innenfor grunnlinjen:</article><article class="legalP" id="paragraf-2-ledd-1-punkt-1-ledd-2">Svalbard farvannsområde inn til losbordingsfeltene <ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1-ledd-2-punkt-1"><article class="legalP" id="paragraf-2-ledd-1-punkt-1-ledd-2-punkt-1-ledd-1">i Bellsund</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-1-ledd-2-punkt-2"><article class="legalP" id="paragraf-2-ledd-1-punkt-1-ledd-2-punkt-2-ledd-1">i Isfjorden utenfor Longyearbyen</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-1-ledd-2-punkt-3"><article class="legalP" id="paragraf-2-ledd-1-punkt-1-ledd-2-punkt-3-ledd-1">i Isfjorden utenfor Barentsburg.</article></article></li></ul></article><article class="legalP" id="paragraf-2-ledd-1-punkt-1-ledd-3">Områdene ovenfor er geografisk definert i vedlegg 1.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">§ 13 annet ledd nr. 1 erstattes med: Minst 1 års effektiv fartstid som ansvarshavende navigatør på Svalbard der fartsområdet omfatter de farledene eller områdene det søkes farledsbevis for. Inntil 10 måneder med effektiv fartstid som ansvarshavende navigatør i polare farvann kan regnes med.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">§ 13 annet ledd nr. 3 erstattes med: I løpet av de to siste sesongene har forestått navigeringen ved til sammen minst 6 seilinger hver vei i de farleder eller områder det søkes farledsbevis for. I stedet for 6 seilinger hver vei, kan det for fartøy som ikke seiler i fast rute legges til grunn at søkeren har vært ansvarshavende navigatør på 3 representative seilaser i de områder det søkes farledsbevis for, hvor hver seilas er av minst 1 ukes varighet. Seilasene skal være foretatt med det eller de fartøy det søkes farledsbevis for eller et tilsvarende fartøy.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">i tillegg til punktene i § 14 tredje ledd, skal den som søker om farledsbevis for seilas i farvann ved Svalbard vise at vedkommende innehar tilstrekkelig kunnskap om isnavigering og værforhold på Svalbard.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">i tillegg til punktene i § 14 fjerde ledd, skal den som søker om farledsbevis for seilas i farvann ved Svalbard vise at vedkommende innehar tilstrekkelige ferdigheter i isnavigering.</article></article></li></ul></article><article class="legalP" id="paragraf-2-ledd-2">Ved anvendelse av forskrift 9. oktober 1981 nr. 1 om lossertifikat og losutdanning på Svalbard, gjøres følgende tilpasning:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">i tillegg til punktene i § 7 første ledd skal losaspirant eller los, når det gjelder utvidelse av lossertifikat, kunne redegjøre for seilas og manøvrering under isforhold for sertifikat på Svalbard.</article></article></li></ul></article><article class="legalP" id="paragraf-2-ledd-3">Ved anvendelse av forskrift 23. desember 1994 nr. 1128 om losberedskapsavgift, losings- og farledsbevisavgift, gjøres følgende tilpasninger:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">ved beregning av avgift for enkeltseilinger etter § 8 første ledd, påløper det likevel ikke ny avgift for innseiling og utseiling som er en naturlig del av seilas langs kysten av Svalbard, inkludert seilas til Kvitøya, Kong Karls Land og Hopen.</article></article></li><li data-li-identifier="b)" data-name="b)"><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">ved beregning av avgift for enkeltseilinger etter § 8 første ledd, påløper det likevel ikke ny avgift for utseiling og innseiling ved seilas mellom fastlandet og Svalbard, når slik seilas er direkte og uten anløp av utenlandsk havn.</article></article></li><li data-li-identifier="c)" data-name="c)"><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">ved beregning av årsavgift etter § 9, skal året regnes fra og med mai til og med oktober for fartøy som kun seiler i avgiftsbelagt farvann under seilingssesongen på Svalbard. Slike fartøy skal betale losberedskapsavgiften i form av årsavgift når de i løpet av en seilingssesong til sammen seiler mer enn 2 måneder i avgiftsbelagt farvann eller mellom havner på Svalbard.</article></article></li><li data-li-identifier="d)" data-name="d)"><article class="listArticle" id="paragraf-2-ledd-3-punkt-4"><article class="legalP" id="paragraf-2-ledd-3-punkt-4-ledd-1">ved beregning av losingsavgift etter § 12 første ledd andre punktum, skal antall timer reduseres med inntil 12 timer per døgn ved seilas med los langs kysten av Svalbard, men likevel slik at det betales for alle timer med losing i lospliktig farvann.</article></article></li></ul></article></article><article class="legalArticle" data-lovdata-URL="LTI/forskrift/2012-06-25-655/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Overgangsordninger</span></h2><article class="legalP" id="paragraf-3-ledd-1">I 2012 er alle lospliktige fartøy i farvann ved Svalbard unntatt fra losplikten etter forskrift 23. desember 1994 nr. 1129 om plikt til å bruke los i norske farvann § 4 – § 6. Unntaket gjelder likevel ikke seilas i Bellsund og Van Mijenfjorden for fartøy med en lengde på 150 meter eller mer.</article><article class="legalP" id="paragraf-3-ledd-2">Lospliktige fartøy som er unntatt fra losplikten etter første ledd, men som frivillig bruker los, får i 2012 redusert losavgiftene for lospliktig seilas ved Svalbard med 50&#xa0;%.</article><article class="legalP" id="paragraf-3-ledd-3">I 2013 er alle lospliktige fartøy i farvannet ved Svalbard unntatt fra losplikten etter forskrift 23. desember 1994 nr. 1129 om plikt til å bruke los i norske farvann § 4 – § 6. Unntaket gjelder likevel ikke passasjerfartøy med en lengde på 150 meter eller mer eller seilas i Bellsund og Van Mijenfjorden for fartøy med en lengde på 150 meter eller mer.</article><article class="legalP" id="paragraf-3-ledd-4">I 2014 er ekspedisjonscruisefartøy unntatt fra losplikten etter forskrift 23. desember 1994 nr. 1129 om plikt til å bruke los i norske farvann § 4 – § 6.</article></article><article class="legalArticle" data-lovdata-URL="LTI/forskrift/2012-06-25-655/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttreden og endring i andre forskrifter</span></h2><article class="legalP" id="paragraf-4-ledd-1">Forskriften trer i kraft 1. juli 2012 kl. 00.00 lokal tid.</article><article class="legalP" id="paragraf-4-ledd-2">Fra samme tid gjøres følgende endring i forskrift 23. desember 1994 nr. 1129 om plikt til å bruke los i norske farvann:</article> <article class="defaultP" margin-top="true">§ 3 første ledd siste setning skal lyde:</article><article class="legalP" id="paragraf-4-ledd-3">Forskriften gjelder ikke i farvann ved Jan Mayen.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2012-06-25-655/KAPITTEL_1"><h2>Vedlegg 1. Losbordingsfelt på Svalbard og farvann innenfor grunnlinjen som er fritatt fra losplikt</h2><article class="legalP" id="kapittel-1-ledd-1">Losbordingsfeltene på Svalbard er på de geografiske koordinatene angitt nedenfor: <table><tbody><tr><td data-text-align="left" data-vertical-align="top">1. Isfjorden utenfor Barentsburg:</td><td data-text-align="left" data-vertical-align="top">N 78° 08′ Ø 014° 00′</td></tr><tr><td data-text-align="left" data-vertical-align="top">2. Isfjorden utenfor Longyearbyen:</td><td data-text-align="left" data-vertical-align="top">N 78° 16′ Ø 015° 14′</td></tr><tr><td data-text-align="left" data-vertical-align="top">3. Bellsund:</td><td data-text-align="left" data-vertical-align="top">N 77° 41′ Ø 014° 25′</td></tr></tbody></table></article><article class="legalP" id="kapittel-1-ledd-2">Farvann innenfor grunnlinjen på Svalbard som er fritatt fra losplikt etter § 2 første ledd a) bestemmes ved å trekke rette linjer mellom de geografiske koordinatene angitt nedenfor:</article> <article class="defaultP" margin-top="true"><i>1. Isfjorden</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">N 78° 06′ Ø 013° 22′</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">N 78° 08′ Ø 014° 00′</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">N 78° 16′ Ø 015° 14′</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">N 78° 18′ Ø 015° 10′</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">N 78° 12′ Ø 014° 10′</article></article></li><li data-li-identifier="6." data-name="6."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">N 78° 08′ Ø 013° 14′</article></article></li><li data-li-identifier="7." data-name="7."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Tilbake til posisjon nr. 1.</article></article></li></ul></article> <article class="defaultP" margin-top="true"><i>2. Bellsund</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">N 77° 41′ Ø 014° 25′</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">N 77° 40′ Ø 014° 27′</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">N 77° 42′ Ø 014° 24′</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">N 77° 40′ Ø 013° 45′</article></article></li><li data-li-identifier="5." data-name="5."><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">Tilbake til posisjon nr. 1.</article></article></li></ul></article></section></main></body></html>