<!DOCTYPE html><html lang="no"><head><title>Forskrift om godtgjørelse for nødhjelp til dyr</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-04-17-330</dd><dt class="dokid">DokumentID</dt><dd class="dokid">LTI/forskrift/2012-04-17-330</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 793</dd><dt class="dateInForce">I kraft fra</dt><dd class="dateInForce">2012-04-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-75/§14</li></ul></dd><dt class="dateOfPublication">Kunngjort</dt><dd class="dateOfPublication">2012-04-20 14:50</dd><dt class="journalNumber">Journalnummer</dt><dd class="journalNumber">2012-0289</dd><dt class="titleShort">Korttittel</dt><dd class="titleShort">Forskrift om godtgjørelse for nødhjelp til dyr</dd><dt class="title">Tittel</dt><dd class="title">Forskrift om godtgjørelse for nødhjelp til dyr</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. april 2012 med hjemmel i lov 15. juni 2001 nr. 75 om veterinærer og annet dyrehelsepersonell § 14 annet og tredje ledd.</dd><dt class="refid">RefID</dt><dd class="refid">forskrift/2012-04-17-330</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godtgjørelse for nødhjelp til dyr<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Nødhjelp</li><li>§ 4. Omfang av godtgjørelse</li><li>§ 5. Rett til godtgjørelse</li><li>§ 6. Beregning av godtgjørelse</li><li>§ 7. Kravets innhold</li><li>§ 8. Frist</li><li>§ 9. Enkeltvedtak</li><li>§ 10. Straff</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-04-17-330" id="dokument"><h1>Forskrift om godtgjørelse for nødhjelp til dyr</h1><article class="legalArticle" data-lovdata-URL="LTI/forskrift/2012-04-17-330/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal bidra til at syke, skadde og hjelpeløse dyr får nødhjelp ved å fastsette en passende godtgjørelse for dyrehelsepersonell som yter slik hjelp.</article></article><article class="legalArticle" data-lovdata-URL="LTI/forskrift/2012-04-17-330/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder offentlig godtgjørelse til dyrehelsepersonell<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">ved manglende betaling for nødhjelp til eide dyr</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">ved utført nødhjelp til viltlevende dyr og dyr uten kjent eier eller innehaver.</article></article></li></ul></article><article class="legalP" id="paragraf-2-ledd-2">Forskriften gjelder ikke akvatiske dyr.</article></article><article class="legalArticle" data-lovdata-URL="LTI/forskrift/2012-04-17-330/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Nødhjelp</span></h2><article class="legalP" id="paragraf-3-ledd-1">Dyrehelsehjelp skal regnes som nødhjelp dersom<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">eier eller innehaver anmoder om hjelp til syke eller skadde dyr som vil bli utsatt for unødig alvorlige påkjenninger og belastninger uten slik hjelp</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">dyrehelsepersonell yter nødvendig hjelp til åpenbart syke, skadde eller hjelpeløse dyr, der rekvirenten eller dyrehelsepersonellet selv har hjelpeplikt etter dyrevelferdsloven § 4.</article></article></li></ul></article></article><article class="legalArticle" data-lovdata-URL="LTI/forskrift/2012-04-17-330/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Omfang av godtgjørelse</span></h2><article class="legalP" id="paragraf-4-ledd-1">Dyrehelsepersonell kan kreve godtgjørelse fra staten for nødhjelp i form av<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">enkel undersøkelse for å avklare om dyret er i en tilstand som kommer inn under § 3</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">enkel behandling eller avlivning for å hindre eller avhjelpe en tilstand som beskrives i § 3</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">eierkontakt, identifisering av dyr, journalføring og annet administrativt arbeid i direkte forbindelse med utføring av nødhjelpen.</article></article></li></ul></article><article class="legalP" id="paragraf-4-ledd-2">Det kan ikke kreves godtgjørelse for oppstalling og etterbehandling.</article></article><article class="legalArticle" data-lovdata-URL="LTI/forskrift/2012-04-17-330/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Rett til godtgjørelse</span></h2><article class="legalP" id="paragraf-5-ledd-1">Dyrehelsepersonell kan kreve godtgjørelse fra staten for<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">nødhjelp iht. § 3 a, dersom ingen har betalt for nødhjelpen etter tre skriftlige krav om betaling rettet mot den som har betalingsplikten</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">nødhjelp iht. § 3 b, dersom dyret er viltlevende eller dyrehelsepersonellet ikke finner en eier eller innehaver å rette betalingskravet mot.</article></article></li></ul></article></article><article class="legalArticle" data-lovdata-URL="LTI/forskrift/2012-04-17-330/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av godtgjørelse</span></h2><article class="legalP" id="paragraf-6-ledd-1">Godtgjørelse for nødhjelp omfatter<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">inntil 1&#xa0;200 kr for arbeid etter § 3 a</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">inntil 1&#xa0;200 kr for arbeid etter § 3 b dersom dyret er ID-merket eller åpenbart har en eier</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">inntil 690 kr for arbeid etter § 3 b dersom dyret er viltlevende</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">et tillegg på inntil 50&#xa0;% av godtgjørelsen etter bokstav a, b og c for arbeid mellom kl. 16.00 og 21.00 mandag–fredag</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">et tillegg på inntil 100&#xa0;% av godtgjørelsen etter bokstav a, b og c for arbeid mellom kl. 21.00 og 08.00 mandag–fredag og for arbeid mellom kl. 00.00 og 24.00 lørdag, søndag, hellig- og høytidsdager</article></article></li><li data-li-identifier="f)" data-name="f)"><article class="listArticle" id="paragraf-6-ledd-1-punkt-6"><article class="legalP" id="paragraf-6-ledd-1-punkt-6-ledd-1">betaling for nødvendig forbruk av legemidler og annet nødvendig materiell og utstyr</article></article></li><li data-li-identifier="g)" data-name="g)"><article class="listArticle" id="paragraf-6-ledd-1-punkt-7"><article class="legalP" id="paragraf-6-ledd-1-punkt-7-ledd-1">betaling for nødvendig kjøring i samsvar med statens satser</article></article></li><li data-li-identifier="h)" data-name="h)"><article class="listArticle" id="paragraf-6-ledd-1-punkt-8"><article class="legalP" id="paragraf-6-ledd-1-punkt-8-ledd-1">345 kr for medgått tid til nødvendig reise under 50 km, og 690 kr for medgått tid til nødvendig reise over 50 km</article></article></li><li data-li-identifier="i)" data-name="i)"><article class="listArticle" id="paragraf-6-ledd-1-punkt-9"><article class="legalP" id="paragraf-6-ledd-1-punkt-9-ledd-1">dekning av nødvendige utgifter til håndtering av kadaver</article></article></li><li data-li-identifier="j)" data-name="j)"><article class="listArticle" id="paragraf-6-ledd-1-punkt-10"><article class="legalP" id="paragraf-6-ledd-1-punkt-10-ledd-1">merverdiavgift.</article></article></li></ul></article><article class="legalP" id="paragraf-6-ledd-2">I helt spesielle tilfeller, som ulykker, branner og lignende, som involverer flere dyr og der dokumentert nødvendig arbeid åpenbart tilsier en høyere godtgjørelse, kan ytterligere tillegg gis etter særskilt vurdering fra Mattilsynet.</article><article class="legalP" id="paragraf-6-ledd-3">Godtgjørelse for nødhjelp etter § 3a kan likevel ikke overstige det beløpet dyrehelsepersonellet har rettet krav om mot den som har betalingsplikten, jf. § 7 tredje ledd.</article><article class="legalP" id="paragraf-6-ledd-4">Det skal gjøres fradrag i godtgjørelsen for beløp som dyrehelsepersonellet har fått utbetalt for hjelpen samt for eventuelt tilskuddsberettiget beløp etter forskrift 18. desember 2006 nr. 1496 om tilskudd til reiser ved veterinærers syke- og inseminasjonsbesøk.</article></article><article class="legalArticle" data-lovdata-URL="LTI/forskrift/2012-04-17-330/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kravets innhold</span></h2><article class="legalP" id="paragraf-7-ledd-1">Krav om godtgjørelse skal inneholde kopi av journal ført i henhold til forskrift 20. februar 2006 nr. 229 om journal for dyrehelsepersonell § 4 a–g. Begrunnelser for hvorfor dette er nødhjelp må gå tydelig frem av journalen.</article><article class="legalP" id="paragraf-7-ledd-2">I tillegg må det gis opplysninger om<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">dyrehelsepersonellets reise for å hjelpe dyr, herunder antall kilometer dyrehelsepersonellet har kjørt i egen bil, og adresse for start og endepunkt</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">dyrehelsepersonellets utlegg til medisiner, bandasjemateriell og lignende</article></article></li><li data-li-identifier="c)" data-name="c)"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">dyrehelsepersonellets utgifter til håndtering av kadaver</article></article></li><li data-li-identifier="d)" data-name="d)"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">spesifisering av merverdiavgift</article></article></li><li data-li-identifier="e)" data-name="e)"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">dyrehelsepersonellets kontonummer</article></article></li><li data-li-identifier="f)" data-name="f)"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">dyrehelsepersonellets underskrift</article></article></li><li data-li-identifier="g)" data-name="g)"><article class="listArticle" id="paragraf-7-ledd-2-punkt-7"><article class="legalP" id="paragraf-7-ledd-2-punkt-7-ledd-1">dato for underskrift.</article></article></li></ul></article><article class="legalP" id="paragraf-7-ledd-3">Krav om godtgjørelse etter § 3 a skal i tillegg inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-3-punkt-1"><article class="legalP" id="paragraf-7-ledd-3-punkt-1-ledd-1">beskrivelse av avtale med person med betalingsplikt om at behandlingen skulle utføres</article></article></li><li data-li-identifier="b)" data-name="b)"><article class="listArticle" id="paragraf-7-ledd-3-punkt-2"><article class="legalP" id="paragraf-7-ledd-3-punkt-2-ledd-1">kopier av kravene om betaling</article></article></li><li data-li-identifier="c)" data-name="c)"><article class="listArticle" id="paragraf-7-ledd-3-punkt-3"><article class="legalP" id="paragraf-7-ledd-3-punkt-3-ledd-1">erklæring om at betaling ikke har funnet sted.</article></article></li></ul></article><article class="legalP" id="paragraf-7-ledd-4">Krav om godtgjørelse etter § 3 b skal i tillegg inneholde<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-4-punkt-1"><article class="legalP" id="paragraf-7-ledd-4-punkt-1-ledd-1">erklæring om at dyret er viltlevende, eller at dyrehelsepersonellet ikke finner en eier eller innehaver å rette betalingskravet mot, selv om dyret åpenbart har en eier.</article></article></li></ul></article></article><article class="legalArticle" data-lovdata-URL="LTI/forskrift/2012-04-17-330/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Frist</span></h2><article class="legalP" id="paragraf-8-ledd-1">Krav om godtgjørelse skal sendes til Mattilsynet innen 4 måneder etter at nødhjelpen ble gitt.</article><article class="legalP" id="paragraf-8-ledd-2">Krav om godtgjørelse kan avvises dersom fristen i første ledd ikke overholdes eller opplysningene ikke er fullstendige.</article></article><article class="legalArticle" data-lovdata-URL="LTI/forskrift/2012-04-17-330/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Enkeltvedtak</span></h2><article class="legalP" id="paragraf-9-ledd-1">Mattilsynet vurderer kravene og fatter enkeltvedtak om rett til godtgjørelse etter denne forskriften.</article></article><article class="legalArticle" data-lovdata-URL="LTI/forskrift/2012-04-17-330/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straff</span></h2><article class="legalP" id="paragraf-10-ledd-1">Overtredelse av bestemmelser gitt i eller i medhold av forskriften er straffbart i henhold til dyrehelsepersonelloven § 37.</article></article><article class="legalArticle" data-lovdata-URL="LTI/forskrift/2012-04-17-330/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Denne forskriften trer i kraft straks.</article></article></main></body></html>