<!DOCTYPE html><html lang="no"><head><title>Forskrift om endring i forskrift om instruks om minimumskrav for tilsyn med identifikasjon og registrering av småfe</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-02-13-143</dd><dt class="dokid">DokumentID</dt><dd class="dokid">LTI/forskrift/2012-02-13-143</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 4 s 610</dd><dt class="dateInForce">I kraft fra</dt><dd class="dateInForce">2012-02-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-09-14-1058</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2012-02-17 15:20</dd><dt class="journalNumber">Journalnummer</dt><dd class="journalNumber">2012-0145</dd><dt class="titleShort">Korttittel</dt><dd class="titleShort">Endr. i forskrift om tilsyn med registrering av småfe</dd><dt class="title">Tittel</dt><dd class="title">Forskrift om endring i forskrift om instruks om minimumskrav for tilsyn med identifikasjon og registrering av småfe</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 13. februar 2012 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 1.2 nr. 131 (forordning (EU) nr. 1033/2010).</dd><dt class="refid">RefID</dt><dd class="refid">forskrift/2012-02-13-143</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om instruks om minimumskrav for tilsyn med identifikasjon og registrering av småfe<ul class="tocSubUl"><li>I<ul class="tocSubUl"><li>§ 1. Forordning (EF) nr. 1505/2006</li></ul></li><li>II</li><li>Forordninger</li><li>Forordninger i PDF</li></ul></li></ul></dd></dl></header><main class="documentBody" data-lovdata-URL="LTI/forskrift/2012-02-13-143" id="dokument"><h1>Forskrift om endring i forskrift om instruks om minimumskrav for tilsyn med identifikasjon og registrering av småfe</h1><section class="section" data-name="kapI" id="kapittel-1" data-lovdata-URL="LTI/forskrift/2012-02-13-143/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. september 2007 nr. 1058 om instruks om minimumskrav for tilsyn med identifikasjon og registrering av småfe gjøres følgende endringer:</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Forskrift om minstekrav til kontroll med identifikasjon og registrering av sauer og geiter</i></article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Mattilsynet 14. september 2007 med hjemmel i lov 19. desember 2003 nr. 124 om matproduksjon og mattrygghet mv. (matloven) § 33 annet ledd, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.<br /><strong>EØS-henvisninger:</strong> EØS-avtalen vedlegg I kap. I del 1.2 nr. 131 (forordning (EF) nr. 1505/2006 endret ved forordning (EU) nr. 1033/2010).</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Forordning (EF) nr. 1505/2006</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg I kapittel I del 1.2 nr. 131 (forordning (EF) nr. 1505/2006 som endret ved forordning (EU) nr. 1033/2010) om gjennomføring av rådsforordning (EF) nr. 21/2004 med hensyn til minstekrav til kontrollene som skal foretas i forbindelse med identifikasjon og registrering av sauer og geiter gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article> <article class="defaultP" margin-top="true">Vedlegget oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-02-13-143/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article> <article class="defaultP" margin-top="true">Nytt avsnitt «Forordninger» skal lyde:</article></section><section class="section" id="kapittel-3" data-lovdata-URL="LTI/forskrift/2012-02-13-143/KAPITTEL_3"><h2>Forordninger</h2><article class="legalP" id="kapittel-3-ledd-1">For å gjøre det lett å finne frem til ordlyden i de forordningene som blir gjennomført, gjengir vi dem i dette avsnittet. Teksten nedenfor er kun til informasjon, og er ikke en del av forskriften.</article><span class="futuretitle" id="kapittel-3-foreslåttittel-1">Forordning (EF) nr. 1505/2006</span><article class="legalP" id="kapittel-3-ledd-2">Nedenfor gjengis til informasjon norsk oversettelse av forordning (EF) nr. 1505/2006. Dette er grunnrettsakten. Grunnrettsakten er endret ved forordning (EU) nr. 1033/2010. Alle endringer av grunnrettsakten samt de endringer og tillegg som følger av EØS-tilpasningen av grunnrettsakten i samsvar med vedlegg I er innarbeidet nedenfor.</article> <article class="defaultP" margin-top="true">► <strong>B</strong> <i>Forordning (EF) nr. 1505/2006</i><p class="leddfortsettelse">som endret ved:</p><p class="leddfortsettelse">► <strong>M1</strong> Forordning (EU) nr. 1033/2010</p></article><article class="centeredP" data-text-align="center">KOMMISJONSFORORDNING (EF) nr. 1505/2006</article><article class="centeredP" data-text-align="center">av 11. oktober 2006</article><article class="centeredP" data-text-align="center">om gjennomføring av rådsforordning (EF) nr. 21/2004 med hensyn til minstekrav til kontrollene som skal foretas i forbindelse med identifikasjon og registrering av sauer og geiter</article> <article class="defaultP" margin-top="true">KOMMISJONEN FOR DE EUROPEISKE FELLESSKAP HAR –</article><article class="legalP" id="kapittel-3-ledd-3">under henvisning til traktaten om opprettelse av Det europeiske fellesskap,</article><article class="legalP" id="kapittel-3-ledd-4">under henvisning til rådsforordning (EF) nr. 21/2004 av 17. desember 2003 om opprettelse av et system for identifikasjon og registrering av sauer og geiter og om endring av forordning (EF) nr. 1782/2003 og direktiv 92/102/EØF og 64/432/EØF,<sup class="footnotereference" data-footnotereferencevalue="1" data-unique-footnote-counter="1">1</sup> særlig artikkel 10 nr. 1 bokstav a), og</article><article class="legalP" id="kapittel-3-ledd-5">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-ledd-5-punkt-1"><article class="legalP" id="kapittel-3-ledd-5-punkt-1-ledd-1">Ved forordning (EF) nr. 21/2004 fastsettes det at hver medlemsstat skal opprette et system for identifikasjon og registrering av sauer og geiter i samsvar med bestemmelsene i nevnte forordning. Det bør derfor fastsettes minstekrav til kontrollene som skal utføres av medlemsstatene for å bekrefte at forordningens krav til identifikasjon og registrering av disse dyrene er gjennomført på en korrekt måte («kontrollene»).</article></article></li><li data-li-identifier="2)" data-name="2)"><article class="listArticle" id="kapittel-3-ledd-5-punkt-2"><article class="legalP" id="kapittel-3-ledd-5-punkt-2-ledd-1">Vedkommende myndighet i hver medlemsstat bør utføre kontroller på grunnlag av en risikoanalyse. Risikoanalysen bør ta alle relevante faktorer med i betraktning, særlig med hensyn til dyrehelsen.</article></article></li><li data-li-identifier="3)" data-name="3)"><article class="listArticle" id="kapittel-3-ledd-5-punkt-3"><article class="legalP" id="kapittel-3-ledd-5-punkt-3-ledd-1">Det bør fastsettes hvor stor prosentdel av driftsenheter og dyr som skal kontrolleres i medlemsstatene. Disse satsene vil bli revidert innen 31. desember 2009 på grunnlag av resultatene i rapportene over de utførte kontrollene, som er oversendt av medlemsstatene.</article></article></li><li data-li-identifier="4)" data-name="4)"><article class="listArticle" id="kapittel-3-ledd-5-punkt-4"><article class="legalP" id="kapittel-3-ledd-5-punkt-4-ledd-1">Som hovedregel bør alle dyrene på en driftsenhet kontrolleres. Når det gjelder driftsenheter med mer enn 20 dyr, bør vedkommende myndighet imidlertid tillates å begrense kontrollene til et passende representativt utvalg av dyrene.</article></article></li><li data-li-identifier="5)" data-name="5)"><article class="listArticle" id="kapittel-3-ledd-5-punkt-5"><article class="legalP" id="kapittel-3-ledd-5-punkt-5-ledd-1">Medlemsstatene skal oversende en årlig rapport til Kommisjonen med opplysninger om gjennomføringen av kontrollene. Det bør fastsettes en modell for rapporten i denne forordningen.</article></article></li><li data-li-identifier="6)" data-name="6)"><article class="listArticle" id="kapittel-3-ledd-5-punkt-6"><article class="legalP" id="kapittel-3-ledd-5-punkt-6-ledd-1">Tiltakene fastsatt i denne forordning er i samsvar med uttalelsen fra Den faste komité for næringsmiddelkjeden og dyrehelsen</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 5 av 9.1.2004, s. 8.</article></footer> <article class="defaultP" margin-top="true">– VEDTATT DENNE FORORDNING:</article><span class="futuretitle" id="kapittel-3-foreslåttittel-2">Artikkel 1<br />Kontroller angående de driftsansvarliges overholdelse av forordning (EF) nr. 21/2004</span><article class="legalP" id="kapittel-3-ledd-6">Medlemsstatene skal utføre kontroller på stedet («kontroller») for å bekrefte at de driftsansvarlige overholder kravene til identifikasjon og registrering av dyrene som fastsatt i forordning (EF) nr. 21/2004.</article><article class="legalP" id="kapittel-3-ledd-7">Kontrollene skal minst oppfylle minstekravene fastsatt i artikkel 2–5 i denne forordning.</article><span class="futuretitle" id="kapittel-3-foreslåttittel-3">Artikkel 2<br />Antall driftsenheter som skal kontrolleres</span><article class="legalP" id="kapittel-3-ledd-8">Vedkommende myndighet skal utføre kontroller hvert år som skal omfatte minst 3&#xa0;% av driftsenhetene og minst 5&#xa0;% av dyrene i medlemsstaten.</article><article class="legalP" id="kapittel-3-ledd-9">Dersom disse kontrollene viser en betydelig grad av manglende overholdelse av forordning (EF) nr. 21/2004, skal imidlertid disse satsene økes i den etterfølgende kontrollperioden.</article><span class="futuretitle" id="kapittel-3-foreslåttittel-4">Artikkel 3<br />Utvelging av driftsenheter for kontroll</span><article class="legalP" id="kapittel-3-ledd-10">Vedkommende myndighet skal velge ut driftsenheter som skal kontrolleres på grunnlag av en risikoanalyse som minst skal ta hensyn til følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-10-punkt-1"><article class="legalP" id="kapittel-3-ledd-10-punkt-1-ledd-1">antall dyr på driftsenheten,</article></article></li><li data-li-identifier="b)" data-name="b)"><article class="listArticle" id="kapittel-3-ledd-10-punkt-2"><article class="legalP" id="kapittel-3-ledd-10-punkt-2-ledd-1">faktorer som berører dyrehelsen, særlig tidligere utbrudd av dyresykdommer,</article></article></li><li data-li-identifier="c)" data-name="c)"><article class="listArticle" id="kapittel-3-ledd-10-punkt-3"><article class="legalP" id="kapittel-3-ledd-10-punkt-3-ledd-1">det beløp som driftsenheten årlig gjør krav på/får utbetalt i tilskudd for sauer og geiter,</article></article></li><li data-li-identifier="d)" data-name="d)"><article class="listArticle" id="kapittel-3-ledd-10-punkt-4"><article class="legalP" id="kapittel-3-ledd-10-punkt-4-ledd-1">vesentlige endringer i forhold til tidligere års kontrollperioder,</article></article></li><li data-li-identifier="e)" data-name="e)"><article class="listArticle" id="kapittel-3-ledd-10-punkt-5"><article class="legalP" id="kapittel-3-ledd-10-punkt-5-ledd-1">resultatene av kontroller utført i tidligere års kontrollperioder, særlig av om driftsenhetens register føres korrekt, og av transportdokumenter,</article></article></li><li data-li-identifier="f)" data-name="f)"><article class="listArticle" id="kapittel-3-ledd-10-punkt-6"><article class="legalP" id="kapittel-3-ledd-10-punkt-6-ledd-1">korrekt videresending av opplysningene til vedkommende myndighet,</article></article></li><li data-li-identifier="g)" data-name="g)"><article class="listArticle" id="kapittel-3-ledd-10-punkt-7"><article class="legalP" id="kapittel-3-ledd-10-punkt-7-ledd-1">andre kriterier som skal defineres av medlemsstatene.</article></article></li></ul></article><span class="futuretitle" id="kapittel-3-foreslåttittel-5">Artikkel 4<br />Framgangsmåte for kontroll</span><article class="numberedLegalP" data-numerator="1" id="kapittel-3-nummer-1">1. Vedkommende myndighet skal generelt utføre kontroller uten forhåndsvarsel.<article class="legalP" id="kapittel-3-nummer-1-ledd-1">Imidlertid kan det gis forhåndsvarsel når det er nødvendig. Et eventuelt forhåndsvarsel skal begrenses til det strengt nødvendige og skal normalt ikke overstige 48 timer, bortsett fra i unntakstilfeller.</article></article><article class="numberedLegalP" data-numerator="2" id="kapittel-3-nummer-2">2. Kontrollene kan gjennomføres sammen med andre kontroller fastsatt i Fellesskapets regelverk.</article><span class="futuretitle" id="kapittel-3-foreslåttittel-6">Artikkel 5<br />Antall dyr som skal kontrolleres</span><article class="numberedLegalP" data-numerator="1" id="kapittel-3-nummer-3">1. Vedkommende myndighet skal kontrollere identifikasjonen til alle dyr på driftsenheten.<article class="legalP" id="kapittel-3-nummer-3-ledd-1">Dersom antallet dyr på driftsenheten overstiger tjue, kan imidlertid vedkommende myndighet beslutte å kontrollere identifikasjonsmerkingen på et representativt utvalg av disse dyrene i samsvar med internasjonalt godkjente standarder, forutsatt at antallet dyr som kontrolleres, er tilstrekkelig for å påvise en manglende overholdelse av forordning (EF) nr. 21/2004 på 5&#xa0;% blant dyreholderne av slike dyr, med et konfidensintervall på 95&#xa0;%.</article></article><article class="numberedLegalP" data-numerator="2" id="kapittel-3-nummer-4">2. Dersom det ved en kontroll av et representativt utvalg av dyr i samsvar med nr. 1 andre ledd i denne artikkel framkommer at kravene om identifikasjonsmerking og registrering fastsatt i artikkel 3 nr. 1 i forordning nr. 21/2004 ikke er overholdt av dyreholderen, skal alle dyr på driftsenheten kontrolleres.<article class="legalP" id="kapittel-3-nummer-4-ledd-1">Vedkommende myndighet kan imidlertid beslutte å kontrollere identifikasjonsmerkingen av et representativt utvalg av disse dyrene i samsvar med internasjonalt godkjente standarder som sikrer en vurdering av manglende overholdelse på over 5&#xa0;% med en nøyaktighet på +/-2&#xa0;%, med et konfidensintervall på 95&#xa0;%.</article></article><span class="futuretitle" id="kapittel-3-foreslåttittel-7">Artikkel 6<br />Vedkommende myndighets rapporter</span><article class="legalP" id="kapittel-3-ledd-11">Vedkommende myndighet skal utarbeide en rapport for hver kontroll i et format som er standardisert på nasjonalt plan av medlemsstaten, og den skal minst inneholde følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-11-punkt-1"><article class="legalP" id="kapittel-3-ledd-11-punkt-1-ledd-1">begrunnelsen for at driftsenheten er valgt ut til kontroll,</article></article></li><li data-li-identifier="b)" data-name="b)"><article class="listArticle" id="kapittel-3-ledd-11-punkt-2"><article class="legalP" id="kapittel-3-ledd-11-punkt-2-ledd-1">personene som er til stede under kontrollen,</article></article></li><li data-li-identifier="c)" data-name="c)"><article class="listArticle" id="kapittel-3-ledd-11-punkt-3"><article class="legalP" id="kapittel-3-ledd-11-punkt-3-ledd-1">resultatene av kontrollen og eventuelle tilfeller av manglende overholdelse av forordning (EF) nr. 21/2004.</article></article></li></ul></article><article class="legalP" id="kapittel-3-ledd-12">Vedkommende myndighet skal gi dyreholderen eller dennes representant mulighet til å underskrive rapporten og eventuelt gi sine merknader til innholdet i den.</article><span class="futuretitle" id="kapittel-3-foreslåttittel-8">Artikkel 7<br />Medlemsstatenes årsrapporter</span><article class="legalP" id="kapittel-3-ledd-13">Medlemsstatene skal innen 31. august 2008 og deretter hvert år innen 31. august, oversende til Kommisjonen en årsrapport i samsvar med modellen fastsatt i vedlegget, med resultatene av kontrollene som er utført i den foregående årlige kontrollperioden, og som minst inneholder følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-13-punkt-1"><article class="legalP" id="kapittel-3-ledd-13-punkt-1-ledd-1">antall driftsenheter i den berørte medlemsstaten,</article></article></li></ul><p class="leddfortsettelse">► <strong>M1</strong></p><ul class="defaultList"><li data-li-identifier="b)" data-name="b)"><article class="listArticle" id="kapittel-3-ledd-13-punkt-2"><article class="legalP" id="kapittel-3-ledd-13-punkt-2-ledd-1">antall driftsenheter som er kontrollert,</article></article></li></ul><p class="leddfortsettelse">◄ <strong>M1</strong></p><ul class="defaultList"><li data-li-identifier="c)" data-name="c)"><article class="listArticle" id="kapittel-3-ledd-13-punkt-3"><article class="legalP" id="kapittel-3-ledd-13-punkt-3-ledd-1">samlet antall dyr som var registrert i begynnelsen av rapporteringsperioden,</article></article></li><li data-li-identifier="d)" data-name="d)"><article class="listArticle" id="kapittel-3-ledd-13-punkt-4"><article class="legalP" id="kapittel-3-ledd-13-punkt-4-ledd-1">antall dyr som er kontrollert,</article></article></li><li data-li-identifier="e)" data-name="e)"><article class="listArticle" id="kapittel-3-ledd-13-punkt-5"><article class="legalP" id="kapittel-3-ledd-13-punkt-5-ledd-1">eventuelle resultater av kontroller som viser manglende overholdelse av forordning (EF) nr. 21/2004 blant dyreholderne,</article></article></li><li data-li-identifier="f)" data-name="f)"><article class="listArticle" id="kapittel-3-ledd-13-punkt-6"><article class="legalP" id="kapittel-3-ledd-13-punkt-6-ledd-1">eventuelle sanksjoner pålagt i samsvar med artikkel 12 nr. 2 i forordning (EF) nr. 21/2004.</article></article></li></ul></article><span class="futuretitle" id="kapittel-3-foreslåttittel-9">Artikkel 8<br />Ikrafttredelse og anvendelse</span><article class="legalP" id="kapittel-3-ledd-14">Denne forordning trer i kraft den 20. dag etter at den er kunngjort i <i>Den europeiske unions tidende</i>.</article><article class="legalP" id="kapittel-3-ledd-15">Den får anvendelse fra 1. januar 2007.</article><article class="legalP" id="kapittel-3-ledd-16">Denne forordning er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-ledd-17">Utferdiget i Brussel, 11. oktober 2006. <table><tbody><tr><td data-text-align="left" data-vertical-align="top"><i>For Kommisjonen</i></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Markos KYPRIANOU</td><td data-text-align="left" data-vertical-align="top" /></tr><tr><td data-text-align="left" data-vertical-align="top"><i>Medlem av Kommisjonen</i></td><td data-text-align="left" data-vertical-align="top" /></tr></tbody></table><p class="leddfortsettelse">► <strong>M1</strong></p></article><span class="futuretitle" id="kapittel-3-foreslåttittel-10">Vedlegg<br />Rapport om resultatene av kontroller foretatt av sauer og geiter med hensyn til kravene til identifikasjon og registrering av disse dyrene i samsvar med forordning (EF) nr. 21/2004</span><ul class="defaultList"><li data-li-identifier="1." data-name="1."><article class="listArticle" id="kapittel-3-foreslåttittel-10-punkt-1"><article class="legalP" id="kapittel-3-foreslåttittel-10-punkt-1-ledd-1">Generell informasjon om driftsenhetene, dyrene og kontrollene <table><tbody><tr><td data-text-align="left" data-vertical-align="top">Samlet antall driftsenheter i medlemsstaten ved begynnelsen av rapporteringsåret<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Samlet antall driftsenheter kontrollert i løpet av rapporteringsåret</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Samlet antall registrerte dyr i medlemsstaten ved begynnelsen av rapporteringsåret<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top" /></tr><tr><td data-text-align="left" data-vertical-align="top">Samlet antall dyr kontrollert i driftsenheter i løpet av rapporteringsperioden<sup class="footnotereference" data-footnotereferencevalue="1" data-unique-footnote-counter="1">1</sup></td><td data-text-align="left" data-vertical-align="top" /></tr></tbody></table></article></article></li></ul><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Eller annen nasjonal referansedato for dyrestatistikk.</article></footer><ul class="defaultList"><li data-li-identifier="2." data-name="2."><article class="listArticle" id="kapittel-3-foreslåttittel-10-punkt-2"><article class="legalP" id="kapittel-3-foreslåttittel-10-punkt-2-ledd-1">Tilfeller av manglende overholdelse <table><tbody><tr><td data-text-align="left" data-vertical-align="top">Antall driftsenheter med manglende overholdelse</td><td data-text-align="left" data-vertical-align="top" /></tr></tbody></table></article></article></li><li data-li-identifier="3." data-name="3."><article class="listArticle" id="kapittel-3-foreslåttittel-10-punkt-3"><article class="legalP" id="kapittel-3-foreslåttittel-10-punkt-3-ledd-1">Pålagte sanksjoner <table><tbody><tr><td data-text-align="left" data-vertical-align="top">Antall driftsenheter med pålagte sanksjoner</td><td data-text-align="left" data-vertical-align="top" /></tr></tbody></table></article></article></li></ul><p class="leddfortsettelse">◄ <strong>M1</strong></p></section><section class="section" id="kapittel-4" data-lovdata-URL="LTI/forskrift/2012-02-13-143/KAPITTEL_4"><h2>Forordninger i PDF</h2><article class="legalP" id="kapittel-4-ledd-1">Nedenfor gjengis forordning (EF) nr. 1505/2006 og forordning (EU) nr. 1033/2010.</article> <article class="defaultP" margin-top="true">Forordning (EF) nr. 1505/2006</article> <article class="defaultP" margin-top="true">For å lese forordning (EF) nr. 1505/2006 se her: (pdf)</article> <article class="defaultP" margin-top="true">Forordning (EU) nr. 1033/2010</article> <article class="defaultP" margin-top="true">For å lese forordning (EU) nr. 1033/2010 se her: (pdf)</article></section></main></body></html>