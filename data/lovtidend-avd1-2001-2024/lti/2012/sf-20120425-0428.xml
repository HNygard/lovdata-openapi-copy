<!DOCTYPE html><html lang="no"><head><title>Forskrift om endring i forskrift om registrering av skip i norsk ordinært skipsregister</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-04-25-428</dd><dt class="dokid">DokumentID</dt><dd class="dokid">LTI/forskrift/2012-04-25-428</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 6 s 930</dd><dt class="dateInForce">I kraft fra</dt><dd class="dateInForce">2012-04-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1992-07-30-593</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-06-24-39/§38</li></ul></dd><dt class="dateOfPublication">Kunngjort</dt><dd class="dateOfPublication">2012-05-18 13:55</dd><dt class="journalNumber">Journalnummer</dt><dd class="journalNumber">2012-0364</dd><dt class="titleShort">Korttittel</dt><dd class="titleShort">Endr. i forskrift om registrering av skip i NOS</dd><dt class="title">Tittel</dt><dd class="title">Forskrift om endring i forskrift om registrering av skip i norsk ordinært skipsregister</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og handelsdepartementet 25. april 2012 med hjemmel i lov 24. juni 1994 nr. 39 om sjøfarten (sjøloven) § 38.</dd><dt class="refid">RefID</dt><dd class="refid">forskrift/2012-04-25-428</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om registrering av skip i norsk ordinært skipsregister<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-04-25-428" id="dokument"><h1>Forskrift om endring i forskrift om registrering av skip i norsk ordinært skipsregister</h1><section class="section" data-name="kapI" id="kapittel-1" data-lovdata-URL="LTI/forskrift/2012-04-25-428/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juli 1992 nr. 593 om registrering av skip i norsk ordinært skipsregister gjøres følgende endringer:</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-2">Norsk ordinært skipsregister føres av den tjenestemann Sjøfartsdirektoratet tilsetter som registerfører.</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-1-ledd-3">Ved betaling via bank skal forhåndstrykket blankett med kundeidentifikasjon (KID) utstedt av Sjøfartsdirektoratet, eller den de bemyndiger, benyttes. Ved elektronisk betaling skal kundeidentifikasjon (KID) oppgis sammen med betalingsoppdraget til betalers bank. Betalingsformidlere skal avvise elektroniske betalingsoppdrag for gebyrer der det ikke er oppgitt gyldig kundeidentifikasjon (KID).</article> <article class="defaultP" margin-top="true">§ 7 tredje ledd a) skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">gjenpart av skipets målebrev eller for fartøy under 15 meter og fritidsfartøy mellom 15 og 24 meter dokumenterte måledata av lengde, bredde og dypgående eller dybde, jf. § 15.</article></article></li></ul></article> <article class="defaultP" margin-top="true">§ 7a første ledd skal lyde:</article><article class="legalP" id="kapittel-1-ledd-4">Nasjonalitetsbeviset skal inneholde opplysninger om skipets navn, kjenningssignal, IMO-identifikasjonsnummer, byggested og -år, brutto- og nettotonnasje, skipstype, hjemsted, register samt eierens navn og adresse. For ikke-målepliktige skip kan brutto og nettotonnasje erstattes med lengde, bredde og dybde. Nasjonalitetsbeviset utstedes på formular fastsatt av Sjøfartsdirektoratet.</article> <article class="defaultP" margin-top="true">§ 7b fjerde ledd skal lyde:</article><article class="legalP" id="kapittel-1-ledd-5">Gjenpart av utstedt nasjonalitetsbevis skal oppbevares hos Sjøfartsdirektoratet.</article> <article class="defaultP" margin-top="true">§ 7c annet ledd skal lyde:</article><article class="legalP" id="kapittel-1-ledd-6">Rederiet skal sende skriftlig bekreftelse til Sjøfartsdirektoratet på at nasjonalitetsbeviset er mottatt. Rederiet skal påse at eventuelt ombordværende nasjonalitetsbevis eller midlertidig nasjonalitetsbevis blir returnert til Sjøfartsdirektoratet.</article> <article class="defaultP" margin-top="true">§ 7d første ledd skal lyde:</article><article class="legalP" id="kapittel-1-ledd-7">Dersom et skip ved utstedelse av nasjonalitetsbevis befinner seg i utlandet, og endelig nasjonalitetsbevis ikke kan ventes å nå frem før skipets avgang, kan midlertidig nasjonalitetsbevis utstedes av vedkommende utenriksstasjon etter instruks i hvert enkelt tilfelle fra Sjøfartsdirektoratet.</article> <article class="defaultP" margin-top="true">§ 15 overskrift skal lyde:</article> <article class="defaultP" margin-top="true"><i>Måledata for fartøy under 15 meter og fritidsfartøy mellom 15 og 24 meter</i></article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-8">Måledata skal omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Lengde, dvs. den største lengde fra forkant av forreste del av skroget til akterkant av akterste del av skroget,</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">bredde, dvs. bredden målt utvendig på hud uansett materiale, fenderlister ikke medregnet,</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">dypgående, for fritidsbåter som angitt i samsvarserklæring,</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">for andre fartøyer, dypgående som er angitt fra produsenten,</article></article></li><li data-li-identifier="e)" data-name="e)"><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">som alternativ til dypgående kan benyttes dybde, dvs. dybde målt midtskips i senterlinjen fra underkant av dekket til overkant av bunnstokk/ dobbeltbunn.</article></article></li></ul></article> <article class="defaultP" margin-top="true">§ 15 andre ledd skal ha innrykkavstand i samsvar med resten av forskriften:</article><article class="legalP" id="kapittel-1-ledd-9">Lengde, bredde og dypgående eller dybde, for andre fartøy enn fiske- og fangstfartøy, kan dokumenteres ved byggebrev fra produsent, generalarrangementstegninger, godkjent CE-dokumentasjon, erklæring fra produsent eller tilsvarende dokumentasjon som registerfører finner ubetenkelig å kunne godta. For fiske- og fangstfartøy dokumenteres disse av Sjøfartsdirektoratet eller foretak godkjent av Sjøfartsdirektoratet.</article> <article class="defaultP" margin-top="true">§ 15 tredje ledd skal ha innrykkavstand i samsvar med resten av forskriften og skal lyde:</article><article class="legalP" id="kapittel-1-ledd-10">Dersom måledata ikke kan dokumenteres, kan fartøyet ikke registreres. I særlige tilfeller kan rekvirenten begjære at oppmåling foretas av Sjøfartsdirektoratet.</article> <article class="defaultP" margin-top="true">§ 26 overskrift skal lyde:</article> <article class="defaultP" margin-top="true"><i>Melding om endring</i></article> <article class="defaultP" margin-top="true">§ 26 annet ledd skal lyde:</article><article class="legalP" id="kapittel-1-ledd-11">Med melding om endring av skipets data skal følge skriftlig bevis for endringen. For skip over 15 m skjer endring av skipets navn ved søknad til Sjøfartsdirektoratet. For endring av hjemsted er det tilstrekkelig med eierens skriftlige erklæring om hvor hjemstedet skal være. Endring av eierforholdet anses meldt samtidig som hjemmelsdokument sendes til registrering. Som hjelpedokument til hjemmelsdokument skal følge erklæring – på blankett fastsatt av Nærings- og handelsdepartementet – som viser at nasjonalitetsvilkårene er oppfylt, jf. sjølovens § 1, § 4 og § 33.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-04-25-428/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Endringene trer i kraft straks.</article></section></main></body></html>