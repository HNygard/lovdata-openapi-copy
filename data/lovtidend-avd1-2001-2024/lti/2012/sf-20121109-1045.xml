<!DOCTYPE html><html lang="no"><head><title>Forskrift om virksomhetsovergripende pasientjournal i formalisert arbeidsfellesskap</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-09-1045</dd><dt class="dokid">DokumentID</dt><dd class="dokid">LTI/forskrift/2012-11-09-1045</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 2059</dd><dt class="dateInForce">I kraft fra</dt><dd class="dateInForce">2012-11-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1385</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-05-18-24/§6b</li></ul></dd><dt class="dateOfPublication">Kunngjort</dt><dd class="dateOfPublication">2012-11-09 14:20</dd><dt class="journalNumber">Journalnummer</dt><dd class="journalNumber">2012-0864</dd><dt class="titleShort">Korttittel</dt><dd class="titleShort">Forskrift om virksomhetsovergripende pasientjournal</dd><dt class="title">Tittel</dt><dd class="title">Forskrift om virksomhetsovergripende pasientjournal i formalisert arbeidsfellesskap</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 9. november 2012 med hjemmel i lov 18. mai 2001 nr. 24 om helseregistre og behandling av helseopplysninger (helseregisterloven) § 6b. Fremmet av Helse- og omsorgsdepartementet</dd><dt class="refid">RefID</dt><dd class="refid">forskrift/2012-11-09-1045</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om virksomhetsovergripende pasientjournal i formalisert arbeidsfellesskap<ul class="tocSubUl"><li>§ 1. Forskriftens virkeområde</li><li>§ 2. Definisjoner</li><li>§ 3. Avtale om virksomhetsovergripende pasientjournal i formalisert arbeidsfellesskap</li><li>§ 4. Databehandlingsansvar</li><li>§ 5. Tilgang og tilgangskontroll</li><li>§ 6. Opphør av formalisert arbeidsfellesskap</li><li>§ 7. Erstatningsansvar</li><li>§ 8. Ikrafttredelse</li><li>§ 9. Endringer i andre forskrifter</li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-09-1045" id="dokument"><h1>Forskrift om virksomhetsovergripende pasientjournal i formalisert arbeidsfellesskap</h1><article class="legalArticle" data-lovdata-URL="LTI/forskrift/2012-11-09-1045/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h2><article class="legalP" id="paragraf-1-ledd-1">Forskriften regulerer virksomhetsovergripende pasientjournal i formalisert arbeidsfellesskap i helse- og omsorgstjenesten.</article></article><article class="legalArticle" data-lovdata-URL="LTI/forskrift/2012-11-09-1045/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>formalisert arbeidsfellesskap:</i> samarbeid mellom to eller flere virksomheter som tydelig fremstår som en enhet. En kommune som inngår avtale med andre offentlige eller private tjenesteytere etter helse- og omsorgstjenesteloven § 3-1 femte ledd for å yte helhetlige helse- og omsorgstjenester anses som formalisert arbeidsfellesskap.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>virksomhetsovergripende pasientjournal:</i> behandlingsrettet helseregister i formalisert arbeidsfellesskap hvor helsepersonell, og personell som yter helse- og omsorgstjenester etter helse- og omsorgstjenesteloven, nedtegner eller registrerer opplysninger om pasient og bruker, jf. helsepersonelloven § 39 og § 40.</article></article></li></ul></article></article><article class="legalArticle" data-lovdata-URL="LTI/forskrift/2012-11-09-1045/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Avtale om virksomhetsovergripende pasientjournal i formalisert arbeidsfellesskap</span></h2><article class="legalP" id="paragraf-3-ledd-1">Avtale om bruk av virksomhetsovergripende pasientjournal kan inngås i formalisert arbeidsfellesskap dersom det vil fremme ytelse av effektive og forsvarlige helse- og omsorgstjenester til pasienter og brukere. Avtalen skal være skriftlig og inneholde:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Oversikt over virksomhetenes navn og adresse.</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Oversikt over hvilke oppgaver og tjenester arbeidsfellesskapet skal samarbeide om, ansvarsforhold og oppsigelse av avtalen.</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Navn og adresse på den databehandlingsansvarlige og dennes representant.</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Navn og adresse på eventuelle databehandlere etter helseregisterloven § 18.</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Opplysninger om hvor pasientjournalene skal overføres ved opphør av arbeidsfellesskapet.</article></article></li></ul></article></article><article class="legalArticle" data-lovdata-URL="LTI/forskrift/2012-11-09-1045/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Databehandlingsansvar</span></h2><article class="legalP" id="paragraf-4-ledd-1">En eller alle virksomhetene i et formalisert arbeidsfellesskap kan være databehandlingsansvarlig for arbeidsfellesskapets pasientjournal. Dersom alle virksomhetene er databehandlingsansvarlige, skal det utpekes en representant som utad representerer alle behandlingsansvarlige.</article><article class="legalP" id="paragraf-4-ledd-2">Når en kommune og en eller flere offentlige eller private tjenesteytere som yter tjenester på vegne av kommunen tar i bruk virksomhetsovergripende pasientjournal for å oppfylle journalføringsplikten, er kommunen databehandlingsansvarlig.</article><article class="legalP" id="paragraf-4-ledd-3">Dersom bare en av virksomhetene er databehandlingsansvarlig er de andre virksomhetene i arbeidsfellesskapet underlagt den databehandlingsansvarliges instruksjonsmyndighet ved behandling av opplysningene i registeret.</article></article><article class="legalArticle" data-lovdata-URL="LTI/forskrift/2012-11-09-1045/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilgang og tilgangskontroll</span></h2><article class="legalP" id="paragraf-5-ledd-1">Tilgang til helseopplysninger i arbeidsfellesskapets pasientjournal kan bare gis til den som har tjenstlig behov og i samsvar med gjeldende bestemmelser om taushetsplikt.</article><article class="legalP" id="paragraf-5-ledd-2">Den eller de databehandlingsansvarlige skal etablere nødvendige tiltak for tilgang og tilgangskontroll, i samsvar med bestemmelsene om informasjonssikkerhet i og i medhold av personopplysningsloven og helseregisterloven.</article></article><article class="legalArticle" data-lovdata-URL="LTI/forskrift/2012-11-09-1045/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Opphør av formalisert arbeidsfellesskap</span></h2><article class="legalP" id="paragraf-6-ledd-1">Et formalisert arbeidsfellesskap opphører når en eller flere av deltagerne trekker seg fra samarbeidet.</article></article><article class="legalArticle" data-lovdata-URL="LTI/forskrift/2012-11-09-1045/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Erstatningsansvar</span></h2><article class="legalP" id="paragraf-7-ledd-1">Alle databehandlingsansvarlige i et formalisert arbeidsfellesskap hefter sammen for erstatningsansvar som følger av helseregisterloven § 35.</article></article><article class="legalArticle" data-lovdata-URL="LTI/forskrift/2012-11-09-1045/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article><article class="legalArticle" data-lovdata-URL="LTI/forskrift/2012-11-09-1045/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i andre forskrifter</span></h2><article class="centeredP" data-text-align="center">I</article><article class="legalP" id="paragraf-9-ledd-1">Forskrift 21. desember 2000 nr. 1385 om pasientjournal § 15</article> <article class="defaultP" margin-top="true">Ny setning i § 15 tredje ledd andre punktum lyder;</article><article class="legalP" id="paragraf-9-ledd-2">Ved opphør av formalisert arbeidsfellesskap gjelder forskrift om virksomhetsovergripende pasientjournal for formaliserte arbeidsfellesskap.</article> <article class="defaultP" margin-top="true">Nåværende § 15 tredje ledd andre og tredje punktum flyttes til § 15 tredje ledd tredje og fjerde punktum.</article></article></main></body></html>