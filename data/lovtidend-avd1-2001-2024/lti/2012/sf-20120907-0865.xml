<!DOCTYPE html><html lang="no"><head><title>Forskrift om endring i forskrift om bokføring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-09-07-865</dd><dt class="dokid">DokumentID</dt><dd class="dokid">LTI/forskrift/2012-09-07-865</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1846</dd><dt class="dateInForce">I kraft fra</dt><dd class="dateInForce">2012-09-07, med virkning for regnskapsår påbegynt 1. januar 2013 eller senere</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-01-1558</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-11-19-73/§3</li><li>lov/2004-11-19-73/§5</li><li>lov/2004-11-19-73/§12</li><li>lov/2004-11-19-73/§13</li><li>lov/2004-11-19-73/§13b</li><li>lov/2004-11-19-73/§16</li></ul></dd><dt class="dateOfPublication">Kunngjort</dt><dd class="dateOfPublication">2012-09-11 14:30</dd><dt class="lastupdated">Rettet</dt><dd class="lastupdated">2018-03-19 (se nederst)</dd><dt class="journalNumber">Journalnummer</dt><dd class="journalNumber">2012-0733</dd><dt class="titleShort">Korttittel</dt><dd class="titleShort">Endr. i forskrift om bokføring</dd><dt class="title">Tittel</dt><dd class="title">Forskrift om endring i forskrift om bokføring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 7. september 2012 med hjemmel i lov 19. november 2004 nr. 73 om bokføring (bokføringsloven) § 3, § 5 annet ledd, § 12, § 13 annet ledd, § 13b annet ledd og § 16.</dd><dt class="refid">RefID</dt><dd class="refid">forskrift/2012-09-07-865</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bokføring<ul class="tocSubUl"><li>I<ul class="tocSubUl"><li>§ 3-1. Spesifikasjoner av pliktig regnskapsrapportering</li><li>§ 5-1-1a. Språk i salgsdokument</li><li>§ 5-5a. Dokumentasjon av merverdiavgift, toll og særavgifter ved innførsel av varer</li><li>§ 7-6. Lukking av regnskapsperioder</li><li>§ 7-7. Elektronisk tilgjengelighet</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2012-09-07-865" id="dokument"><h1>Forskrift om endring i forskrift om bokføring</h1><section class="section" data-name="kapI" id="kapittel-1" data-lovdata-URL="LTI/forskrift/2012-09-07-865/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. desember 2004 nr. 1558 om bokføring gjøres følgende endringer:</article> <article class="defaultP" margin-top="true">§ 2-1 siste strekpunkt oppheves.</article> <article class="defaultP" margin-top="true">Overskriften til kapittel 3 skal lyde:<p class="leddfortsettelse"><i>Spesifikasjoner av pliktig regnskapsrapportering</i></p></article> <article class="defaultP" margin-top="true">Overskriften til § 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Spesifikasjoner av pliktig regnskapsrapportering</span></span></article> <article class="defaultP" margin-top="true">§ 3-1 første ledd nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Spesifikasjon av salg og andre ytelser til ledende ansatte. Med ledende ansatte forstås daglig leder, butikksjefer, avdelingssjefer og andre som har bestemmende myndighet over prisfastsettelsen knyttet til eget kjøp av varer og tjenester. Alle salg av varer og tjenester til ledende ansatte spesifisert pr. ansatt i ordnet rekkefølge med dokumentasjonsdato og dokumentasjonshenvisning. Dette gjelder selv om den ledende ansatte opptrer som forbruker.</article></article></li></ul></article> <article class="defaultP" margin-top="true">§ 3-1 første ledd nytt nr. 10 skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Spesifikasjon av elimineringer og andre posteringer ved utarbeidelse av konsernregnskap. Alle poster spesifisert enkeltvis med dokumentasjonshenvisning.</article></article></li></ul></article> <article class="defaultP" margin-top="true">§ 3-1 annet ledd skal lyde:</article><article class="legalP" id="kapittel-1-ledd-2">Kunde- og leverandørspesifikasjoner som nevnt i første ledd nr. 3 og 4 skal også omfatte kontante salg og kjøp når varen eller tjenesten er beregnet for videresalg eller som direkte innsatsfaktor i produksjon eller tjenesteleveranse, eller vederlaget utgjør mer enn kr 40&#xa0;000 inklusive merverdiavgift. Bokføringspliktige som i hovedsak selger kontant, kan spesifisere slike salg ved fremleggelse av kopier av salgsdokumentasjonen ordnet pr. kunde. Det samme gjelder spesifikasjon av salg til ledende ansatte, jf. første ledd nr. 7.</article> <article class="defaultP" margin-top="true">§ 3-1 nytt femte ledd skal lyde:</article><article class="legalP" id="kapittel-1-ledd-3">Dato for utarbeidelse av spesifikasjoner av pliktig regnskapsrapportering skal fremgå av spesifikasjonene.</article> <article class="defaultP" margin-top="true">Ny § 5-1-1a skal lyde:</article><article class="futureLegalArticle" data-name="§5-1-1a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-1-1a</span>. <span class="legalArticleTitle">Språk i salgsdokument</span></span><article class="legalP" id="kapittel-1-foreslåttparagraf-2-ledd-1">Salgsdokumentet skal utstedes på et språk som nevnt i bokføringsloven § 12. Bokføringspliktige med filialer i utlandet kan likevel utstede filialens salgsdokument på det lokale språket.</article></article> <article class="defaultP" margin-top="true">§ 5-1-2 tredje ledd nytt fjerde til sjette punktum skal lyde:</article><article class="legalP" id="kapittel-1-ledd-4">Dersom selger er aksjeselskap, allmennaksjeselskap eller filial av utenlandsk selskap skal organisasjonsnummer, og i tilfelle MVA, etterfølges av ordet «Foretaksregisteret», jf. foretaksregisterloven § 10-2. Videre skal hovedkontorets adresse framgå av salgsdokumentet til slik selger. Dersom slik selger er under avvikling, skal dette framgå av salgsdokumentet.</article> <article class="defaultP" margin-top="true">§ 5-2-7 nytt annet ledd skal lyde:</article><article class="legalP" id="kapittel-1-ledd-5">Første ledd er ikke til hinder for at ikke-avgiftspliktige leveranser forskuddsfaktureres.</article> <article class="defaultP" margin-top="true">§ 5-5 tredje ledd skal lyde:</article><article class="legalP" id="kapittel-1-ledd-6">Ved kjøp som er lagt ut av en ansatt i den bokføringspliktige virksomheten gjelder ikke beløpsgrensen som nevnt i annet ledd. I slike tilfeller skal den ansatte utarbeide og signere en datert oppstilling som viser hvilke kjøp som er foretatt og formålet eller bruksområdet for varene og tjenestene. Dokumentasjonen skal også være i samsvar med aktuelle regler i kapittel 5 i forskrift 21. desember 2007 nr. 1766 til utfylling og gjennomføring mv. av skattebetalingsloven.</article> <article class="defaultP" margin-top="true">Ny § 5-5a skal lyde:</article><article class="futureLegalArticle" data-name="§5-5a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-5a</span>. <span class="legalArticleTitle">Dokumentasjon av merverdiavgift, toll og særavgifter ved innførsel av varer</span></span><article class="legalP" id="kapittel-1-foreslåttparagraf-3-ledd-1">Merverdiavgift og eventuelle toll og særavgifter ved innførsel av varer skal dokumenteres med innførselsdeklarasjonen og grunnlagsdokumenter knyttet til slik deklarasjon, jf. § 4-12-1 tredje ledd første punktum i forskrift 17. desember 2008 nr. 1502 til lov om toll og vareførsel.</article></article> <article class="defaultP" margin-top="true">§ 5-6 tredje ledd første punktum skal lyde:</article><article class="legalP" id="kapittel-1-ledd-7">Har arbeidsgiveren mottatt pålegg om trekk, i medhold av skattebetalingslovens kapittel 14, skal dokumentasjonen også inneholde opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">hvem som har utferdiget pålegget</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">når pålegget er mottatt</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">det beløp som skal dekkes ved trekket</article></article></li><li data-li-identifier="d)" data-name="d)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">inntektsåret som pålegget om trekk gjelder</article></article></li><li data-li-identifier="e)" data-name="e)"><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">trekkprosenten eller det beløp som skal trekkes for hver utbetalingsperiode.</article></article></li></ul></article> <article class="defaultP" margin-top="true">§ 5-6 fjerde ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-7-punkt-6"><article class="legalP" id="kapittel-1-ledd-7-punkt-6-ledd-1">fradrag etter skattebetalingsloven § 5-9</article></article></li></ul></article> <article class="defaultP" margin-top="true">§ 5-9 skal lyde:</article><article class="legalP" id="kapittel-1-ledd-8">Det skal fremgå av dokumentasjon av reise- og oppholdsutgifter hvem utgiftene omfatter, hva formålet med reisen har vært og hvilke arrangement den reisende har deltatt på. Dokumentasjonen skal også være i samsvar med aktuelle regler i kapittel 5 i forskrift 21. desember 2007 nr. 1766 til utfylling og gjennomføring mv. av skattebetalingsloven.</article> <article class="defaultP" margin-top="true">§ 6-1 femte ledd skal lyde:</article><article class="legalP" id="kapittel-1-ledd-9">Dokumentasjonen skal være ordentlig og oversiktlig. Dersom tellelister på papir benyttes, skal de være nummerert før tellingen foretas. Dokumentasjonen skal være datert og det skal fremgå hvem som har foretatt opptellingen. Tellelister på papir skal oppbevares som en del av dokumentasjonen, men kan skannes for elektronisk oppbevaring.</article> <article class="defaultP" margin-top="true">§ 6-2 siste ledd oppheves.</article> <article class="defaultP" margin-top="true">§ 6-3 siste ledd oppheves.</article> <article class="defaultP" margin-top="true">Overskriften til kapittel 7 skal lyde:</article><span class="futuretitle" id="kapittel-1-foreslåttittel-1">Kapittel 7. Oppbevaring og elektronisk tilgjengelighet</span> <article class="defaultP" margin-top="true">§ 7-1 skal lyde:</article><article class="legalP" id="kapittel-1-ledd-10">Regnskapsmateriale skal oppbevares på en måte som opprettholder lesekvaliteten i hele oppbevaringsperioden. Det samme gjelder bokførte opplysninger som skal holdes elektronisk tilgjengelig etter bokføringsloven § 13b.</article> <article class="defaultP" margin-top="true">§ 7-2 nytt annet ledd skal lyde:</article><article class="legalP" id="kapittel-1-ledd-11">Dersom regnskapsmateriale er erstattet ved overføring av regnskapsinformasjon til elektronisk medium med hjemmel i bestemmelser i eller i medhold av bokføringsloven, skal originalt regnskapsmateriale oppbevares til det er tatt sikkerhetskopi av det elektroniske regnskapsmaterialet.</article> <article class="defaultP" margin-top="true">§ 7-3 annet ledd oppheves.</article> <article class="defaultP" margin-top="true">Ny § 7-6 skal lyde:</article><article class="futureLegalArticle" data-name="§7-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Lukking av regnskapsperioder</span></span><article class="legalP" id="kapittel-1-foreslåttparagraf-4-ledd-1">Regnskapsperioder skal lukkes innen fristene som nevnt i bokføringsloven § 7 annet ledd. Lukkingen skal skje på en måte som gir betryggende sikring mot endring eller sletting av bokførte opplysninger.</article><article class="legalP" id="kapittel-1-foreslåttparagraf-4-ledd-2">Det skal foreligge en beskrivelse av regnskapssystemets funksjonalitet for lukking av regnskapsperioder, herunder hvordan lukkingen gir betryggende sikring mot endring eller sletting av bokførte opplysninger. Beskrivelsen skal oppbevares i 10 år etter regnskapsårets slutt.</article><article class="legalP" id="kapittel-1-foreslåttparagraf-4-ledd-3">Bestemmelsene i første og annet ledd gjelder ikke for bokføringspliktige som oppbevarer utarbeidede spesifikasjoner av pliktig regnskapsrapportering, jf. bokføringsloven § 13 første ledd nr. 2.</article></article> <article class="defaultP" margin-top="true">Ny § 7-7 skal lyde:</article><article class="futureLegalArticle" data-name="§7-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7-7</span>. <span class="legalArticleTitle">Elektronisk tilgjengelighet</span></span><article class="legalP" id="kapittel-1-foreslåttparagraf-5-ledd-1">Med elektronisk tilgjengelighet menes at de bokførte opplysningene er tilgjengelig i regnskapssystemet eller lagret på annen måte. Ved lagring i utlandet må de bokførte opplysningene være tilgjengelig gjennom terminal eller lignende i Norge.</article><article class="legalP" id="kapittel-1-foreslåttparagraf-5-ledd-2">Kravet til sikkerhetskopiering etter § 7-2 gjelder tilsvarende for bokførte opplysninger som holdes elektronisk tilgjengelig.</article><article class="legalP" id="kapittel-1-foreslåttparagraf-5-ledd-3">Bokføringspliktige som har mindre enn 5 millioner kroner i omsetning eksklusive merverdiavgift, er unntatt fra kravet i bokføringsloven § 13b om å ha bokførte opplysninger tilgjengelig elektronisk. Når en bokføringspliktig virksomhet som ikke omfattes av første punktum avvikles, skal bokførte opplysninger være tilgjengelig elektronisk i minst 6 måneder etter at virksomheten ble avviklet.</article></article> <article class="defaultP" margin-top="true">§ 8-1-3 skal lyde:</article><article class="legalP" id="kapittel-1-ledd-12">For hver periode med pliktig regnskapsrapporering, og ikke sjeldnere enn hver fjerde måned, skal det kunne utarbeides egne spesifikasjoner (prosjektregnskap) etter § 8-1-4 for prosjekter der anbudspris eller anslått omsetningsverdi overstiger kr 300&#xa0;000 eksklusive merverdiavgift.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-09-07-865/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft straks, unntatt § 3-1 første ledd nr. 7, § 3-1 annet ledd, § 3-1 femte ledd, § 7-6 og § 8-1-3, som trer i kraft straks med virkning for regnskapsår påbegynt 1. januar 2013 eller senere.</article></section><section class="section" id="kapittel-3" data-lovdata-URL="LTI/forskrift/2012-09-07-865/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="defaultP" data-text-size="small">Feilen gjelder trykt hefte 10/2012 s. 1848.</article> <article class="defaultP" margin-top="true">§ 8-1-3 skal lyde:</article><article class="legalP" id="kapittel-3-ledd-1">For hver periode med pliktig <i>regnskapsrapportering</i>, og ikke sjeldnere enn hver fjerde måned, skal det kunne utarbeides egne spesifikasjoner (prosjektregnskap) etter § 8-1-4 for prosjekter der anbudspris eller anslått omsetningsverdi overstiger kr 300&#xa0;000 eksklusive merverdiavgift.</article></section></main></body></html>