<!DOCTYPE html><html lang="no"><head><title>Forskrift om forsøk med arbeidsavklaringspenger som lønnstilskudd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-21-1418</dd><dt class="dokid">DokumentID</dt><dd class="dokid">LTI/forskrift/2012-12-21-1418</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 15 s 2688</dd><dt class="dateInForce">I kraft fra</dt><dd class="dateInForce">2013-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li><li>lov/2005-06-17-62/§14-9</li><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2013-01-04 14:20</dd><dt class="journalNumber">Journalnummer</dt><dd class="journalNumber">2012-1184</dd><dt class="titleShort">Korttittel</dt><dd class="titleShort">Forskrift om forsøk med arbeidsavklaringspenger</dd><dt class="title">Tittel</dt><dd class="title">Forskrift om forsøk med arbeidsavklaringspenger som lønnstilskudd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeidsdepartementet 21. desember 2012 med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13, lov 17. juni 2005 nr. 62 om arbeidsmiljø, arbeidstid og stillingsvern (arbeidsmiljøloven) § 14-9 og lov 28. februar 1997 nr. 19 om folketrygd (folketrygdloven) § 25-13.</dd><dt class="refid">RefID</dt><dd class="refid">forskrift/2012-12-21-1418</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøk med arbeidsavklaringspenger som lønnstilskudd<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Hvem som kan delta i forsøket</li><li>§ 4. Utvidet adgang til midlertidig ansettelse</li><li>§ 5. Oppfølging</li><li>§ 6. Varighet</li><li>§ 7. Ytelse til deltaker</li><li>§ 8. Tilskudd til arbeidsgiver</li><li>§ 9. Støtte etter det alminnelige gruppeunntaket</li><li>§ 10. Avgjørelsesmyndighet, anvisning mv.</li><li>§ 11. Forsøksperiode</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-21-1418" id="dokument"><h1>Forskrift om forsøk med arbeidsavklaringspenger som lønnstilskudd</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-21-1418/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2012-12-21-1418/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forsøket er å bidra til at flere mottakere av arbeidsavklaringspenger (jf. folketrygdloven kapittel 11) skal få arbeid i det ordinære arbeidsmarkedet.</article></article><article class="legalArticle" data-lovdata-URL="LTI/forskrift/2012-12-21-1418/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">NAV-kontorene i Bergen, Fredrikstad, Kristiansand, Oslo og Sarpsborg deltar i forsøket.</article></article><article class="legalArticle" data-lovdata-URL="LTI/forskrift/2012-12-21-1418/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som kan delta i forsøket</span></h3><article class="legalP" id="kapittel-1-paragraf-3-ledd-1">Personer som mottar fulle arbeidsavklaringspenger etter folketrygdloven § 11-18 første ledd, og som har behov for et arbeidsrettet tiltak for å komme i arbeid, kan tas inn i forsøket.</article></article><article class="legalArticle" data-lovdata-URL="LTI/forskrift/2012-12-21-1418/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Utvidet adgang til midlertidig ansettelse</span></h3><article class="legalP" id="kapittel-1-paragraf-4-ledd-1">Deltakeren skal ansettes i virksomheten. Deltakeren kan ansettes midlertidig som arbeidstaker i heltids- eller deltidsstilling, jf. arbeidsmiljøloven § 14-9 nr. 1 bokstav d, i inntil tre år.</article><article class="legalP" id="kapittel-1-paragraf-4-ledd-2">Ansettelsen må<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-2-punkt-1"><article class="legalP" id="kapittel-1-paragraf-4-ledd-2-punkt-1-ledd-1">fylle en stilling som har blitt ledig som følge av frivillig avgang, avgang pga. uførhet, eller alder, frivillig reduksjon av arbeidstiden eller lovlig avskjed, eller</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-2-punkt-2"><article class="legalP" id="kapittel-1-paragraf-4-ledd-2-punkt-2-ledd-1">føre til en nettoøkning i forhold til det gjennomsnittlige antallet ansatte i virksomheten de tolv foregående månedene.</article></article></li></ul></article><article class="legalP" id="kapittel-1-paragraf-4-ledd-3">Deltakeren skal utføre ordinære arbeidsoppgaver. Deltakeren skal, med det unntaket som følger av første ledd, ha de samme rettigheter og plikter som andre arbeidstakere.</article></article><article class="legalArticle" data-lovdata-URL="LTI/forskrift/2012-12-21-1418/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Oppfølging</span></h3><article class="legalP" id="kapittel-1-paragraf-5-ledd-1">Arbeids- og velferdsetaten skal sørge for nødvendig oppfølging av deltaker og arbeidsgiver.</article></article><article class="legalArticle" data-lovdata-URL="LTI/forskrift/2012-12-21-1418/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Varighet</span></h3><article class="legalP" id="kapittel-1-paragraf-6-ledd-1">Varigheten av lønnstilskuddet skal tilpasses deltakerens individuelle behov ut fra vedkommendes muligheter på arbeidsmarkedet, men tilskuddet kan ikke gis lenger enn tre år.</article></article><article class="legalArticle" data-lovdata-URL="LTI/forskrift/2012-12-21-1418/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Ytelse til deltaker</span></h3><article class="legalP" id="kapittel-1-paragraf-7-ledd-1">Deltakeren skal motta lønn fra arbeidsgiver i henhold til de avtaler som gjelder for virksomheten.</article></article><article class="legalArticle" data-lovdata-URL="LTI/forskrift/2012-12-21-1418/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilskudd til arbeidsgiver</span></h3><article class="legalP" id="kapittel-1-paragraf-8-ledd-1">Tilskuddet til arbeidsgiver skal utgjøre 40 prosent av arbeidsgivers utgifter til lønnskostnader. Med lønnskostnader menes<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-8-ledd-1-punkt-1"><article class="legalP" id="kapittel-1-paragraf-8-ledd-1-punkt-1-ledd-1">lønn</article></article></li><li data-li-identifier="b)" data-name="b)"><article class="listArticle" id="kapittel-1-paragraf-8-ledd-1-punkt-2"><article class="legalP" id="kapittel-1-paragraf-8-ledd-1-punkt-2-ledd-1">feriepenger</article></article></li><li data-li-identifier="c)" data-name="c)"><article class="listArticle" id="kapittel-1-paragraf-8-ledd-1-punkt-3"><article class="legalP" id="kapittel-1-paragraf-8-ledd-1-punkt-3-ledd-1">arbeidsgiveravgift av lønnen og feriepengene og</article></article></li><li data-li-identifier="d)" data-name="d)"><article class="listArticle" id="kapittel-1-paragraf-8-ledd-1-punkt-4"><article class="legalP" id="kapittel-1-paragraf-8-ledd-1-punkt-4-ledd-1">innskudd til obligatorisk tjenestepensjon.</article></article></li></ul></article><article class="legalP" id="kapittel-1-paragraf-8-ledd-2">Med lønn etter bokstav a menes timelønn eller månedslønn for arbeid utført i normalarbeidstiden, samt lønnsmessige tillegg etter oppsatt tjenesteplan for stillingen. Arbeidsgivers overtidsbetaling og andre variable tillegg regnes ikke som lønn i denne sammenhengen. Arbeidsgiver skal legge fram klar og spesifisert dokumentasjon på sine faktiske kostnader ved å ha deltakeren ansatt.</article><article class="legalP" id="kapittel-1-paragraf-8-ledd-3">Arbeids- og velferdsetaten skal minst én gang i året vurdere om deltakerens arbeidsevne er blitt så mye forbedret at tilskuddet til arbeidsgiver utgjør en overkompensasjon og om tiltaket derfor skal avsluttes. Arbeidsgiver skal gi Arbeids- og velferdsetaten opplysninger om forhold som har betydning for å vurdere dette. Eventuelt for mye eller urettmessig utbetalt tilskudd kan kreves tilbake.</article><article class="legalP" id="kapittel-1-paragraf-8-ledd-4">Tilskuddet skal ikke kumuleres med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-8-ledd-4-punkt-1"><article class="legalP" id="kapittel-1-paragraf-8-ledd-4-punkt-1-ledd-1">annen støtte som er unntatt etter det alminnelige gruppeunntaket, jf. § 9</article></article></li><li data-li-identifier="b)" data-name="b)"><article class="listArticle" id="kapittel-1-paragraf-8-ledd-4-punkt-2"><article class="legalP" id="kapittel-1-paragraf-8-ledd-4-punkt-2-ledd-1">bagatellmessig støtte som oppfyller vilkårene fastsatt i kommisjonsforordning (EF) nr. 1998/2006, eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-8-ledd-4-punkt-3"><article class="legalP" id="kapittel-1-paragraf-8-ledd-4-punkt-3-ledd-1">annen fellesskapsfinansiering som helt eller delvis gjelder de samme støtteberettigede kostnadene.</article></article></li></ul><p class="leddfortsettelse">dersom en slik kumulering vil føre til at støtten overstiger den gjeldende høyeste støtteandelen, eller det gjeldende høyeste støttebeløpet for denne type støtte i henhold til det alminnelige gruppeunntaket. Arbeidsgiver skal melde fra til Arbeids- og velferdsetaten dersom virksomheten for samme år mottar slik støtte som er nevnt i første punktum.</p></article><article class="legalP" id="kapittel-1-paragraf-8-ledd-5">Det kan ikke gis tilskudd til vanskeligstilte bedrifter, eller bedrifter som har et utestående tilbakebetalingskrav mot seg etter vedtak om ulovlig støtte.</article><article class="legalP" id="kapittel-1-paragraf-8-ledd-6">Den årlige støtten kan maksimalt være på 10 mill. euro per år per virksomhet.</article></article><article class="legalArticle" data-lovdata-URL="LTI/forskrift/2012-12-21-1418/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Støtte etter det alminnelige gruppeunntaket</span></h3><article class="legalP" id="kapittel-1-paragraf-9-ledd-1">Tilskuddet er i tråd med det alminnelige gruppeunntaket, jf. forskrift 14. november 2008 nr. 1213 om unntak fra notifikasjonsplikt for offentlig støtte, jf. EØS-avtalens vedlegg XV nr. 1j, artikkel 41 i forordning (EF) nr. 800/2008 (EUT L 214, 9.8.2008, side 3).</article></article><article class="legalArticle" data-lovdata-URL="LTI/forskrift/2012-12-21-1418/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Avgjørelsesmyndighet, anvisning mv.</span></h3><article class="legalP" id="kapittel-1-paragraf-10-ledd-1">Hvem som tas inn i forsøket avgjøres av Arbeids- og velferdsetaten på det nivå Arbeids- og velferdsdirektoratet bestemmer.</article><article class="legalP" id="kapittel-1-paragraf-10-ledd-2">Arbeids- og velferdsdirektoratet bestemmer på hvilket nivå i Arbeids- og velferdsetaten anvisning og utbetaling av tilskudd etter denne forskriften skal skje.</article></article><article class="legalArticle" data-lovdata-URL="LTI/forskrift/2012-12-21-1418/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Forsøksperiode</span></h3><article class="legalP" id="kapittel-1-paragraf-11-ledd-1">Forsøksperioden varer fra 1. januar 2013 til 31. desember 2017.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-21-1418/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2013.</article></section></main></body></html>