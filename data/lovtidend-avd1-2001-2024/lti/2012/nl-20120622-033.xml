<!DOCTYPE html><html lang="no"><head><title>Lov om endringer i arbeidsmiljøloven og tjenestemannsloven mv. (likebehandling ved utleie av arbeidstakere mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-06-22-33</dd><dt class="dokid">DokumentID</dt><dd class="dokid">LTI/lov/2012-06-22-33</dd><dt class="ministry">Departement</dt><dd class="ministry"><ul><li>Arbeidsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 8 s 1243</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1983-03-04-3</li><li>lov/1988-04-29-21</li><li>lov/2005-06-17-62</li></ul></dd><dt class="dateOfPublication">Kunngjort</dt><dd class="dateOfPublication">2012-06-22 15:55</dd><dt class="journalNumber">Journalnummer</dt><dd class="journalNumber">2012-0452</dd><dt class="titleShort">Korttittel</dt><dd class="titleShort">Endringslov til arbeidsmiljøl. og tjenestemannsl. mv.</dd><dt class="title">Tittel</dt><dd class="title">Lov om endringer i arbeidsmiljøloven og tjenestemannsloven mv. (likebehandling ved utleie av arbeidstakere mv.)</dd><dt class="miscInformation">Annet om dokumentet</dt><dd class="miscInformation">Prop.74 L (2011–2012), Innst.326 L (2011–2012), Lovvedtak 69 (2011–2012). Stortingets første og andre gangs behandling hhv. 7. og 12. juni 2012. Fremmet av Arbeidsdepartementet. Jf. EØS-avtalen vedlegg XVIII (direktiv 2008/104/EF).</dd><dt class="refid">RefID</dt><dd class="refid">lov/2012-06-22-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeidsmiljøloven og tjenestemannsloven mv. (likebehandling ved utleie av arbeidstakere mv.)<ul class="tocSubUl"><li>I<ul class="tocSubUl"><li>§ 3A. Innleie fra virksomhet som har til formål å drive utleie (bemanningsforetak)</li><li>§ 3B. Likebehandling av lønns- og arbeidsvilkår ved utleie fra bemanningsforetak</li><li>§ 3C. Opplysningsplikt og innsynsrett ved leie av arbeidstaker fra bemanningsforetak</li><li>§ 3D. Solidaransvar for innleier</li></ul></li><li>II</li><li>III<ul class="tocSubUl"><li>§ 14-12. Innleie fra virksomhet som har til formål å drive utleie (bemanningsforetak)</li><li>§ 14-12 a. Likebehandling av lønns- og arbeidsvilkår ved utleie fra bemanningsforetak</li><li>§ 14-12 b. Opplysningsplikt og innsynsrett ved leie av arbeidstaker fra bemanningsforetak</li><li>§ 14-12 c. Solidaransvar for innleier</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2012-06-22-33" id="dokument"><h1>Lov om endringer i arbeidsmiljøloven og tjenestemannsloven mv. (likebehandling ved utleie av arbeidstakere mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. mars 1983 nr. 3 om statens tjenestemenn m.m.</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 29. april 1988 nr. 21 om ferie.</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-06-22-33/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 4. mars 1983 nr. 3 om statens tjenestemenn m.m. gjøres følgende endringer:</article> <article class="defaultP" margin-top="true">§ 3A overskriften skal lyde:</article><article class="futureLegalArticle" data-name="§3A" id="kapittel-1-foreslåttparagraf-1"><span class="futureLegalArticleHeader">§ 3A. <span class="legalArticleTitle">Innleie fra virksomhet som har til formål å drive utleie (bemanningsforetak)</span></span></article> <article class="defaultP" margin-top="true">§ 3B skal lyde:</article><article class="futureLegalArticle" data-name="§3B" id="kapittel-1-foreslåttparagraf-2"><span class="futureLegalArticleHeader">§ 3B. <span class="legalArticleTitle">Likebehandling av lønns- og arbeidsvilkår ved utleie fra bemanningsforetak</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. Bemanningsforetaket skal sørge for at utleid arbeidstaker minst sikres de vilkår som ville kommet til anvendelse dersom arbeidstaker hadde vært tilsatt hos innleier for å utføre samme arbeid, når det gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">arbeidstidens lengde og plassering,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">overtidsarbeid,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">varighet og plassering av pauser og hvileperioder,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">nattarbeid,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">feriefritid, feriepenger, fridager og godtgjøring på slike dager, og</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-2-nummer-1-punkt-6"><article class="legalP" id="kapittel-1-foreslåttparagraf-2-nummer-1-punkt-6-ledd-1">lønn og utgiftsdekning.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. Arbeidstaker som blir leid ut, skal ha samme tilgang til felles goder og tjenester hos innleier som virksomhetens egne arbeidstakere, med mindre objektive grunner tilsier noe annet.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. Bestemmelsen her gjelder også for utleie av utsendt arbeidstaker som faller inn under arbeidsmiljøloven § 1-7.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">4. Det kan inngås sentral tariffavtale mellom staten og tjenestemennenes forhandlingsberettigede organisasjoner om unntak fra reglene om likebehandling i denne paragraf. Den generelle beskyttelse av arbeidstakerne må i alle tilfelle respekteres.</article></article> <article class="defaultP" margin-top="true">Ny § 3C skal lyde:</article><article class="futureLegalArticle" data-name="§3C" id="kapittel-1-foreslåttparagraf-3"><span class="futureLegalArticleHeader">§ 3C. <span class="legalArticleTitle">Opplysningsplikt og innsynsrett ved leie av arbeidstaker fra bemanningsforetak</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">1. Ved leie av arbeidstaker skal innleier gi bemanningsforetaket de opplysninger som er nødvendige for at bemanningsforetaket skal kunne ivareta kravet om likebehandling i § 3B.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">2. Bemanningsforetaket skal, når arbeidstaker ber om det, gi de opplysninger som er nødvendige for at arbeidstaker skal kunne vurdere om egne lønns- og arbeidsvilkår oppfyller kravet om likebehandling i § 3B.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">3. Bemanningsforetaket skal, når innleier ber om det, dokumentere hvilke lønns- og arbeidsvilkår som er avtalt med arbeidstaker som leies ut til innleier.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">4. Innleier skal, når tillitsvalgte hos innleier ber om det, dokumentere hvilke lønns- og arbeidsvilkår som er avtalt mellom innleid arbeidstaker og den innleides arbeidsgiver.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">5. Plikten til å gi opplysninger etter nr. 3 og 4 gjelder bare vilkår som nevnt i § 3B nr. 1. Bemanningsforetak, innleier og tillitsvalgte som mottar opplysninger i medhold av bestemmelsen her, har taushetsplikt om opplysningene. Opplysningene kan bare benyttes til å sikre eller undersøke overholdelse av kravet om likebehandling i § 3B eller til å oppfylle plikter etter bestemmelsen her.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">6. Kongen kan i forskrift gi nærmere regler om innsynsrett, opplysningsplikt og taushetsplikt etter denne paragraf samt om taushetsplikt for innleide arbeidstakere. Kongen kan i forskrift også gi regler om eventuell bruk av rådgivere og taushetsplikt for disse.</article></article> <article class="defaultP" margin-top="true">Ny § 3D skal lyde:</article><article class="futureLegalArticle" data-name="§3D" id="kapittel-1-foreslåttparagraf-4"><span class="futureLegalArticleHeader">§ 3D. <span class="legalArticleTitle">Solidaransvar for innleier</span></span><article class="legalP" id="kapittel-1-foreslåttparagraf-4-ledd-1">Virksomheter som leier inn arbeidstaker etter § 3A, hefter på samme måte som en selvskyldnerkausjonist for utbetaling av lønn, feriepenger og eventuell annen godtgjøring etter kravet om likebehandling i § 3B. Ved solidaransvar etter første punktum hefter solidaransvarlig også for feriepenger opptjent i tilknytning til kravet.</article><article class="legalP" id="kapittel-1-foreslåttparagraf-4-ledd-2">Arbeidstaker må fremme skriftlig krav overfor innleievirksomheten senest innen tre måneder etter kravets forfallsdato. Solidaransvarlig skal betale kravet innen tre uker etter at kravet er kommet frem.</article><article class="legalP" id="kapittel-1-foreslåttparagraf-4-ledd-3">Solidaransvarlig kan nekte å dekke kravet dersom arbeidstakeren visste at forutsetningen for arbeidsoppdraget var at lønn mv. helt eller delvis skal dekkes av den solidaransvarlige.</article><article class="legalP" id="kapittel-1-foreslåttparagraf-4-ledd-4">Solidaransvaret gjelder ikke når det er åpnet konkurs i bemanningsforetaket.</article></article> <article class="defaultP" margin-top="true">Nåværende § 3B blir ny § 3E.</article></section><section class="section" data-name="kapII" id="kapittel-2" data-lovdata-URL="LTI/lov/2012-06-22-33/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 29. april 1988 nr. 21 om ferie gjøres følgende endringer:</article> <article class="defaultP" margin-top="true">§ 11 nr. 6 overskrift og nytt andre punktum skal lyde:<ul class="defaultList"><li data-li-identifier="(6)" data-name="(6)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">(Utbetaling fra solidaransvarlig etter allmenngjøringsloven, arbeidsmiljøloven og tjenestemannsloven)</article></article></li></ul></article><article class="legalP" id="kapittel-2-ledd-2">Det samme gjelder der solidaransvarlig innleier utbetaler arbeidsvederlag til innleid arbeidstaker i medhold av arbeidsmiljøloven § 14-12 c og tjenestemannsloven § 3D.</article></section><section class="section" data-name="kapIII" id="kapittel-3" data-lovdata-URL="LTI/lov/2012-06-22-33/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="defaultP" margin-top="true">§ 2-2 første ledd bokstav b og ny bokstav c skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-3-ledd-1-punkt-1"><article class="legalP" id="kapittel-3-ledd-1-punkt-1-ledd-1">samarbeide med andre arbeidsgivere for å sikre et fullt forsvarlig arbeidsmiljø,</article></article></li><li data-li-identifier="c)" data-name="c)"><article class="listArticle" id="kapittel-3-ledd-1-punkt-2"><article class="legalP" id="kapittel-3-ledd-1-punkt-2-ledd-1">sørge for at innleid arbeidstakers arbeidstid er i samsvar med bestemmelsene i kapittel 10.</article></article></li></ul></article> <article class="defaultP" margin-top="true">§ 14-1 nytt andre punktum skal lyde:</article><article class="legalP" id="kapittel-3-ledd-2">Innleid arbeidstaker skal informeres på tilsvarende måte.</article> <article class="defaultP" margin-top="true">§ 14-12 overskriften skal lyde:</article><article class="futureLegalArticle" data-name="§14-12" id="kapittel-3-foreslåttparagraf-1"><span class="futureLegalArticleHeader">§ 14-12. <span class="legalArticleTitle">Innleie fra virksomhet som har til formål å drive utleie (bemanningsforetak)</span></span></article> <article class="defaultP" margin-top="true">§ 14-12 nytt tredje ledd skal lyde:</article><article class="legalP" id="kapittel-3-ledd-3">Arbeidsgiver skal minst én gang pr. år drøfte bruken av innleid arbeidskraft etter første og andre ledd, herunder praktiseringen av kravet om likebehandling, med de tillitsvalgte.</article> <article class="defaultP" margin-top="true">§ 14-12 nåværende tredje ledd blir nytt fjerde ledd og skal lyde:</article><article class="legalP" id="kapittel-3-ledd-4">Ved innleie etter denne paragraf gjelder reglene i § 14-9 femte ledd andre og tredje punktum tilsvarende.</article> <article class="defaultP" margin-top="true">§ 14-12 nåværende fjerde ledd blir nytt femte ledd.</article> <article class="defaultP" margin-top="true">Ny § 14-12 a skal lyde:</article><article class="futureLegalArticle" data-name="§14-12a" id="kapittel-3-foreslåttparagraf-2"><span class="futureLegalArticleHeader">§ 14-12 a. <span class="legalArticleTitle">Likebehandling av lønns- og arbeidsvilkår ved utleie fra bemanningsforetak</span></span><article class="numberedLegalP" data-numerator="1" id="kapittel-3-foreslåttparagraf-2-nummer-1">(1) Bemanningsforetaket skal sørge for at utleid arbeidstaker minst sikres de vilkår som ville kommet til anvendelse dersom arbeidstaker hadde vært ansatt hos innleier for å utføre samme arbeid, når det gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-3-foreslåttparagraf-2-nummer-1-punkt-1"><article class="legalP" id="kapittel-3-foreslåttparagraf-2-nummer-1-punkt-1-ledd-1">arbeidstidens lengde og plassering,</article></article></li><li data-li-identifier="b)" data-name="b)"><article class="listArticle" id="kapittel-3-foreslåttparagraf-2-nummer-1-punkt-2"><article class="legalP" id="kapittel-3-foreslåttparagraf-2-nummer-1-punkt-2-ledd-1">overtidsarbeid,</article></article></li><li data-li-identifier="c)" data-name="c)"><article class="listArticle" id="kapittel-3-foreslåttparagraf-2-nummer-1-punkt-3"><article class="legalP" id="kapittel-3-foreslåttparagraf-2-nummer-1-punkt-3-ledd-1">varighet og plassering av pauser og hvileperioder,</article></article></li><li data-li-identifier="d)" data-name="d)"><article class="listArticle" id="kapittel-3-foreslåttparagraf-2-nummer-1-punkt-4"><article class="legalP" id="kapittel-3-foreslåttparagraf-2-nummer-1-punkt-4-ledd-1">nattarbeid,</article></article></li><li data-li-identifier="e)" data-name="e)"><article class="listArticle" id="kapittel-3-foreslåttparagraf-2-nummer-1-punkt-5"><article class="legalP" id="kapittel-3-foreslåttparagraf-2-nummer-1-punkt-5-ledd-1">feriefritid, feriepenger, fridager og godtgjøring på slike dager, og</article></article></li><li data-li-identifier="f)" data-name="f)"><article class="listArticle" id="kapittel-3-foreslåttparagraf-2-nummer-1-punkt-6"><article class="legalP" id="kapittel-3-foreslåttparagraf-2-nummer-1-punkt-6-ledd-1">lønn og utgiftsdekning.</article></article></li></ul></article><article class="numberedLegalP" data-numerator="2" id="kapittel-3-foreslåttparagraf-2-nummer-2">(2) Arbeidstaker som blir leid ut, skal ha samme tilgang til felles goder og tjenester hos innleier som virksomhetens egne arbeidstakere, med mindre objektive grunner tilsier noe annet.</article><article class="numberedLegalP" data-numerator="3" id="kapittel-3-foreslåttparagraf-2-nummer-3">(3) Departementet kan i forskrift bestemme om og i hvilken utstrekning bestemmelsene om likebehandling kan fravikes ved tariffavtale. Den generelle beskyttelse av arbeidstakerne må i alle tilfelle respekteres.</article></article> <article class="defaultP" margin-top="true">Ny § 14-12 b skal lyde:</article><article class="futureLegalArticle" data-name="§14-12b" id="kapittel-3-foreslåttparagraf-3"><span class="futureLegalArticleHeader">§ 14-12 b. <span class="legalArticleTitle">Opplysningsplikt og innsynsrett ved leie av arbeidstaker fra bemanningsforetak</span></span><article class="numberedLegalP" data-numerator="1" id="kapittel-3-foreslåttparagraf-3-nummer-1">(1) Ved leie av arbeidstaker skal innleier gi bemanningsforetaket de opplysninger som er nødvendige for at bemanningsforetaket skal kunne ivareta kravet om likebehandling i § 14-12 a.</article><article class="numberedLegalP" data-numerator="2" id="kapittel-3-foreslåttparagraf-3-nummer-2">(2) Bemanningsforetaket skal, når arbeidstaker ber om det, gi de opplysninger som er nødvendige for at arbeidstaker skal kunne vurdere om egne lønns- og arbeidsvilkår oppfyller kravet om likebehandling i § 14-12 a.</article><article class="numberedLegalP" data-numerator="3" id="kapittel-3-foreslåttparagraf-3-nummer-3">(3) Bemanningsforetaket skal, når innleier ber om det, dokumentere hvilke lønns- og arbeidsvilkår som er avtalt med arbeidstaker som leies ut til innleier.</article><article class="numberedLegalP" data-numerator="4" id="kapittel-3-foreslåttparagraf-3-nummer-4">(4) Innleier skal, når tillitsvalgte hos innleier ber om det, dokumentere hvilke lønns- og arbeidsvilkår som er avtalt mellom innleid arbeidstaker og dennes arbeidsgiver.</article><article class="numberedLegalP" data-numerator="5" id="kapittel-3-foreslåttparagraf-3-nummer-5">(5) Plikten til å gi opplysninger etter tredje og fjerde ledd gjelder bare vilkår som nevnt i § 14-12 a første ledd. Bemanningsforetak, innleier og tillitsvalgte som mottar opplysninger i medhold av bestemmelsen her, har taushetsplikt om opplysningene. Opplysningene kan bare benyttes til å sikre eller undersøke overholdelse av kravet om likebehandling i § 14-12 a eller til å oppfylle plikter etter bestemmelsen her.</article><article class="numberedLegalP" data-numerator="6" id="kapittel-3-foreslåttparagraf-3-nummer-6">(6) Departementet kan i forskrift gi nærmere regler om innsynsrett, opplysningsplikt og taushetsplikt etter denne paragraf, samt om taushetsplikt for innleide arbeidstakere. Departementet kan i forskrift også gi regler om eventuell bruk av rådgivere og taushetsplikt for disse.</article></article> <article class="defaultP" margin-top="true">Ny § 14-12 c skal lyde:</article><article class="futureLegalArticle" data-name="§14-12c" id="kapittel-3-foreslåttparagraf-4"><span class="futureLegalArticleHeader">§ 14-12 c. <span class="legalArticleTitle">Solidaransvar for innleier</span></span><article class="numberedLegalP" data-numerator="1" id="kapittel-3-foreslåttparagraf-4-nummer-1">(1) Virksomheter som leier inn arbeidstaker etter § 14-12, hefter på samme måte som en selvskyldnerkausjonist for utbetaling av lønn, feriepenger og eventuell annen godtgjøring etter kravet om likebehandling i § 14-12 a. Ved solidaransvar etter første punktum hefter solidaransvarlig også for feriepenger opptjent i tilknytning til kravet.</article><article class="numberedLegalP" data-numerator="2" id="kapittel-3-foreslåttparagraf-4-nummer-2">(2) Arbeidstaker må fremme skriftlig krav overfor innleievirksomheten senest innen tre måneder etter kravets forfallsdato. Solidaransvarlig skal betale kravet innen tre uker etter at kravet er kommet frem.</article><article class="numberedLegalP" data-numerator="3" id="kapittel-3-foreslåttparagraf-4-nummer-3">(3) Solidaransvarlig kan nekte å dekke kravet dersom arbeidstakeren visste at forutsetningen for arbeidsoppdraget var at lønn mv. helt eller delvis skal dekkes av den solidaransvarlige.</article><article class="numberedLegalP" data-numerator="4" id="kapittel-3-foreslåttparagraf-4-nummer-4">(4) Solidaransvaret gjelder ikke når det er åpnet konkurs i bemanningsforetaket.</article></article> <article class="defaultP" margin-top="true">§ 18-6 første ledd første punktum skal lyde:</article><article class="legalP" id="kapittel-3-ledd-5">Arbeidstilsynet gir de pålegg og treffer de enkeltvedtak ellers som er nødvendige for gjennomføringen av bestemmelsene i og i medhold av kapittel 2 til kapittel 11 samt §§ 14-5 til 14-8, 14-9 første ledd tredje punktum, 14-12 tredje ledd, 15-2 og 15-15.</article></section><section class="section" data-name="kapIV" id="kapittel-4" data-lovdata-URL="LTI/lov/2012-06-22-33/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tid Kongen bestemmer.</article><article class="legalP" id="kapittel-4-ledd-2">Endringen i arbeidsmiljøloven § 14-12 tredje ledd gjelder for fravær som finner sted etter bestemmelsens ikrafttredelse, også i tilfeller hvor ansettelsesforholdet ble etablert før ikrafttredelsen.</article></section></main></body></html>