<!DOCTYPE html><html lang="no"><head><title>Forskrift om endring i forskrift om årsregnskap og årsberetning (for kommuner og fylkeskommuner)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-14-534</dd><dt class="dokid">DokumentID</dt><dd class="dokid">LTI/forskrift/2012-06-14-534</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 7 s 1206</dd><dt class="dateInForce">I kraft fra</dt><dd class="dateInForce">2012-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-15-1424</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-09-25-107/§48</li></ul></dd><dt class="dateOfPublication">Kunngjort</dt><dd class="dateOfPublication">2012-06-19 15:05</dd><dt class="journalNumber">Journalnummer</dt><dd class="journalNumber">2012-0483</dd><dt class="titleShort">Korttittel</dt><dd class="titleShort">Endr. i forskrift om årsregnskap og årsberetning</dd><dt class="title">Tittel</dt><dd class="title">Forskrift om endring i forskrift om årsregnskap og årsberetning (for kommuner og fylkeskommuner)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og regionaldepartementet 14. juni 2012 med hjemmel i lov 25. september 1992 nr. 107 om kommuner og fylkeskommuner (kommuneloven) § 48.</dd><dt class="refid">RefID</dt><dd class="refid">forskrift/2012-06-14-534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om årsregnskap og årsberetning (for kommuner og fylkeskommuner)<ul class="tocSubUl"><li>I</li><li>II</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-14-534" id="dokument"><h1>Forskrift om endring i forskrift om årsregnskap og årsberetning (for kommuner og fylkeskommuner)</h1><section class="section" data-name="kapI" id="kapittel-1" data-lovdata-URL="LTI/forskrift/2012-06-14-534/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2000 nr. 1424 om årsregnskap og årsberetning (for kommuner og fylkeskommuner) gjøres følgende endringer:</article> <article class="defaultP" margin-top="true">§ 3 nytt niende ledd skal lyde:</article><article class="legalP" id="kapittel-1-ledd-2">Samkommuner skal inntektsføre merverdiavgiftskompensasjonen fra investeringer i årsregnskapets investeringsdel.</article> <article class="defaultP" margin-top="true">§ 5 første ledd nr. 4 skal lyde:</article><article class="legalP" id="kapittel-1-ledd-3">For fordringer, langsiktig gjeld og kortsiktig gjeld skal angis det samlede beløp som gjelder krav på eller gjeld til kommunale og fylkeskommunale foretak etter kommuneloven kapittel 11, interkommunalt eller interfylkeskommunalt samarbeid etter kommuneloven § 27 med eget særregnskap og samkommuner etter kommuneloven kapittel 5B.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-4">Unntatt fra bestemmelsene om strykninger er avsetninger som er begrunnet i at midlene i medhold av lov, forskrift eller avtale er reservert særskilte formål. Overføring av midler fra deltakerkommune til samkommune kan ikke avsettes til bundet fond i samkommunen, med mindre midlene i medhold av lov, forskrift eller avtale med tredjepart er reservert særskilte formål.</article> <article class="defaultP" margin-top="true">§ 9 nytt femte ledd skal lyde:</article><article class="legalP" id="kapittel-1-ledd-5">Dersom samkommunens regnskap ved årsavslutningen for år 2 viser at et merforbruk fra år 1 ikke er dekket inn, skal samkommunen ved årsavslutningen for år 2 redusere merforbruket fra år 1 ved bruk av disposisjonsfond så langt det er midler på fondet.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-06-14-534/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft 1. juli 2012.</article></section><section class="section" id="kapittel-3" data-lovdata-URL="LTI/forskrift/2012-06-14-534/KAPITTEL_3"><h2>Merknader</h2><article class="defaultP">Merknader til § 3 nytt niende ledd:</article><article class="legalP" id="kapittel-3-ledd-1">Bestemmelsen i niende ledd innebærer at merverdiavgiftskompensasjon for investeringsutgifter for samkommuner skal regnes som inntekter knyttet til investeringsprosjekter, jf. § 3 tredje ledd nr. 2. Det følger av dette at overgangsordningen i § 3 åttende ledd ikke gjelder for samkommuner.</article> <article class="defaultP" margin-top="true">Merknader til § 9 tredje og femte ledd (settes inn til slutt i merknadene til § 9):</article><article class="legalP" id="kapittel-3-ledd-2">Bestemmelsen i tredje ledd siste punktum innebærer at overføring av midler fra deltakerkommuner til samkommuner ikke skal regnes som øremerkete/bundne midler ved regnskapsavslutningen, unntatt i tilfeller der deltakerkommunene overfører eller viderebringer midler til samkommunen som må anses som bundne i henhold til lov, forskrift eller avtale med tredjepart. Overførte midler til samkommunen som deltakerkommuner i første omgang har mottatt fra en tredjepart, og hvor midlene i medhold lov, forskrift eller avtale med tredjepart er reservert særskilte formål, vil være unntatt fra bestemmelsene om strykninger i samkommunens årsregnskap. Det følger av dette at midler som i utgangspunktet er frie for deltakerkommunene, ikke kan overføres og avsettes på bundet fond i samkommunen. Budsjetterte avsetninger av slike (frie) midler i samkommunen må således strykes dersom det foreligger et (foreløpig) regnskapsmessig merforbruk ved regnskapsavslutningen, jf. første ledd nr. 2.</article><article class="legalP" id="kapittel-3-ledd-3">Femte ledd fastsetter at samkommunen ved den endelige årsavslutningen for år 2 skal bruke frie avsetninger (disposisjonsfond) til å dekke merforbruk fra år 1 som ikke er dekket inn etter første punktum. Bestemmelsen innebærer at bruk av disposisjonsfond skal gjennomføres utover budsjettert bruk av avsetninger, så langt det er midler på disposisjonsfondet. Dette innebærer at samkommunen ikke kan framføre et underskudd fra år 1 utover år 2, samtidig som samkommunen har midler på disposisjonsfond ved utgangen av år 2. Bestemmelsen tilsvarer forskrift 15. desember 2000 nr. 1423 om årsbudsjett (for kommuner og fylkeskommuner) § 7 fjerde ledd andre punktum.</article></section></main></body></html>