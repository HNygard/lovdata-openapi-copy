<!DOCTYPE html><html lang="no"><head><title>Forskrift om endring i forskrift om merking, registrering og rapportering av lama og oppdrettshjort, forskrift om bekjempelse av dyresjukdommer og forskrift om feltstasjon og samlingsstasjon for kunstig sædoverføring hos rev</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-07-23-761</dd><dt class="dokid">DokumentID</dt><dd class="dokid">LTI/forskrift/2012-07-23-761</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1728</dd><dt class="dateInForce">I kraft fra</dt><dd class="dateInForce">2012-07-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-09-03-970</li><li>forskrift/2002-06-27-732</li><li>forskrift/1995-03-06-240</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§5</li><li>lov/2003-12-19-124/§7</li><li>lov/2003-12-19-124/§9</li><li>lov/2003-12-19-124/§11</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2012-07-27 13:20</dd><dt class="journalNumber">Journalnummer</dt><dd class="journalNumber">2012-0677</dd><dt class="titleShort">Korttittel</dt><dd class="titleShort">Endr. i forskrift om merking av lama mfl.</dd><dt class="title">Tittel</dt><dd class="title">Forskrift om endring i forskrift om merking, registrering og rapportering av lama og oppdrettshjort, forskrift om bekjempelse av dyresjukdommer og forskrift om feltstasjon og samlingsstasjon for kunstig sædoverføring hos rev</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 23. juli 2012 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7, § 9, § 11, § 14, § 15 og § 19, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2012-07-23-761</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om merking, registrering og rapportering av lama og oppdrettshjort, forskrift om bekjempelse av dyresjukdommer og forskrift om feltstasjon og samlingsstasjon for kunstig sædoverføring hos rev<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 5. Generelt om merking</li><li>§ 7. Krav til informasjon på øremerker</li><li>§ 8. Fjerning og erstatning av øremerker</li><li>§ 10. Merking av dyr som overføres til ny driftsenhet i Norge</li><li>§ 11. Merking av dyr som er innført til Norge</li><li>§ 12. Driftsenhetsregister</li><li>§ 13. Helsekort</li><li>§ 14. Oppbevaring av driftsenhetsregister og helsekort</li><li>§ 9. Merking av dyr som er født i Norge</li><li>§ 15. Tilsyn og vedtak</li><li>§ 17. Dispensasjon</li><li>§ 16. Straff</li><li>§ 18. Ikrafttreden og overgangsbestemmelser</li></ul></li><li>II</li><li>III<ul class="tocSubUl"><li>§ 8. Tilsyn og vedtak</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2012-07-23-761" id="dokument"><h1>Forskrift om endring i forskrift om merking, registrering og rapportering av lama og oppdrettshjort, forskrift om bekjempelse av dyresjukdommer og forskrift om feltstasjon og samlingsstasjon for kunstig sædoverføring hos rev</h1><section class="section" data-name="kapI" id="kapittel-1" data-lovdata-URL="LTI/forskrift/2012-07-23-761/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. september 2002 nr. 970 om merking, registrering og rapportering av lama og oppdrettshjort gjøres følgende endringer:</article> <article class="defaultP" margin-top="true">Tittel skal lyde:</article> <article class="defaultP" margin-top="true"><i>Forskrift om merking og registrering av lamadyr og oppdrettshjort</i></article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 3. september 2002 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 11, § 14, § 15 og § 19, jf. delegeringsvedtak 19. desember 2003 nr. 1790.</article> <article class="defaultP" margin-top="true">Kapittelinndelingen oppheves.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med forskriften er å sikre en effektiv forebyggelse og bekjempelse av dyresykdommer gjennom å merke og registrere opplysninger om lamadyr og oppdrettshjort.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder merking og registrering av lamadyr og oppdrettshjort.</article><article class="legalP" id="kapittel-1-foreslåttparagraf-2-ledd-2">Forskriften gjelder ikke merking og registrering av lamadyr eller oppdrettshjort på driftsenheter hvor dyrene utelukkende holdes som kjæledyr.</article></article> <article class="defaultP" margin-top="true">§ 3 definisjonen av «Dyr» oppheves.</article> <article class="defaultP" margin-top="true">§ 3 definisjonen av «Dyrehold» oppheves.</article> <article class="defaultP" margin-top="true">§ 3 ny definisjon av «Driftsenhet» skal lyde:</article> <article class="defaultP" margin-top="true"><i>Driftsenhet:</i> Enhver virksomhet eller bygning, eller ved utegangeroppdrett, ethvert sted der det holdes, oppdrettes eller håndteres lamadyr eller oppdrettshjort.</article> <article class="defaultP" margin-top="true">§ 3 definisjonen av «Dyreholder» skal lyde:</article> <article class="defaultP" margin-top="true"><i>Dyreholder:</i> Enhver fysisk eller juridisk person som har ansvar for lamadyr eller oppdrettshjort, også midlertidig, herunder under transport eller på et marked.</article> <article class="defaultP" margin-top="true">§ 3 definisjonen av «Dyreholdets identitetsnummer» skal lyde:</article> <article class="defaultP" margin-top="true"><i>Driftsenhetens identitetsnummer:</i> Nummer bestående av 8 siffer slik det er tildelt i Landbruksregisteret.</article> <article class="defaultP" margin-top="true">§ 3 definisjonen av «Individnummer» skal lyde:</article> <article class="defaultP" margin-top="true"><i>Individnummer:</i> Et firesifret løpenummer på den enkelte driftsenhet for identifikasjon av enkeltindivider.</article> <article class="defaultP" margin-top="true">§ 3 definisjonen av «Unikt identitetsnummer» skal lyde:</article> <article class="defaultP" margin-top="true"><i>Unikt identitetsnummer:</i> 12-sifret nummer som entydig identifiserer lamadyret eller oppdrettshjorten og driftsenheten dyret ble født på eller innført til. Unikt identitetsnummer består av identitetsnummeret til driftsenheten dyret ble født på eller innført til og dyrets individnummer på denne driftsenheten. For dyr født eller innført før 1. januar 1999, kan unikt identitetsnummer vise til driftsenheten hvor dyret befant seg 1. januar 1999.</article> <article class="defaultP" margin-top="true">§ 3 definisjonen «Overføring av dyr» skal lyde:</article> <article class="defaultP" margin-top="true"><i>Overføring av dyr:</i> Enhver overdragelse til eie av lamadyr eller oppdrettshjort fra en driftsenhet til en annen, med eller uten vederlag.</article> <article class="defaultP" margin-top="true">§ 3 definisjonen av «Leverandørnummer ved slakteri» oppheves.</article> <article class="defaultP" margin-top="true">§ 3 definisjonen av «Lama» skal lyde:</article> <article class="defaultP" margin-top="true"><i>Lamadyr:</i> Individer av artene lama (<i>Lama glama</i>), guanako (<i>Lama guanaco</i>), vikunja (<i>Vicugna vicugna</i>) og alpakka (<i>Vicugna pacos</i>), samt krysninger av disse, holdt som husdyr.</article> <article class="defaultP" margin-top="true">§ 3 definisjon av «Oppdrettshjort» skal lyde:</article> <article class="defaultP" margin-top="true"><i>Oppdrettshjort:</i> Individer av artene hjort (<i>Cervus elaphus</i>) og dåhjort (<i>Dama dama</i>) holdt som husdyr.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Generelt om merking</span></span><article class="legalP" id="kapittel-1-foreslåttparagraf-3-ledd-1">Merking skal skje ved innsetting av øremerke i henhold til bestemmelsene i denne forskriften.</article><article class="legalP" id="kapittel-1-foreslåttparagraf-3-ledd-2">Det hvite øremerket dyret skal merkes med i henhold til § 10 kommer i tillegg til det gule eller lakserøde øremerket dyret skal være merket med i henhold til § 9 eller § 11.</article><article class="legalP" id="kapittel-1-foreslåttparagraf-3-ledd-3">Dyreholder er ansvarlig for at dyrene er merket i samsvar med bestemmelsene i denne forskriften. Når dyr overføres til en ny driftsenhet, er det mottaker som er ansvarlig for at dyret får et nytt øremerke.</article><article class="legalP" id="kapittel-1-foreslåttparagraf-3-ledd-4">Det er forbudt å føre dyr som ikke er merket i henhold til denne forskrift fra driftsenheten.</article></article> <article class="defaultP" margin-top="true">§ 6 tredje ledd oppheves.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til informasjon på øremerker</span></span><article class="legalP" id="kapittel-1-foreslåttparagraf-4-ledd-1">Følgende informasjon skal være forhåndspreget på øremerkene:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Landkode: NO</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Driftsenhetens identitetsnummer, 8 siffer</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Individnummer, 4 siffer.</article></article></li></ul></article><article class="legalP" id="kapittel-1-foreslåttparagraf-4-ledd-2">Øremerker til dyr som er merket før 1. januar 2006 kan i tillegg være forhåndspreget med bokstavene SDT. Øremerker til dyr som er merket i løpet av tidsrommet 1. januar 2006 fram til 1. januar 2014 kan i tillegg være forhåndspreget med bokstavene MT. Det er bare tillatt å påføre ytterligere informasjon på innsiden av øremerkene.</article><article class="legalP" id="kapittel-1-foreslåttparagraf-4-ledd-3">Dyr som er overført før 1. januar 1999 skal merkes etter den driftsenheten de ble holdt på 1. januar 1999, jf. første ledd nr. 2 og 3.</article><article class="legalP" id="kapittel-1-foreslåttparagraf-4-ledd-4">Dyrene må ikke tildeles individnummer som allerede er i bruk på den aktuelle driftsenheten. På hver driftsenhet skal det gå minimum ti år mellom hver gang et tidligere benyttet individnummer brukes på nytt.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Fjerning og erstatning av øremerker</span></span><article class="legalP" id="kapittel-1-foreslåttparagraf-5-ledd-1">Øremerke skal ikke fjernes med mindre merket er blitt uleselig. Dersom dyret mister et merke eller merket blir uleselig, skal dyret merkes med et nytt øremerke med samme farge som det første. Merket skal i tillegg være forhåndspreget med en E som viser at det er et erstatningsmerke. Merket skal være forhåndspreget i henhold til § 7 første ledd nr. 1 og 2, og i de tilfellene individnummeret ikke er forhåndspreget skal nummeret påføres med permanent merkepenn av dyreholder.</article></article> <article class="defaultP" margin-top="true">§ 9 blir § 10 og skal lyde:</article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Merking av dyr som overføres til ny driftsenhet i Norge</span></span><article class="legalP" id="kapittel-1-foreslåttparagraf-6-ledd-1">Hver gang dyr overføres til en ny driftsenhet i Norge skal dyret merkes med et hvitt øremerke innen 7 dager etter ankomst til den nye driftsenheten, men likevel før det flyttes fra denne. Dersom dyret allerede har et hvitt øremerke skal dette erstattes med et nytt hvitt øremerke.</article></article> <article class="defaultP" margin-top="true">§ 10 blir § 11 og skal lyde:</article><article class="futureLegalArticle" data-name="§11" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Merking av dyr som er innført til Norge</span></span><article class="legalP" id="kapittel-1-foreslåttparagraf-7-ledd-1">Dyr som innføres til Norge fra en EØS-stat, skal merkes med et lakserødt øremerke innen 7 dager etter innførsel, men likevel før dyret flyttes fra driftsenheten det er innført til.</article><article class="legalP" id="kapittel-1-foreslåttparagraf-7-ledd-2">Dyr som innføres til Norge fra en tredjestat skal merkes med et lakserødt øremerke innen 7 dager etter at dyret passerte veterinær grensekontroll, men likevel før det flyttes fra driftsenheten det er innført til.</article><article class="legalP" id="kapittel-1-foreslåttparagraf-7-ledd-3">Øremerke som er påsatt dyret før innførsel til Norge kan fjernes.</article><article class="legalP" id="kapittel-1-foreslåttparagraf-7-ledd-4">Merking med lakserødt øremerke kreves ikke dersom dyret innføres direkte til et slakteri og slaktes innen 7 dager etter innførsel.</article><article class="legalP" id="kapittel-1-foreslåttparagraf-7-ledd-5">Dyr som er innført før 1. januar 1999 regnes som innførte dyr, og skal merkes med lakserøde øremerker. Rødt innførselsmerke på dyr som er innført før 1. januar 1999 skal ikke fjernes.</article></article> <article class="defaultP" margin-top="true">§ 11 blir § 12 og skal lyde:</article><article class="futureLegalArticle" data-name="§12" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Driftsenhetsregister</span></span><article class="legalP" id="kapittel-1-foreslåttparagraf-8-ledd-1">Dyreholder er ansvarlig for at det føres et register over alle dyr på driftsenheten. Krav om føring av driftsenhetsregister gjelder ikke transportører. Registeret kan føres manuelt eller elektronisk.</article><article class="legalP" id="kapittel-1-foreslåttparagraf-8-ledd-2">Følgende opplysninger skal nedtegnes i registeret:<ul class="defaultList"><li data-li-identifier="1)" data-name="1)"><article class="listArticle" id="kapittel-1-foreslåttparagraf-8-ledd-2-punkt-1"><article class="legalP" id="kapittel-1-foreslåttparagraf-8-ledd-2-punkt-1-ledd-1">Dyrets unike identitetsnummer.</article></article></li><li data-li-identifier="2)" data-name="2)"><article class="listArticle" id="kapittel-1-foreslåttparagraf-8-ledd-2-punkt-2"><article class="legalP" id="kapittel-1-foreslåttparagraf-8-ledd-2-punkt-2-ledd-1">Dyrets fødselsdato, alternativt fødselsmåned og -år dersom fødselsdato er ukjent.</article></article></li><li data-li-identifier="3)" data-name="3)"><article class="listArticle" id="kapittel-1-foreslåttparagraf-8-ledd-2-punkt-3"><article class="legalP" id="kapittel-1-foreslåttparagraf-8-ledd-2-punkt-3-ledd-1">Dyrets dødsdato, herunder dato for levering til slakt, alternativt dødsmåned og -år dersom dødsdato er ukjent.</article></article></li><li data-li-identifier="4)" data-name="4)"><article class="listArticle" id="kapittel-1-foreslåttparagraf-8-ledd-2-punkt-4"><article class="legalP" id="kapittel-1-foreslåttparagraf-8-ledd-2-punkt-4-ledd-1">Alle overføringer og andre forflytninger, permanente og midlertidige, av dyr til og fra driftsenheten, og <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-2-punkt-4-ledd-1-punkt-1"><article class="legalP" id="kapittel-1-foreslåttparagraf-8-ledd-2-punkt-4-ledd-1-punkt-1-ledd-1">navn og adresse på avsender eller mottaker, og driftsenhetenes identitetsnummer,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-2-punkt-4-ledd-1-punkt-2"><article class="legalP" id="kapittel-1-foreslåttparagraf-8-ledd-2-punkt-4-ledd-1-punkt-2-ledd-1">antallet dyr som overføres eller flyttes,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-2-punkt-4-ledd-1-punkt-3"><article class="legalP" id="kapittel-1-foreslåttparagraf-8-ledd-2-punkt-4-ledd-1-punkt-3-ledd-1">dato for forflytningen, og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-2-punkt-4-ledd-1-punkt-4"><article class="legalP" id="kapittel-1-foreslåttparagraf-8-ledd-2-punkt-4-ledd-1-punkt-4-ledd-1">ved overføring til driftsenheten, dyrets nye individnummer.</article></article></li></ul></article></article></li><li data-li-identifier="5)" data-name="5)"><article class="listArticle" id="kapittel-1-foreslåttparagraf-8-ledd-2-punkt-5"><article class="legalP" id="kapittel-1-foreslåttparagraf-8-ledd-2-punkt-5-ledd-1">Andre situasjoner hvor dyrene på driftsenheten kommer i kontakt med lamadyr, oppdrettshjort, storfe, småfe eller svin fra andre driftsenheter, dato for slik kontakt og hvilke dyr det gjelder.</article></article></li><li data-li-identifier="6)" data-name="6)"><article class="listArticle" id="kapittel-1-foreslåttparagraf-8-ledd-2-punkt-6"><article class="legalP" id="kapittel-1-foreslåttparagraf-8-ledd-2-punkt-6-ledd-1">Mottatte øremerker.</article></article></li></ul></article></article> <article class="defaultP" margin-top="true">§ 12 blir § 13 og skal lyde:</article><article class="futureLegalArticle" data-name="§13" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Helsekort</span></span><article class="legalP" id="kapittel-1-foreslåttparagraf-9-ledd-1">For hvert dyr som holdes på driftsenheten skal dyreholder ha et helsekort der det føres en oversikt over sykdom om behandling av dyret, herunder forebyggende helsearbeid.</article><article class="legalP" id="kapittel-1-foreslåttparagraf-9-ledd-2">Når dyr overføres til en ny driftsenhet i Norge, skal en kopi av helsekortet følge med.</article></article> <article class="defaultP" margin-top="true">§ 13 blir § 14 og skal lyde:</article><article class="futureLegalArticle" data-name="§14" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Oppbevaring av driftsenhetsregister og helsekort</span></span><article class="legalP" id="kapittel-1-foreslåttparagraf-10-ledd-1">Driftsenhetsregister og helsekort skal oppbevares av dyreholder i minimum 10 år og kunne fremvises for Mattilsynet på anmodning. Plikten til å oppbevare driftsenhetsregister og helsekort gjelder selv om dyreholdet opphører.</article></article> <article class="defaultP" margin-top="true">§ 16 blir § 9 og skal lyde:</article><article class="futureLegalArticle" data-name="§9" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Merking av dyr som er født i Norge</span></span><article class="legalP" id="kapittel-1-foreslåttparagraf-11-ledd-1">Lamadyr som er født i Norge skal merkes med et gult øremerke før de er 14 dager gamle, men likevel før de flyttes fra driftsenheten de er født på. Lamadyr anses for å bli flyttet fra driftsenheten også når de slippes på beite.</article><article class="legalP" id="kapittel-1-foreslåttparagraf-11-ledd-2">Oppdrettshjort som er født i Norge skal merkes med et gult øremerke ved første samling etter fødsel, men likevel før de flyttes fra driftsenheten de er født på.</article></article> <article class="defaultP" margin-top="true">§ 17 blir § 15 og skal lyde:</article><article class="futureLegalArticle" data-name="§15" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Tilsyn og vedtak</span></span><article class="legalP" id="kapittel-1-foreslåttparagraf-12-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i og i medhold av denne forskriften. Mattilsynet kan også fatte enkeltvedtak i henhold til matloven § 25 til § 26.</article></article> <article class="defaultP" margin-top="true">§ 18 oppheves.</article> <article class="defaultP" margin-top="true">§ 19 blir § 17 og skal lyde:</article><article class="futureLegalArticle" data-name="§17" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-13-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article> <article class="defaultP" margin-top="true">§ 20 blir § 16 og skal lyde:</article><article class="futureLegalArticle" data-name="§16" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Straff</span></span><article class="legalP" id="kapittel-1-foreslåttparagraf-14-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article> <article class="defaultP" margin-top="true">§ 21 blir § 18 og skal lyde:</article><article class="futureLegalArticle" data-name="§18" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Ikrafttreden og overgangsbestemmelser</span></span><article class="legalP" id="kapittel-1-foreslåttparagraf-15-ledd-1">Denne forskrift trer i kraft straks.</article><article class="legalP" id="kapittel-1-foreslåttparagraf-15-ledd-2">Dyr som er merket før 1. januar 1999, unntas fra kravet til merking i § 5 første ledd, jf. § 6, § 7 og § 9. Mister dyret et øremerke som er satt inn før 1. januar 1999 eller blir øremerket uleselig, skal dyret likevel merkes på nytt i samsvar med bestemmelsene i denne forskriften.</article><article class="legalP" id="kapittel-1-foreslåttparagraf-15-ledd-3">Mister dyr øremerke som var tillatt brukt fram til 31. desember 1999, eller blir øremerket uleselig, skal dyrene merkes på nytt i samsvar med bestemmelsene i denne forskriften.</article><article class="legalP" id="kapittel-1-foreslåttparagraf-15-ledd-4">Dyr som er merket før 1. januar 1999 eller med merke som var tillatt brukt fram til 31. desember 1999, skal likevel, dersom de overføres eller leveres til slakt etter 1. januar 2005, merkes på nytt i samsvar med bestemmelsene i denne forskriften.</article><article class="legalP" id="kapittel-1-foreslåttparagraf-15-ledd-5">Fra det tidspunkt denne forskrift trer i kraft oppheves forskrift 31. desember 1998 nr. 1481 om merking, registrering og rapportering av dyr og forskrift 31. desember 1998 nr. 1482 om merking, registrering og rapportering av storfe.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-07-23-761/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 27. juni 2002 nr. 732 om bekjempelse av dyresjukdommer gjøres følgende endringer:</article> <article class="defaultP" margin-top="true">§ 2 definisjonen av «Lama» skal lyde:</article> <article class="defaultP" margin-top="true"><i>Lamadyr:</i> Dyr av artene lama (<i>Lama glama</i>), guanako (<i>Lama guanaco</i>), vikunja (<i>Vicugna vicugna</i>) og alpakka (<i>Vicugna pacos</i>), samt krysninger av disse.</article> <article class="defaultP" margin-top="true">§ 2 definisjonen av «Hjort» skal lyde:</article> <article class="defaultP" margin-top="true"><i>Hjort:</i> Dyr av arten hjort (<i>Cervus elaphus</i>).</article> <article class="defaultP" margin-top="true">§ 8 første ledd nr. 5 skal lyde:<ul class="defaultList"><li data-li-identifier="5)" data-name="5)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">paratuberkulose hos lamadyr</article></article></li></ul></article> <article class="defaultP" margin-top="true">§ 8 femte ledd skal lyde:</article><article class="legalP" id="kapittel-2-ledd-2">Isolasjonsperioden skal vare inntil dyrenes smittestatus er undersøkt og funnet tilfredsstillende, men likevel ikke lenger enn 6 måneder for storfe og lamadyr, 2 år for sau og geit, 2 måneder for svin og hjort, og 14 uker for høns, kalkuner, rapphøns, vaktler, fasaner, perlehøns og strutsefugler. Isolasjonsperioden for storfe og lamadyr skal likevel vare til dyrene er minst 2 1/2 år gamle.</article></section><section class="section" data-name="kapIII" id="kapittel-3" data-lovdata-URL="LTI/forskrift/2012-07-23-761/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 6. mars 1995 nr. 240 om feltstasjon og samlingsstasjon for kunstig sædoverføring hos rev gjøres følgende endringer:</article> <article class="defaultP" margin-top="true">Hjemmelsfeltet skal lyde:</article> <article class="defaultP" margin-top="true"><strong>Hjemmel:</strong> Fastsatt av Landbruksdepartementet (nå Landbruks- og matdepartementet) 6. mars 1995 med hjemmel i lov 19. desember 2003 nr. 124 om matproduksjon og mattrygghet mv. (matloven) § 5, § 7, § 9, § 14, § 15 og § 19, jf. delegeringsvedtak 19. desember 2003 nr. 1790.</article> <article class="defaultP" margin-top="true">§ 3 tredje ledd annet punktum skal lyde:</article><article class="legalP" id="kapittel-3-ledd-2">Hvert dyr skal være undersøkt av veterinær og funnet klinisk friskt foran hver sesong.</article> <article class="defaultP" margin-top="true">§ 5 første, annet og tredje ledd skal lyde:</article><article class="legalP" id="kapittel-3-ledd-3">Ved etablering av en samlingsstasjon skal denne godkjennes av Mattilsynet.</article><article class="legalP" id="kapittel-3-ledd-4">Samlingsstasjon skal ha en ansvarlig leder, og det lokale Mattilsynet skal underrettes om hvem dette er. For hver parringssesong skal ansvarlig leder føre en liste med navn og adresse til de oppdrettere som benytter stasjonen. Listen skal kunne fremvises for Mattilsynet på anmodning.</article><article class="legalP" id="kapittel-3-ledd-5">Alle dyr som bringes til en samlingsstasjon skal tilhøre det distrikt hvor samlingsstasjonen ligger. Mattilsynet kan gjøre unntak fra dette kravet.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Tilsyn og vedtak</span></span><article class="legalP" id="kapittel-3-foreslåttparagraf-1-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2012-07-23-761/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Denne forskrift trer i kraft straks.</article></section></main></body></html>