<!DOCTYPE html><html lang="no"><head><title>Forskrift om utfasing av særfradraget for store sykdomsutgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-03-30-270</dd><dt class="dokid">DokumentID</dt><dd class="dokid">LTI/forskrift/2012-03-30-270</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 719</dd><dt class="dateInForce">I kraft fra</dt><dd class="dateInForce">2012-03-30, gjelder for inntektsårene 2012, 2013 og 2014</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2011-12-09-52</li><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2012-04-03 13:30</dd><dt class="journalNumber">Journalnummer</dt><dd class="journalNumber">2012-0255</dd><dt class="titleShort">Korttittel</dt><dd class="titleShort">Forskrift om særfradrag for sykdomsutgifter</dd><dt class="title">Tittel</dt><dd class="title">Forskrift om utfasing av særfradraget for store sykdomsutgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 30. mars 2012 med hjemmel i lov 9. desember 2011 nr. 52 om endringer i skatteloven del V, jf. lov 26. mars 1999 nr. 14 om skatt av formue og inntekt (skatteloven).</dd><dt class="refid">RefID</dt><dd class="refid">forskrift/2012-03-30-270</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utfasing av særfradraget for store sykdomsutgifter<ul class="tocSubUl"><li>I<ul class="tocSubUl"><li>§ 1. Anvendelsesområde for overgangsregler om utfasing av særfradraget for store sykdomsutgifter</li><li>§ 2. Begrensning av fradragsformål fra og med inntektsåret 2012</li><li>§ 3. Nedtrapping av særfradraget for inntektsårene 2013 og 2014</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-03-30-270" id="dokument"><h1>Forskrift om utfasing av særfradraget for store sykdomsutgifter</h1><section class="section" data-name="kapI" id="kapittel-1" data-lovdata-URL="LTI/forskrift/2012-03-30-270/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2012-03-30-270/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde for overgangsregler om utfasing av særfradraget for store sykdomsutgifter</span></h3><article class="legalP" id="kapittel-1-paragraf-1-ledd-1">Skattyter som har fått særfradrag for store sykdomsutgifter etter skatteloven § 6-83 for inntektsårene 2010 og 2011, gis fradrag for store sykdomsutgifter for inntektsårene 2012 til 2014. Fradraget gis på samme vilkår som for inntektsåret 2011, med de begrensninger som følger av denne forskriften.</article></article><article class="legalArticle" data-lovdata-URL="LTI/forskrift/2012-03-30-270/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Begrensning av fradragsformål fra og med inntektsåret 2012</span></h3><article class="legalP" id="kapittel-1-paragraf-2-ledd-1">Særfradrag for store sykdomsutgifter gis ikke for utgifter til følgende formål:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Tannlege- og tannpleierhjelp.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Påbygging, ombygging og tilpasning av bolig og uteområde, herunder fritidsbolig, garasje mv., og anskaffelse og montering av spesialtilpasset innredning i bolig mv.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Transport, herunder anskaffelse av kjøretøy og spesialutstyr i kjøretøy, drift og merbruk av kjøretøy.</article></article></li></ul></article><article class="legalP" id="kapittel-1-paragraf-2-ledd-2">Utgifter til anskaffelser som ikke kan påregnes å ha en markedsverdi ved omsetning, og som skattyter før inntektsåret 2012 har valgt å føre til fradrag over flere år, kan likevel fradragsføres til og med inntektsåret 2014. Eventuell fradragsføring av slike utgifter for inntektsårene 2013 og 2014 skal ikke trappes ned etter § 3.</article></article><article class="legalArticle" data-lovdata-URL="LTI/forskrift/2012-03-30-270/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Nedtrapping av særfradraget for inntektsårene 2013 og 2014</span></h3><article class="legalP" id="kapittel-1-paragraf-3-ledd-1">For inntektsårene 2013 og 2014 gis særfradrag med henholdsvis 67 prosent og 33 prosent av fradragsberettigede utgifter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-03-30-270/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks og gjelder for inntektsårene 2012, 2013 og 2014.</article></section></main></body></html>