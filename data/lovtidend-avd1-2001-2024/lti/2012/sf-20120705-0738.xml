<!DOCTYPE html><html lang="no"><head><title>Forskrift om endring i utlendingsforskriften (plikt til å inneha Schengen-standardisert oppholdskort, grenseboerbevis mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-07-05-738</dd><dt class="dokid">DokumentID</dt><dd class="dokid">LTI/forskrift/2012-07-05-738</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1711</dd><dt class="dateInForce">I kraft fra</dt><dd class="dateInForce">2012-08-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§5</li><li>lov/2008-05-15-35/§9</li><li>lov/2008-05-15-35/§12</li><li>lov/2008-05-15-35/§26</li><li>lov/2008-05-15-35/§64a</li><li>lov/2008-05-15-35/§108</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2012-07-20 13:40</dd><dt class="journalNumber">Journalnummer</dt><dd class="journalNumber">2012-0654</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i utlendingsforskriften (plikt til å inneha Schengen-standardisert oppholdskort, grenseboerbevis mv.)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 5. juli 2012 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 5, § 9, § 12, § 26, § 64a og § 108, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2012-07-05-738</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (plikt til å inneha Schengen-standardisert oppholdskort, grenseboerbevis mv.)<ul class="tocSubUl"><li>I<ul class="tocSubUl"><li>§ 3-1a. Grenseboerbevis</li><li>§ 12-16. Plikt til å legge frem oppholdskort</li><li>§ 12-17. Plikt til å ta vare på oppholdskort, melding ved tap av kort mv.</li><li>§ 12-18. Innlevering av oppholdskort mv.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-07-05-738" id="dokument"><h1>Forskrift om endring i utlendingsforskriften (plikt til å inneha Schengen-standardisert oppholdskort, grenseboerbevis mv.)</h1><section class="section" data-name="kapI" id="kapittel-1" data-lovdata-URL="LTI/forskrift/2012-07-05-738/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 1-1 syvende ledd skal lyde:</article><article class="legalP" id="kapittel-1-ledd-2">Russiske borgere fra Barentsregionen som skal drive torghandel i Nord-Norge i forbindelse med et kommunalt kulturarrangement, er unntatt fra kravet om oppholdstillatelse for inntil 14 dager, men likevel ikke mer enn 28 dager per kalenderår. Det er et vilkår at det foreligger samtykke fra vedkommende kommune. Utlendingsdirektoratet kan gi nærmere retningslinjer.</article> <article class="defaultP" margin-top="true">Nåværende syvende og åttende ledd blir åttende og niende ledd.</article> <article class="defaultP" margin-top="true">§ 1-1 niende ledd skal lyde:</article><article class="legalP" id="kapittel-1-ledd-3">Utlendinger som nevnt i første ledd bokstav i, sjette ledd og syvende ledd har meldeplikt til politiet i oppholdsdistriktet. Utlendinger som er unntatt fra kravet om oppholdstillatelse etter første ledd bokstav b eller fjerde ledd, skal før innreise gi skriftlig melding til politiet i de aktuelle distriktene. Slik melding kan også gis av arbeidsgiver, arrangør, reiseleder eller annen ansvarlig person. Utlendingsdirektoratet kan gi nærmere retningslinjer om gjennomføringen av meldeplikten.</article> <article class="defaultP" margin-top="true">§ 3-1 bokstav n skal lyde:<ul class="defaultList"><li data-li-identifier="n)" data-name="n)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">innehaver av gyldig reisedokument som også har gyldig grenseboerbevis jf. § 3-1a, og som passerer landgrensen mellom Norge og Russland på grunnlag av grenseboerbeviset.</article></article></li></ul></article> <article class="defaultP" margin-top="true">Ny § 3-1a skal lyde:</article><article class="futureLegalArticle" data-name="§3-1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1a</span>. <span class="legalArticleTitle">Grenseboerbevis</span></span><article class="legalP" id="kapittel-1-foreslåttparagraf-1-ledd-1">En søker skal få utstedt grenseboerbevis med en varighet på inntil tre år, på de vilkår som fremgår av avtale av 2. november 2011 mellom Norge og Russland om forenkling av gjensidige reiser for grenseboere i Kongeriket Norge og Den Russiske Føderasjon, jf. Europarlaments- og rådsforordning (EF) 1931/2006. Avtalen er inntatt som vedlegg 19 til forskriften. I henhold til avtalen må søkeren:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">være i besittelse av gyldig reisedokument,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">fremlegge dokumentasjon som bekrefter at vedkommende har vært lovlig bosatt i grenseområdet i minst de tre forutgående årene,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">underbygge at det finnes legitime grunner til regelmessig kryssing av den norsk russiske landegrensen under den lokale grensetrafikkordningen,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">ikke anses som en trussel mot nasjonal sikkerhet, offentlig orden eller folkehelsen, og</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">ikke være innmeldt i Schengen Information System(SIS).</article></article></li></ul></article><article class="legalP" id="kapittel-1-foreslåttparagraf-1-ledd-2">Grenseboerbevis gir rett til å krysse den norsk-russiske landegrensen og oppholde seg i det angitte grenseområdet i en periode på inntil 15 dager. De rettigheter som følger av innvilget grenseboerbevis er betinget av at utlendingen foreviser gyldig grenseboerbevis ved passering av det internasjonale grensepasseringsstedet Storskog-Borisoglebsk.</article><article class="legalP" id="kapittel-1-foreslåttparagraf-1-ledd-3">Norges generalkonsulat i Murmansk avgjør søknad om grenseboerbevis, jf. § 3-1 bokstav n.</article></article> <article class="defaultP" margin-top="true">§ 3-13 første ledd skal lyde:</article><article class="legalP" id="kapittel-1-ledd-4">Når en visumpliktig utlending gis oppholdstillatelse, skal utenriksstasjon med utstedelsesadgang, eller Sysselmannen på Svalbard, gi innreisevisum med rett til opphold i inntil 90 dager, jf. lovens § 12.</article> <article class="defaultP" margin-top="true">§ 6-26 oppheves.</article> <article class="defaultP" margin-top="true">Ny § 12-16 skal lyde:</article><article class="futureLegalArticle" data-name="§12-16" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12-16</span>. <span class="legalArticleTitle">Plikt til å legge frem oppholdskort</span></span><article class="legalP" id="kapittel-1-foreslåttparagraf-2-ledd-1">I forbindelse med behandling av en sak etter utlendingsloven, ved kontroll av utlending ved grensepassering etter lovens § 15 og ved alminnelig utlendingskontroll etter lovens § 21, kan en utlending pålegges å legge frem standardisert oppholdskort som dokumentasjon på oppholdstillatelsen. Tilsvarende gjelder kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet. Dersom utlendingen ikke har kortet i sin besittelse, kan vedkommende pålegges å innhente det.</article><article class="legalP" id="kapittel-1-foreslåttparagraf-2-ledd-2">Utlendingen plikter å avgi fingeravtrykk som nevnt i lovens § 100 b.</article></article> <article class="defaultP" margin-top="true">Ny § 12-17 skal lyde:</article><article class="futureLegalArticle" data-name="§12-17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12-17</span>. <span class="legalArticleTitle">Plikt til å ta vare på oppholdskort, melding ved tap av kort mv.</span></span><article class="legalP" id="kapittel-1-foreslåttparagraf-3-ledd-1">Innehaver av standardisert oppholdskort plikter å ta vare på dokumentet så det ikke kommer uvedkommende i hende. Tilsvarende gjelder innehaver av kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet.</article><article class="legalP" id="kapittel-1-foreslåttparagraf-3-ledd-2">Når standardisert kort som nevnt i første ledd er tapt eller på annen måte har kommet bort, plikter innehaveren uten opphold å melde fra til politiet eller nærmeste norske utenriksstasjon. Innehaveren skal samtidig avkreves en detaljert forklaring om når, hvor og hvordan dette har skjedd. Forklaringen skal søkes kontrollert så langt det er mulig og i den utstrekning det er nødvendig.</article><article class="legalP" id="kapittel-1-foreslåttparagraf-3-ledd-3">Dersom utlendingen mister kortet, eller kortet på annen måte går tapt eller blir ødelagt, plikter utlendingen å gå til anskaffelse av nytt kort.</article></article> <article class="defaultP" margin-top="true">Ny § 12-18 skal lyde:</article><article class="futureLegalArticle" data-name="§12-18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12-18</span>. <span class="legalArticleTitle">Innlevering av oppholdskort mv.</span></span><article class="legalP" id="kapittel-1-foreslåttparagraf-4-ledd-1">Utlendingen plikter å anskaffe nytt oppholdskort når det gamle kortet er løpt ut. Ved utstedelse av nytt oppholdskort plikter utlendingen å innlevere tidligere utstedt oppholdskort. Tilsvarende gjelder for utstedelse av kort som dokumenterer andre tillatelser eller rettigheter enn oppholdstillatelse. Dersom kortet er tapt eller på annen måte kommet bort, plikter utlendingen å melde fra i henhold til § 12-17 annet ledd før nytt kort kan utstedes.</article></article> <article class="defaultP" margin-top="true">§ 18-13 annet ledd skal lyde:</article><article class="legalP" id="kapittel-1-ledd-5">Med bot eller med fengsel inntil seks måneder eller med begge deler straffes den som forsettlig eller uaktsomt overtrer<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">§ 1-1 niende ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">§ 1-2</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">§ 1-10 tredje ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">§ 1-17 første, annet eller tredje ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">§ 4-5</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-6"><article class="legalP" id="kapittel-1-ledd-5-punkt-6-ledd-1">§ 4-8</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-7"><article class="legalP" id="kapittel-1-ledd-5-punkt-7-ledd-1">§ 4-9</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-8"><article class="legalP" id="kapittel-1-ledd-5-punkt-8-ledd-1">§ 4-15</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-9"><article class="legalP" id="kapittel-1-ledd-5-punkt-9-ledd-1">§ 4-24 første til fjerde ledd og sjette ledd.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-10"><article class="legalP" id="kapittel-1-ledd-5-punkt-10-ledd-1">§ 4-25 første, tredje og fjerde ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-11"><article class="legalP" id="kapittel-1-ledd-5-punkt-11-ledd-1">§ 4-27</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-12"><article class="legalP" id="kapittel-1-ledd-5-punkt-12-ledd-1">§ 4-28</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-13"><article class="legalP" id="kapittel-1-ledd-5-punkt-13-ledd-1">§ 12-4 første, annet og tredje ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-14"><article class="legalP" id="kapittel-1-ledd-5-punkt-14-ledd-1">§ 12-8</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-15"><article class="legalP" id="kapittel-1-ledd-5-punkt-15-ledd-1">§ 12-13 annet ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-16"><article class="legalP" id="kapittel-1-ledd-5-punkt-16-ledd-1">§ 12-16</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-17"><article class="legalP" id="kapittel-1-ledd-5-punkt-17-ledd-1">§ 12-17 annet ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-18"><article class="legalP" id="kapittel-1-ledd-5-punkt-18-ledd-1">§ 12-18</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-19"><article class="legalP" id="kapittel-1-ledd-5-punkt-19-ledd-1">§ 17-7 første ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-20"><article class="legalP" id="kapittel-1-ledd-5-punkt-20-ledd-1">§ 17-21 annet ledd</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-21"><article class="legalP" id="kapittel-1-ledd-5-punkt-21-ledd-1">§ 18-12 første, annet og tredje ledd.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2012-07-05-738/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 15. august 2012.</article></section></main></body></html>