<!DOCTYPE html><html lang="no"><head><title>Forskrift om utforming og innmontering av sorteringsrist i reketrål</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-26-1104</dd><dt class="dokid">DokumentID</dt><dd class="dokid">LTI/forskrift/2012-11-26-1104</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2202</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-01-15-42</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li><li>lov/1976-12-17-91/§4</li><li>forskrift/1977-05-13-2/§14</li><li>forskrift/1977-06-03-6/§3</li><li>forskrift/1994-09-21-881/§6a</li><li>lov/1925-07-17-11/§4</li><li>forskrift/1978-04-28-20/§1</li><li>forskrift/1994-09-21-882/§6a</li></ul></dd><dt class="dateOfPublication">Kunngjort</dt><dd class="dateOfPublication">2012-11-30 14:10</dd><dt class="journalNumber">Journalnummer</dt><dd class="journalNumber">2012-0901</dd><dt class="titleShort">Korttittel</dt><dd class="titleShort">Forskrift om sorteringsrist i reketrål</dd><dt class="title">Tittel</dt><dd class="title">Forskrift om utforming og innmontering av sorteringsrist i reketrål</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 26. november 2012 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, forskrift 22. desember 2004 nr. 1878 om utøvelse av fisket i sjøen § 98, lov 17. desember 1976 nr. 91 om Norges økonomiske sone § 4, forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til norsk havn § 14, forskrift 3. juni 1977 nr. 6 om fiskevernsone ved Svalbard § 3, forskrift 21. september 1994 nr. 881 om maskevidde, bifangst og minstemål m.m. ved fiske i fiskevernsonen ved Svalbard § 6a, lov 17. juli 1925 nr. 11 om Svalbard § 4, forskrift 28. april 1978 nr. 20 om regulering av fiske og fangst mv. i Svalbards territorialfarvann og indre farvann § 1 og forskrift 21. september 1994 nr. 882 om maskevidde, bifangst og minstemål m.m. ved fiske i Svalbards territorialfarvann § 6a.</dd><dt class="refid">RefID</dt><dd class="refid">forskrift/2012-11-26-1104</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utforming og innmontering av sorteringsrist i reketrål<ul class="tocSubUl"><li>§ 1. Virkeområde</li><li>§ 2. Påbud om bruk av sorteringsrist</li><li>§ 3. Spileavstand</li><li>§ 4. Montering</li><li>§ 5. Fiskeutslipp</li><li>§ 6. Ledetunnel/ledepanel</li><li>§ 7. Støttekjetting/støttetau</li><li>§ 8. Spesifikasjoner</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-26-1104" id="dokument"><h1>Forskrift om utforming og innmontering av sorteringsrist i reketrål</h1><article class="legalArticle" data-lovdata-URL="LTI/forskrift/2012-11-26-1104/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske og utenlandske fartøy som fisker med reketrål i Norges territorialfarvann og økonomiske sone nord for 62° N, i Skagerrak avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr utenfor 4 nautiske mil fra grunnlinjen, i fiskerisonen ved Jan Mayen, i fiskevernsonen ved Svalbard og i Svalbards territorialfarvann.</article></article><article class="legalArticle" data-lovdata-URL="LTI/forskrift/2012-11-26-1104/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Påbud om bruk av sorteringsrist</span></h2><article class="legalP" id="paragraf-2-ledd-1">Ved fiske med reketrål i områdene og med fartøy som nevnt i § 1 skal det benyttes sorteringsrist som beskrevet i denne forskriften.</article></article><article class="legalArticle" data-lovdata-URL="LTI/forskrift/2012-11-26-1104/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Spileavstand</span></h2><article class="legalP" id="paragraf-3-ledd-1">Sorteringsristens spileavstand skal ikke overstige 19 mm.</article></article><article class="legalArticle" data-lovdata-URL="LTI/forskrift/2012-11-26-1104/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Montering</span></h2><article class="legalP" id="paragraf-4-ledd-1">Sorteringsristen skal monteres tverrveien i trålen, på en slik måte at alle sidene av risten er festet til trålen. Dersom det benyttes to leisetau skal midten på risten være festet til leisene. Dersom det benyttes et annet antall leisetau skal risten være festet til den naturlige midten på forlengelsen. Sorteringsristen monteres i forkant av fiskeposen eller i fiskeposens forlengelse.</article><article class="legalP" id="paragraf-4-ledd-2">Helningsvinkelen på sorteringsristen skal ikke overstige 50°. Ved bruk av lang metallrist skal helningsvinkelen ikke overstige 30°.</article></article><article class="legalArticle" data-lovdata-URL="LTI/forskrift/2012-11-26-1104/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Fiskeutslipp</span></h2><article class="legalP" id="paragraf-5-ledd-1">I trålens overpanel skal det være et fiskeutslipp i forkant av sorteringsristens overkant for å lede bort utsortert fisk.</article><article class="legalP" id="paragraf-5-ledd-2">Fiskeutslippets åpning skal være i forkant av sorteringsristens overkant. Fiskeutslippets bakkant skal være lik sorteringsristens bredde. Fiskeutslippet skjæres stolperett fremover fra begge sider av risten til en spiss.</article><article class="legalP" id="paragraf-5-ledd-3">Ved fiske i Skagerrak, avgrenset mot vest av en rett linje gjennom Lindesnes fyr og Hanstholmen fyr og mot sør av en rett linje gjennom Skagen fyr og Tistlarna fyr, utenfor 4 nautiske mil fra grunnlinjen kan det benyttes fiskeutslipp i selve sorteringsristen. Fiskeutslippet skal da være i øvre del av rammen, ha en åpning på minimum 30 cm, og være lik sorteringsristens bredde. Det kan også benyttes en oppsamlingspose montert over fiskeutslippet. Oppsamlingsposen skal være konstruert med et toppanel med kvadratmasker med maskevidde ikke mindre enn 120 mm. Toppanelet skal være minimum 3 meter langt og ha en bredde ikke mindre enn sorteringsristen.</article></article><article class="legalArticle" data-lovdata-URL="LTI/forskrift/2012-11-26-1104/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ledetunnel/ledepanel</span></h2><article class="legalP" id="paragraf-6-ledd-1">Det er tillatt å bruke ledetunnel/ledepanel. Dersom dette benyttes skal avstanden mellom sorteringsristens nedkant og ledetunnel/ledepanel ikke være mindre enn 50 cm.</article><article class="legalP" id="paragraf-6-ledd-2">Maskevidden i ledetunnel/ledepanel kan være mindre enn 35 mm.</article></article><article class="legalArticle" data-lovdata-URL="LTI/forskrift/2012-11-26-1104/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Støttekjetting/støttetau</span></h2><article class="legalP" id="paragraf-7-ledd-1">Det er tillatt å benytte støttekjetting/støttetau for å stabilisere vinkelen på risten. Dersom dette benyttes, gjelder følgende begrensinger:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Kjettingen/tauet skal være minst like lang som avstanden mellom ristens festepunkt i leis til kjettingen eller tauet sitt festepunkt på leis, pluss halve ristens innmonteringslengde målt langs leis.</article></article></li><li data-li-identifier="b)" data-name="b)"><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Avstanden mellom ristens festepunkt på leis og kjettingens/tauets festepunkt på leis skal ikke være mindre enn 1,6 meter ved bruk av standard rist og 2 meter ved bruk av lang rist.</article></article></li></ul></article></article><article class="legalArticle" data-lovdata-URL="LTI/forskrift/2012-11-26-1104/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Spesifikasjoner</span></h2><article class="legalP" id="paragraf-8-ledd-1">Sorteringsristens rammeverk kan lages av aluminium, stål eller plast.</article><article class="legalP" id="paragraf-8-ledd-2">Spilene kan lages av aluminium, stål, glassfiber eller plast. Tykkelsen på spilene kan være mellom 8 og 20 mm. Av hensyn til fleksibilitet bør spilene være mellom 8 og 10 mm når spilene er laget av glassfiber, mellom 10 og 12 mm når spilene er laget i aluminium og 20 mm når spilene er laget i hdpe plast.</article><article class="legalP" id="paragraf-8-ledd-3">Største tillatte dimensjoner (lengde x bredde) for standardrist er 1,50 meter x 1,30 meter når ristens rammeverk er laget av aluminium eller stål og 1,50 meter x 1,50 meter når ristens rammeverk er laget av plast.</article><article class="legalP" id="paragraf-8-ledd-4">Største tillatte dimensjoner (lengde x bredde) for lang rist er 2,50 m x 1,30 m når ristens rammeverk er laget av aluminium eller stål. Når rammeverket er laget av plast er ristens største tillatte dimensjoner (lengde x bredde) som følger:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-4-punkt-1"><article class="legalP" id="paragraf-8-ledd-4-punkt-1-ledd-1">2,00 m x 1,50 m («Islandsrist»/«Canadarist»)</article></article></li><li data-li-identifier="b)" data-name="b)"><article class="listArticle" id="paragraf-8-ledd-4-punkt-2"><article class="legalP" id="paragraf-8-ledd-4-punkt-2-ledd-1">2,44 m x 1,22 m («Cosmosrist»)</article></article></li><li data-li-identifier="c)" data-name="c)"><article class="listArticle" id="paragraf-8-ledd-4-punkt-3"><article class="legalP" id="paragraf-8-ledd-4-punkt-3-ledd-1">2,44 m x 1,72 m («Cosmosrist» med dråpeformede spiler).</article></article></li></ul></article></article><article class="legalArticle" data-lovdata-URL="LTI/forskrift/2012-11-26-1104/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i denne forskriften straffes etter lov 6. juni 2008 nr. 37 om forvaltning av viltlevande marine ressursar § 61 og § 64, lov 17. desember 1976 nr. 91 om Norges økonomiske sone § 8 og lov 17. juli 1925 nr. 11 om Svalbard § 4. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2012-11-26-1104/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 1. januar 2013. Samtidig oppheves Fiskeridirektoratets forskrift 15. januar 2008 nr. 42 om utforming og innmontering av sorteringsrist i reketrål.</article></article></main></body></html>