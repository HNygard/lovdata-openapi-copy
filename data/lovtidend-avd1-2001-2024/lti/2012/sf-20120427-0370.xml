<!DOCTYPE html><html lang="no"><head><title>Forskrift om endring i forskrift om krav til minstealder og båtførerbevis mv. for fører av fritidsbåt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-04-27-370</dd><dt class="dokid">DokumentID</dt><dd class="dokid">LTI/forskrift/2012-04-27-370</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 838</dd><dt class="dateInForce">I kraft fra</dt><dd class="dateInForce">2012-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-03-03-259</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-06-26-47/§20</li><li>lov/1998-06-26-47/§26b</li><li>lov/1998-06-26-47/§31</li><li>forskrift/2007-05-31-591</li></ul></dd><dt class="dateOfPublication">Kunngjort</dt><dd class="dateOfPublication">2012-05-02 14:00</dd><dt class="journalNumber">Journalnummer</dt><dd class="journalNumber">2012-0322</dd><dt class="titleShort">Korttittel</dt><dd class="titleShort">Endr. i forskrift om krav til fører av motorbåt</dd><dt class="title">Tittel</dt><dd class="title">Forskrift om endring i forskrift om krav til minstealder og båtførerbevis mv. for fører av fritidsbåt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 27. april 2012 med hjemmel i lov 26. juni 1998 nr. 47 om fritids- og småbåter § 20 annet ledd og § 26b jf. § 31, jf. delegeringsvedtak 31. mai 2007 nr. 591.</dd><dt class="refid">RefID</dt><dd class="refid">forskrift/2012-04-27-370</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til minstealder og båtførerbevis mv. for fører av fritidsbåt<ul class="tocSubUl"><li>I<ul class="tocSubUl"><li>§ 15. Utstedelse av internasjonalt båtførersertifikat</li><li>§ 16. Krav om praktisk prøve</li><li>§ 17. Helsekrav</li><li>§ 18. Båtførerregister</li><li>§ 19. Gebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-04-27-370" id="dokument"><h1>Forskrift om endring i forskrift om krav til minstealder og båtførerbevis mv. for fører av fritidsbåt</h1><section class="section" data-name="kapI" id="kapittel-1" data-lovdata-URL="LTI/forskrift/2012-04-27-370/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. mars 2009 nr. 259 om krav til minstealder og båtførerbevis mv. for fører av fritidsbåt gjøres følgende endringer:</article> <article class="defaultP" margin-top="true">§ 13 andre ledd skal lyde:</article><article class="legalP" id="kapittel-1-ledd-2">Internasjonalt båtførersertifikat («International Certificate for Operators of Pleasure Craft») utstedt i henhold til resolusjon 16. oktober 1998 nr. 40 fra de Forente Nasjoners Økonomiske Kommisjon for Europa, Transport Committee, Working Party on Inland Water Transport skal omfatte kystnavigasjon for å være gyldig i Norge.</article> <article class="defaultP" margin-top="true">Kapittel IV skal settes inn etter § 14 og skal lyde:</article><span class="futuretitle" id="kapittel-1-foreslåttittel-1">Kapittel IV. Krav for utstedelse av Internasjonalt båtførersertifikat</span> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Utstedelse av internasjonalt båtførersertifikat</span></span><article class="legalP" id="kapittel-1-foreslåttparagraf-1-ledd-1">Fører av motorbåt og/eller seilbåt, kan få utstedt Internasjonalt båtførersertifikat for kystnavigasjon dersom vedkommende oppfyller følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">er fylt 16 år,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">er norsk statsborger eller bosatt i Norge, amerikansk statsborger eller statsborger i land som ikke er medlem av De forente nasjoners økonomiske kommisjon for Europa,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">kvalifiserer til å få utstedt norsk båtførerbevis eller innehar gyldig kvalifikasjonsbevis og</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">oppfyller kravene til praktisk prøve og helse i henhold til § 16 og § 17.</article></article></li></ul></article><article class="legalP" id="kapittel-1-foreslåttparagraf-1-ledd-2">Søknad sendes på fastsatt skjema til Sjøfartsdirektoratet eller den det bemyndiger.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Krav om praktisk prøve</span></span><article class="legalP" id="kapittel-1-foreslåttparagraf-2-ledd-1">Praktisk prøve kan avlegges for motorbåt og/eller seilbåt. Prøven skal vise at vedkommende kan føre båt og har nautisk og teknisk kunnskap for sikker navigering i kystfarvann.</article><article class="legalP" id="kapittel-1-foreslåttparagraf-2-ledd-2">Sertifikat utstedes i samsvar med den type prøve som er avlagt. Prøven skal gjennomføres ved virksomhet godkjent av Sjøfartsdirektoratet.</article><article class="legalP" id="kapittel-1-foreslåttparagraf-2-ledd-3">Sjøfartsdirektoratet kan fastsette nærmere retningslinjer for gjennomføring av den praktiske prøven.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Helsekrav</span></span><article class="legalP" id="kapittel-1-foreslåttparagraf-3-ledd-1">Søkeren skal være fysisk og mentalt skikket til å føre fritidsbåt og spesielt ha tilstrekkelig styrke på syn og hørsel.</article><article class="legalP" id="kapittel-1-foreslåttparagraf-3-ledd-2">Det kreves egenerklæring om helse på fastsatt skjema. Sjøfartsdirektoratet kan kreve helseattest utstedt av lege dersom det er grunn til å tro at kravet i første ledd ikke er oppfylt.</article><article class="legalP" id="kapittel-1-foreslåttparagraf-3-ledd-3">Dersom innehaver av internasjonalt båtførersertifikat ikke lenger oppfyller helsekravene, skal sertifikatet ikke benyttes.</article><article class="legalP" id="kapittel-1-foreslåttparagraf-3-ledd-4">Sjøfartsdirektoratet kan trekke tilbake sertifikatet på bakgrunn av informasjon fra lege om at helsekravene i første ledd ikke lenger oppfylles.</article></article> <article class="defaultP" margin-top="true">Nytt kapittel V skal lyde:</article><span class="futuretitle" id="kapittel-1-foreslåttittel-2">Kapittel V. Avsluttende bestemmelser</span> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Båtførerregister</span></span><article class="legalP" id="kapittel-1-foreslåttparagraf-4-ledd-1">Det skal føres et sentralt båtførerregister. Det kan være ett register for nasjonalt båtførerbevis og ett register for internasjonalt båtførersertifikat.</article><article class="legalP" id="kapittel-1-foreslåttparagraf-4-ledd-2">Registeret kan inneholde opplysninger om innehaverens personalia, tidspunkt for gjennomført båtførerprøve og utstedt båtførerbevis og internasjonalt båtførersertifikat. Registeret må ikke inneholde sensitive personopplysninger.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-5-ledd-1">Søker skal betale gebyr for teoretisk båtførerprøve, utstedelse av båtførerbevis og utstedelse av internasjonalt båtførersertifikat. Gebyret fastsettes av departementet i henhold til forskrift om gebyr for utstedelse av sertifikater og påtegning til maritimt personell og av båtførerbevis til båtførere.</article></article> <article class="defaultP" margin-top="true">Nåværende § 17 til § 19 blir nye § 20 til § 22.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-04-27-370/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Denne forskrift trer i kraft 1. mai 2012.</article></section></main></body></html>