<!DOCTYPE html><html lang="no"><head><title>Forskrift til arrestordreloven (arrestordreforskrifta)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-09-21-896</dd><dt class="dokid">DokumentID</dt><dd class="dokid">LTI/forskrift/2012-09-21-896</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 11 s 1910</dd><dt class="dateInForce">I kraft fra</dt><dd class="dateInForce">2012-10-16</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2012-01-20-4/§5</li><li>lov/1981-05-22-25/§62</li></ul></dd><dt class="dateOfPublication">Kunngjort</dt><dd class="dateOfPublication">2012-09-25 16:10</dd><dt class="journalNumber">Journalnummer</dt><dd class="journalNumber">2012-0757</dd><dt class="titleShort">Korttittel</dt><dd class="titleShort">Arrestordreforskrifta</dd><dt class="title">Tittel</dt><dd class="title">Forskrift til arrestordreloven (arrestordreforskrifta)</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett ved kgl.res. 21. september 2012 med heimel i lov 20. januar 2012 nr. 4 om pågriping og overlevering til og frå Noreg for straffbare forhold på grunnlag av ein arrestordre (arrestordreloven) § 5 og lov 22. mai 1981 nr. 25 om rettergangsmåten i straffesaker (Straffeprosessloven) § 62. Fremja av Justis- og beredskapsdepartementet.</dd><dt class="refid">RefID</dt><dd class="refid">forskrift/2012-09-21-896</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift til arrestordreloven (arrestordreforskrifta)<ul class="tocSubUl"><li>§ 1. Utforming av ein nordisk arrestordre</li><li>§ 2. Kompetanse til å avgjere om ein nordisk arrestordre skal etterkomast eller ikkje</li><li>§ 3. Kompetanse til å ferde ut ein nordisk arrestordre</li><li>§ 4. Ikraftsetjing</li><li>Vedlegg til arrestordreforskrifta, jf. forskrifta § 1</li></ul></li></ul></dd></dl></header><main class="documentBody" data-lovdata-URL="LTI/forskrift/2012-09-21-896" id="dokument"><h1>Forskrift til arrestordreloven (arrestordreforskrifta)</h1><article class="legalArticle" data-lovdata-URL="LTI/forskrift/2012-09-21-896/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Utforming av ein nordisk arrestordre</span></h2><article class="legalP" id="paragraf-1-ledd-1">Ein nordisk arrestordre skal førast i skjemaet som følgjer som vedlegg til denne forskrifta.</article></article><article class="legalArticle" data-lovdata-URL="LTI/forskrift/2012-09-21-896/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kompetanse til å avgjere om ein nordisk arrestordre skal etterkomast eller ikkje</span></h2><article class="legalP" id="paragraf-2-ledd-1">Påtalemakta i politiet avgjer om ein nordisk arrestordre skal etterkomast eller ikkje, jf. arrestordreloven § 21. Kompetansen ligg hos politijuristar som er tildelt utvida påtalekompetanse i medhald av straffeprosessloven § 67 tredje ledd andre punktum.</article><article class="legalP" id="paragraf-2-ledd-2">Er vedkomande sikta i Noreg for eit forhold der statsadvokaten eller riksadvokaten har tiltalekompetanse, treff likevel statsadvokaten avgjerda. Har riksadvokaten teke ut tiltale, skal riksadvokaten informerast før avgjerda vert treft.</article><article class="legalP" id="paragraf-2-ledd-3">Statsadvokaten treff også avgjerd dersom det ligg føre to eller fleire nordiske arrestordrar som gjeld same person. Dersom det i tillegg til ein nordisk arrestordre ligg føre et krav om utlevering frå ein stat utanfor Norden, sendast saka via statsadvokaten og riksadvokaten til departementet for avgjerd, jf. arrestordreloven § 29.</article></article><article class="legalArticle" data-lovdata-URL="LTI/forskrift/2012-09-21-896/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kompetanse til å ferde ut ein nordisk arrestordre</span></h2><article class="legalP" id="paragraf-3-ledd-1">Ein nordisk arrestordre kan ferdast ut av påtalemakta i politiet. Kompetansen ligg hos politijuristar som er tildelt utvida påtalekompetanse i medhald av straffeprosessloven § 67 tredje ledd andre punktum.</article><article class="legalP" id="paragraf-3-ledd-2">Dersom det er ferda ut sikting for handling eller forsøk på ein handling som kan medføre straff av fengsel i meir enn 10 år, eller for brot på straffeloven 1902 kapittel 8 eller 9 eller § 147 b eller § 147 c, eller straffeloven 2005 § 104, § 105, § 108 eller § 109, må samtykke frå statsadvokaten innhentast. Samtykket skal normalt være skriftleg.</article></article><article class="legalArticle" data-lovdata-URL="LTI/forskrift/2012-09-21-896/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikraftsetjing</span></h2><article class="legalP" id="paragraf-4-ledd-1">Forskrifta trer i kraft 16. oktober 2012.</article></article><section class="section" id="kapittel-1" data-lovdata-URL="LTI/forskrift/2012-09-21-896/KAPITTEL_1"><h2>Vedlegg til arrestordreforskrifta, jf. forskrifta § 1</h2><article class="defaultP">For å lese vedlegget se her: (pdf)</article></section></main></body></html>