<!DOCTYPE html><html lang="no"><head><title>Delegering av myndighet etter energiloven til Norges vassdrags- og energidirektorat</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-07-1156</dd><dt class="dokid">DokumentID</dt><dd class="dokid">LTI/forskrift/2012-12-07-1156</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2260</dd><dt class="dateInForce">I kraft fra</dt><dd class="dateInForce">2012-12-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-10-24-1043</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50</li></ul></dd><dt class="dateOfPublication">Kunngjort</dt><dd class="dateOfPublication">2012-12-11 15:00</dd><dt class="journalNumber">Journalnummer</dt><dd class="journalNumber">2012-0958</dd><dt class="titleShort">Korttittel</dt><dd class="titleShort">Deleg. til NVE etter energiloven</dd><dt class="title">Tittel</dt><dd class="title">Delegering av myndighet etter energiloven til Norges vassdrags- og energidirektorat</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 7. desember 2012 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</dd><dt class="refid">RefID</dt><dd class="refid">forskrift/2012-12-07-1156</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter energiloven til Norges vassdrags- og energidirektorat<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-07-1156" id="dokument"><h1>Delegering av myndighet etter energiloven til Norges vassdrags- og energidirektorat</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-07-1156/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Som følge av endringen i energiloven ved lov 27. januar 2012 nr. 11 er det behov for enkelte justeringer i departementets delegeringsvedtak til Norges vassdrags- og energidirektorat 24. oktober 2011 nr. 1043. Lov 27. januar 2012 nr. 11 vil i sin helhet tre i kraft 1. januar 2013. Departementet treffer derfor nytt delegeringsvedtak for hele energiloven til erstatning for tidligere vedtak av 24. oktober 2011. Henvisningene til lovbestemmelser i dette vedtaket refererer til energiloven slik den vil lyde fra 1. januar 2013 når lov 27. januar 2012 nr. 11 trer i kraft.</article><article class="legalP" id="kapittel-1-ledd-2">Departementet delegerer all myndighet etter lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) til Norges vassdrags- og energidirektorat med følgende unntak:</article><article class="legalP" id="kapittel-1-ledd-3">Delegeringsvedtaket omfatter ikke departementets forskriftskompetanse etter energiloven med unntak av § 8-1, § 8-5, § 9-1, § 9-2, § 9-3 og § 9-5.</article><article class="legalP" id="kapittel-1-ledd-4">Forskrifter til energiloven fastsatt av Norges vassdrags- og energidirektorat med hjemmel i tidligere delegeringsvedtak står ved lag.</article><article class="legalP" id="kapittel-1-ledd-5">Myndighet etter følgende bestemmelser i energiloven omfattes ikke av delegeringen: <table><thead><tr><th data-text-align="left" data-vertical-align="top"><i>Bestemmelse i energiloven</i></th><th data-text-align="left" data-vertical-align="top"><i>Tema</i></th></tr></thead><tbody><tr><td data-text-align="left" data-vertical-align="top">§ 3-4 tredje ledd</td><td data-text-align="left" data-vertical-align="top">Unntak fra tilknytnings- og investeringsplikten for forbruk</td></tr><tr><td data-text-align="left" data-vertical-align="top">§ 3-6</td><td data-text-align="left" data-vertical-align="top">Ekspropriasjon av elektriske anlegg</td></tr><tr><td data-text-align="left" data-vertical-align="top">§ 4-2</td><td data-text-align="left" data-vertical-align="top">Utførsel og innførsel av elektrisk energi</td></tr><tr><td data-text-align="left" data-vertical-align="top">§ 4-4</td><td data-text-align="left" data-vertical-align="top">Omlegging av energibruk og energiproduksjon</td></tr><tr><td data-text-align="left" data-vertical-align="top">§ 6-2 første og annet ledd</td><td data-text-align="left" data-vertical-align="top">Rasjonering</td></tr><tr><td data-text-align="left" data-vertical-align="top">§ 9-1 siste ledd</td><td data-text-align="left" data-vertical-align="top">Beslutning om å underlegge kraftforsyningen KBO</td></tr><tr><td data-text-align="left" data-vertical-align="top">§ 10-2</td><td data-text-align="left" data-vertical-align="top">Frister knyttet til § 4-2 om utførsel og innførsel av elektrisk energi</td></tr></tbody></table></article><article class="legalP" id="kapittel-1-ledd-6">NVE utpekes som konsesjonsmyndighet etter § 2-1 og § 5-5, som beredskapsmyndighet etter kapittel 9 med unntak av § 9-1 siste ledd og som rasjoneringsmyndighet etter § 6-2 annet ledd.</article><article class="legalP" id="kapittel-1-ledd-7">Gjennomføring av rapportering etter energiloven § 10-1 tredje ledd annet punktum skal samordnes med departementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-07-1156/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Delegeringsvedtaket trer i kraft straks. Fra samme tidspunkt oppheves vedtak av 24. oktober 2011 nr. 1043.</article></section></main></body></html>