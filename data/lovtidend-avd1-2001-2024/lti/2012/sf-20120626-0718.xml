<!DOCTYPE html><html lang="no"><head><title>Forskrift om studier og eksamen ved Høgskolen i Oslo og Akershus</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-26-718</dd><dt class="dokid">DokumentID</dt><dd class="dokid">LTI/forskrift/2012-06-26-718</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 9 s 1661</dd><dt class="dateInForce">I kraft fra</dt><dd class="dateInForce">2012-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-06-11-652</li><li>forskrift/2010-06-18-841</li><li>forskrift/2005-12-01-1434</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§5-3</li><li>forskrift/2005-12-16-1574/§27</li><li>forskrift/2005-12-01-1392/§2</li></ul></dd><dt class="dateOfPublication">Kunngjort</dt><dd class="dateOfPublication">2012-07-13 13:10</dd><dt class="journalNumber">Journalnummer</dt><dd class="journalNumber">2012-0612</dd><dt class="titleShort">Korttittel</dt><dd class="titleShort">Forskrift om studier m.m. ved HiOA</dd><dt class="title">Tittel</dt><dd class="title">Forskrift om studier og eksamen ved Høgskolen i Oslo og Akershus</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Høgskolen i Oslo og Akershus 26. juni 2012 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-8, § 3-9, 3-10, § 3-11 og § 5-3, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 27 og forskrift 1. desember 2005 nr. 1392 om krav til mastergrad § 2.</dd><dt class="refid">RefID</dt><dd class="refid">forskrift/2012-06-26-718</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om studier og eksamen ved Høgskolen i Oslo og Akershus<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Motstrid med forskrift om rammeplan</li><li>§ 1-3. Definisjoner</li></ul></li><li>Kapittel. 2. Grader og utdanninger<ul class="tocSubUl"><li>§ 2-1. Tildeling av grader</li><li>§ 2-2. Grader og yrkesutdanninger m.m.</li><li>§ 2-3. Krav til sammensetning av graden bachelor</li><li>§ 2-4. Tilleggsbetegnelser for graden bachelor</li><li>§ 2-5. Tilleggsbetegnelser for graden høgskolekandidat</li><li>§ 2-6. Krav til sammensetning av graden master</li><li>§ 2-7. Tilleggsbetegnelser for graden master</li><li>§ 2-8. Tilknytningskrav for tildeling av grad og utstedelse av vitnemål</li><li>§ 2-9. Krav for tildeling av ny grad fra Høgskolen i Oslo og Akershus</li><li>§ 2-10. Overlapping i faginnhold</li><li>§ 2-11. Fellesgrader – krav til innhold og sammensetning av grad som tildeles i samarbeid med andre institusjoner</li></ul></li><li>Kapittel 3. Studier – generelle og faglige bestemmelser<ul class="tocSubUl"><li>§ 3-1. Fastsetting av programplan og emneplan</li><li>§ 3-2. Generelle bestemmelser for programplaner</li><li>§ 3-3. Endringer i programplan, emneplan og pensum</li><li>§ 3-4. Godskriving, fritak og faglig godkjenning</li><li>§ 3-5. Undervisning</li><li>§ 3-6. Utdanningsplan</li><li>§ 3-7. Tilrettelegging av studiesituasjonen</li><li>§ 3-8. Vitnemål og sluttdokumentasjon</li></ul></li><li>Kapittel 4. Studierett. Permisjon<ul class="tocSubUl"><li>§ 4-1. Studierett</li><li>§ 4-2. Vilkår for å beholde studieretten</li><li>§ 4-3. Opphør av studieretten</li><li>§ 4-4. Tap av studierett</li><li>§ 4-5. Søknad om nytt opptak etter tap av studierett</li><li>§ 4-6. Permisjon</li><li>§ 4-7. Privatist</li></ul></li><li>Kapittel 5. Vilkår for eksamen. Oppmelding<ul class="tocSubUl"><li>§ 5-1. Vilkår for å gå opp til eksamen</li><li>§ 5-2. Oppmelding</li><li>§ 5-3. Avmelding</li><li>§ 5-4. Antall forsøk til eksamen</li><li>§ 5-5. Forsøk til eksamen ved nytt opptak til samme studieprogram</li><li>§ 5-6. Fornyet sensur av masteroppgaver og andre større oppgaver</li><li>§ 5-7. Vilkår for ny og utsatt eksamen</li></ul></li><li>Kapittel 6. Gjennomføring av eksamen<ul class="tocSubUl"><li>§ 6-1. Ordinær eksamen</li><li>§ 6-2. Ny og utsatt eksamen</li><li>§ 6-3. Gjennomføring av skriftlig eksamen under tilsyn</li><li>§ 6-4. Hjelpemidler</li><li>§ 6-5. Innlevering av hjemmeeksamen, mappevurdering og lignende</li><li>§ 6-6. Fravær fra eksamen</li><li>§ 6-7. Sykdom under eksamen</li><li>§ 6-8. Trekk fra eksamen</li><li>§ 6-9. Tilrettelegging av eksamen og alternative vurderingsformer</li><li>§ 6-10. Eksamen på annet språk enn norsk</li><li>§ 6-11. Muntlig eksamen</li></ul></li><li>Kapittel 7. Sensur. Klage. Fusk<ul class="tocSubUl"><li>§ 7-1. Sensor</li><li>§ 7-2. Sensur. Sensurfrist</li><li>§ 7-3. Klage over karakterfastsetting. Rett til begrunnelse</li><li>§ 7-4. Klage over formelle feil</li><li>§ 7-5. Fusk</li></ul></li><li>Kapittel 8. Veiledet praksis. Antall forsøk<ul class="tocSubUl"><li>§ 8-1. Vurdering av praksis</li><li>§ 8-2. Ikke bestått praksis. Antall forsøk</li></ul></li><li>Kapittel 9. Utfyllende bestemmelser. Ikrafttredelse<ul class="tocSubUl"><li>§ 9-1. Retningslinjer og utfyllende bestemmelser</li><li>§ 9-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-26-718" id="dokument"><h1>Forskrift om studier og eksamen ved Høgskolen i Oslo og Akershus</h1><section class="section" data-name="kap1" id="kapittel-1" data-lovdata-URL="LTI/forskrift/2012-06-26-718/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2012-06-26-718/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder studier og eksamen ved Høgskolen i Oslo og Akershus. For doktorgradsstudier gjelder forskrift om graden philosophiae doctor (ph.d.) ved Høgskolen i Oslo og Akershus.</article></article><article class="legalArticle" data-lovdata-URL="LTI/forskrift/2012-06-26-718/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Motstrid med forskrift om rammeplan</span></h3><article class="legalP" id="kapittel-1-paragraf-2-ledd-1">Dersom denne forskrift strider mot bestemmelser i en gjeldende forskrift om rammeplan, gjelder forskrift om rammeplan foran denne forskrift.</article></article><article class="legalArticle" data-lovdata-URL="LTI/forskrift/2012-06-26-718/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Student:</i> en person som er tatt opp til et emne eller studieprogram ved Høgskolen i Oslo og Akershus i samsvar med universitets- og høyskoleloven § 3-6 og § 3-7.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Kandidat:</i> både student og person som går opp til eksamen uten å være tatt opp på et studieprogram.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Studierett:</i> rettigheter knyttet til det å være tatt opp som student ved et studium og inneha studentstatus. Dette innebærer rett til deltakelse i all organisert undervisning, veiledning (individuell og i grupper), øvelser og oppgaveløsning, laboratoriekurs, praksisstudier, feltarbeid mv. i studier studenten er tatt opp til.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Forskrift om rammeplan:</i> en plan som definerer de nasjonale rammene for et nærmere angitt studieprogram. Forskrift om rammeplan fastsettes av departementet.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Studieprogram:</i> et studium med et definert innhold i henhold til programplan som fører fram til en avsluttet eksamen, grad eller yrkesutdanning. Et studieprogram må bestå av minst to emner.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Programplan:</i> en beskrivelse av et studieprogram, uavhengig av om studieprogrammet er regulert av en forskrift om rammeplan eller ikke.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-3-ledd-1-punkt-7"><article class="legalP" id="kapittel-1-paragraf-3-ledd-1-punkt-7-ledd-1"><i>Fag:</i> en samling av beslektede emner som er samlet under én felles fagbetegnelse.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-3-ledd-1-punkt-8"><article class="legalP" id="kapittel-1-paragraf-3-ledd-1-punkt-8-ledd-1"><i>Emne:</i> den minste studiepoenggivende enhet som kan inngå i et studieprogram eller gis som frittstående studium.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-3-ledd-1-punkt-9"><article class="legalP" id="kapittel-1-paragraf-3-ledd-1-punkt-9-ledd-1"><i>Emneplan:</i> en beskrivelse av et emne.</article></article></li><li data-li-identifier="j)" data-name="j)"><article class="listArticle" id="kapittel-1-paragraf-3-ledd-1-punkt-10"><article class="legalP" id="kapittel-1-paragraf-3-ledd-1-punkt-10-ledd-1"><i>Emnegruppe:</i> en kombinasjon av emner fra ett eller flere fag eller fagområder som i programplan er definert til å utgjøre en samlet enhet.</article></article></li><li data-li-identifier="k)" data-name="k)"><article class="listArticle" id="kapittel-1-paragraf-3-ledd-1-punkt-11"><article class="legalP" id="kapittel-1-paragraf-3-ledd-1-punkt-11-ledd-1"><i>Studiepoeng:</i> mål på omfanget av et studium, der et fullt studieår er normert til 60 studiepoeng.</article></article></li><li data-li-identifier="l)" data-name="l)"><article class="listArticle" id="kapittel-1-paragraf-3-ledd-1-punkt-12"><article class="legalP" id="kapittel-1-paragraf-3-ledd-1-punkt-12-ledd-1"><i>Eksamen:</i> en vurdering når resultatet skal inngå på vitnemålet eller karakterutskriften eller innregnes i en karakter på vitnemålet eller karakterutskriften.</article></article></li><li data-li-identifier="m)" data-name="m)"><article class="listArticle" id="kapittel-1-paragraf-3-ledd-1-punkt-13"><article class="legalP" id="kapittel-1-paragraf-3-ledd-1-punkt-13-ledd-1"><i>Utsatt eksamen:</i> vurdering som arrangeres for studenter som har levert legeerklæring eller hatt annet dokumentert gyldig fravær ved ordinær eksamen.</article></article></li><li data-li-identifier="n)" data-name="n)"><article class="listArticle" id="kapittel-1-paragraf-3-ledd-1-punkt-14"><article class="legalP" id="kapittel-1-paragraf-3-ledd-1-punkt-14-ledd-1"><i>Ny eksamen:</i> vurdering som arrangeres for studenter som har gjennomført, men ikke bestått ordinær eksamen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2012-06-26-718/KAPITTEL_2"><h2>Kapittel. 2. Grader og utdanninger</h2><article class="legalArticle" data-lovdata-URL="LTI/forskrift/2012-06-26-718/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Tildeling av grader</span></h3><article class="legalP" id="kapittel-2-paragraf-1-ledd-1">Fakultetet tildeler gradene høgskolekandidat, bachelor, master og philosophiae doctor for de studieprogram fakultetet har det faglige og administrative ansvaret for.</article></article><article class="legalArticle" data-lovdata-URL="LTI/forskrift/2012-06-26-718/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Grader og yrkesutdanninger m.m.</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Høgskolen i Oslo og Akershus kan tildele følgende grader og yrkesutdanning:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-nummer-1-punkt-1"><article class="legalP" id="kapittel-2-paragraf-2-nummer-1-punkt-1-ledd-1">Høgskolekandidat, normert studietid 2 år.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-nummer-1-punkt-2"><article class="legalP" id="kapittel-2-paragraf-2-nummer-1-punkt-2-ledd-1">Bachelor, normert studietid 3 år.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-nummer-1-punkt-3"><article class="legalP" id="kapittel-2-paragraf-2-nummer-1-punkt-3-ledd-1">Master, normert studietid 1 ½ år eller 2 år.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-nummer-1-punkt-4"><article class="legalP" id="kapittel-2-paragraf-2-nummer-1-punkt-4-ledd-1">Philosophiae doctor, normert studietid 3 år.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-nummer-1-punkt-5"><article class="legalP" id="kapittel-2-paragraf-2-nummer-1-punkt-5-ledd-1">Yrkesutdanning: grunnskolelærer 1.–7. trinn og 5.–10. trinn, normert studietid 4 år.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-nummer-1-punkt-6"><article class="legalP" id="kapittel-2-paragraf-2-nummer-1-punkt-6-ledd-1">I en overgangsperiode fram til 31. desember 2015, yrkesutdanningen allmennlærerutdanning, normert studietid 4 år.</article></article></li></ul></article><article class="numberedLegalP" data-numerator="2" id="kapittel-2-paragraf-2-nummer-2">(2) Høgskolen i Oslo og Akershus gir videreutdanninger som bygger på avsluttet 3-årig eller 4-årig grunnutdanning. Høgskolen tilbyr også studier av kortere varighet som bygger på generell studiekompetanse.</article></article><article class="legalArticle" data-lovdata-URL="LTI/forskrift/2012-06-26-718/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Krav til sammensetning av graden bachelor</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Graden bachelor oppnås på grunnlag av eksamen i studieprogram, fag, emner eller emnegrupper av 180 studiepoengs omfang. Grunnlaget for graden skal omfatte ett av følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-nummer-1-punkt-1"><article class="legalP" id="kapittel-2-paragraf-3-nummer-1-punkt-1-ledd-1">Integrert utdanning eller annet studieprogram av 180 studiepoengs omfang i henhold til programplanen for studiet.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-nummer-1-punkt-2"><article class="legalP" id="kapittel-2-paragraf-3-nummer-1-punkt-2-ledd-1">Integrert utdanning eller annet studieprogram av 120 studiepoengs omfang kombinert med ytterligere fag, emnegruppe eller studieprogram innenfor samme eller annet fag eller fagområde av 60 studiepoengs omfang, etter nærmere bestemmelser fastsatt i programplanen for studiet.</article><article class="legalP" id="kapittel-2-paragraf-3-nummer-1-punkt-2-ledd-2">De to studieenhetene av 120 og 60 studiepoengs omfang må være formelt fastsatt som avsluttede utdanninger, fag, emnegrupper eller studieprogram.</article><article class="legalP" id="kapittel-2-paragraf-3-nummer-1-punkt-2-ledd-3">For utenlandsk utdanning eller i særlige tilfeller kan fakultetsstyret også godkjenne andre emnekombinasjoner enn formelt fastsatte utdanninger, fag, emnegrupper eller studieprogram som studieenheten på 60 studiepoeng. En slik emnekombinasjon skal i så fall utgjøre en naturlig faglig enhet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-nummer-1-punkt-3"><article class="legalP" id="kapittel-2-paragraf-3-nummer-1-punkt-3-ledd-1">Selvvalgt bachelorløp, der det skal inngå en integrert utdanning eller fag, emnegruppe eller annet studieprogram av minimum 90 studiepoengs omfang (fordypningsenhet) og ytterligere fag, emnegruppe eller studieprogram av minimum 30 studiepoengs omfang (breddeenhet). De to enhetene må være formelt fastsatt som avsluttede utdanninger, fag, emnegrupper eller studieprogram.</article><article class="legalP" id="kapittel-2-paragraf-3-nummer-1-punkt-3-ledd-2">Inntil 30 studiepoeng av de resterende studiene som skal inngå i grunnlaget for bachelorgraden, kan bestå av frittstående emner eller emner fra andre studieprogram. Studier som skal inngå i graden må være formelt fastsatt som avsluttede utdanninger, fag, emnegrupper eller studieprogram.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-3-nummer-1-punkt-4"><article class="legalP" id="kapittel-2-paragraf-3-nummer-1-punkt-4-ledd-1">Fullførte 3 første studieår (180 studiepoeng) av 4-årig grunnskolelærerutdanning etter forskrift om rammeplan. Fullførte 3 første studieår av 4-årig allmennlærerutdanning kan også utgjøre grunnlaget for en bachelorgrad.</article></article></li></ul></article><article class="numberedLegalP" data-numerator="2" id="kapittel-2-paragraf-3-nummer-2">(2) I grunnlaget for bachelorgraden skal det inngå et selvstendig arbeid av minimum 15 studiepoengs omfang. Arbeidet kan være av teoretisk, praktisk eller kunstnerisk art og kan være utført individuelt eller i gruppe.</article></article><article class="legalArticle" data-lovdata-URL="LTI/forskrift/2012-06-26-718/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Tilleggsbetegnelser for graden bachelor</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For oppnådd bachelorgrad angis gradens faglige innhold (tilleggsbetegnelsen) på vitnemålet som følger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">For bachelorgrad etter denne forskrift § 2-3 første ledd bokstav a:<br />enten</article></article></li><li><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">«bachelor i *betegnelse på fagområde eller studieprogram i henhold til programplan*», eventuelt med ytterligere tilleggsangivelse av linje, studieretning eller liknende,<br />eller</article></article></li><li><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">«bachelor – *betegnelse på lærerutdanning i henhold til forskrift om rammeplan for den aktuelle lærerutdanningen*»</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-nummer-1-punkt-4"><article class="legalP" id="kapittel-2-paragraf-4-nummer-1-punkt-4-ledd-1">For bachelorgrad etter denne forskrift § 2-3 første ledd bokstav b:</article></article></li><li><article class="listArticle" id="kapittel-2-paragraf-4-nummer-1-punkt-5"><article class="legalP" id="kapittel-2-paragraf-4-nummer-1-punkt-5-ledd-1">«bachelor i *betegnelse på studieprogram i henhold til programplan*».</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-nummer-1-punkt-6"><article class="legalP" id="kapittel-2-paragraf-4-nummer-1-punkt-6-ledd-1">For bachelorgrad etter denne forskrift § 2-3 første ledd bokstav c:</article></article></li><li><article class="listArticle" id="kapittel-2-paragraf-4-nummer-1-punkt-7"><article class="legalP" id="kapittel-2-paragraf-4-nummer-1-punkt-7-ledd-1">«bachelor i *betegnelse på faglig hovedområde som den faglige fordypningen på minimum 90 studiepoeng defineres inn under*» som følger:</article></article></li><li><article class="listArticle" id="kapittel-2-paragraf-4-nummer-1-punkt-8"><article class="legalP" id="kapittel-2-paragraf-4-nummer-1-punkt-8-ledd-1">enten «bachelor i helsefag»</article></article></li><li><article class="listArticle" id="kapittel-2-paragraf-4-nummer-1-punkt-9"><article class="legalP" id="kapittel-2-paragraf-4-nummer-1-punkt-9-ledd-1">eller «bachelor i kultur- og samfunnsfag»</article></article></li><li><article class="listArticle" id="kapittel-2-paragraf-4-nummer-1-punkt-10"><article class="legalP" id="kapittel-2-paragraf-4-nummer-1-punkt-10-ledd-1">eller «bachelor i tekniske fag»</article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-nummer-1-punkt-11"><article class="legalP" id="kapittel-2-paragraf-4-nummer-1-punkt-11-ledd-1">For bachelorgrad etter denne forskrift § 2-3 første ledd bokstav d:<br />enten</article></article></li><li><article class="listArticle" id="kapittel-2-paragraf-4-nummer-1-punkt-12"><article class="legalP" id="kapittel-2-paragraf-4-nummer-1-punkt-12-ledd-1">«bachelor i grunnskolefag 1.–7. trinn» eller «bachelor i grunnskolefag 5.–10. trinn» når graden er oppnådd på grunnlag av fullførte 3 første studieår av 4-årig grunnskolelærerutdanning på respektive studieretning<br />eller</article></article></li><li><article class="listArticle" id="kapittel-2-paragraf-4-nummer-1-punkt-13"><article class="legalP" id="kapittel-2-paragraf-4-nummer-1-punkt-13-ledd-1">«bachelor i grunnskolens undervisningsfag» når graden er oppnådd på grunnlag av fullførte 3 første studieår av 4-årig allmennlærerutdanning.</article></article></li></ul></article><article class="numberedLegalP" data-numerator="2" id="kapittel-2-paragraf-4-nummer-2">(2) For bachelorgrad som oppnås på grunnlag av selvvalgt løp, gis det ikke ytterligere tilleggsangivelse av fagområde, fordypning eller spesialisering.</article></article><article class="legalArticle" data-lovdata-URL="LTI/forskrift/2012-06-26-718/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Tilleggsbetegnelser for graden høgskolekandidat</span></h3><article class="legalP" id="kapittel-2-paragraf-5-ledd-1">For oppnådd grad som høgskolekandidat angis graden normalt som «høgskolekandidat i *betegnelse på studieprogrammets navn*» i henhold til programplan.</article></article><article class="legalArticle" data-lovdata-URL="LTI/forskrift/2012-06-26-718/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Krav til sammensetning av graden master</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) De generelle kravene til graden master er fastsatt i forskrift 1. desember 2005 nr. 1392 om krav til mastergrad.</article><article class="numberedLegalP" data-numerator="2" id="kapittel-2-paragraf-6-nummer-2">(2) Ved Høgskolen i Oslo og Akershus kan graden master av 1 ½ eller 2 års omfang (90 eller 120 studiepoeng) oppnås på grunnlag av de studieprogram det enkelte fakultet tilbyr for denne graden.</article></article><article class="legalArticle" data-lovdata-URL="LTI/forskrift/2012-06-26-718/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Tilleggsbetegnelser for graden master</span></h3><article class="legalP" id="kapittel-2-paragraf-7-ledd-1">For oppnådd mastergrad av 1 ½ eller 2 års omfang ved Høgskolen i Oslo og Akershus angis graden på vitnemålet som følger:<p class="leddfortsettelse">«master i *betegnelse på studieprogram i henhold til programplan*».</p></article></article><article class="legalArticle" data-lovdata-URL="LTI/forskrift/2012-06-26-718/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Tilknytningskrav for tildeling av grad og utstedelse av vitnemål</span></h3><article class="legalP" id="kapittel-2-paragraf-8-ledd-1">For utstedelse av vitnemål for oppnådd grad eller yrkesutdanning, må minimum 60 av studiepoengene som inngår i grunnlaget for graden eller yrkesutdanningen, være avlagt ved Høgskolen i Oslo og Akershus.</article></article><article class="legalArticle" data-lovdata-URL="LTI/forskrift/2012-06-26-718/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Krav for tildeling av ny grad fra Høgskolen i Oslo og Akershus</span></h3><article class="numberedLegalP" data-numerator="1" id="kapittel-2-paragraf-9-nummer-1">(1) Ved godskriving av utdanning som har inngått i grunnlaget for en tidligere tildelt grad eller som del av en grad eller yrkesutdanning, må studenten ha avlagt minimum 60 nye studiepoeng før det kan tildeles en ny grad fra Høgskolen i Oslo og Akershus.</article><article class="numberedLegalP" data-numerator="2" id="kapittel-2-paragraf-9-nummer-2">(2) For ny mastergrad må de nye studiepoengene inkludere en annen masteroppgave enn den oppgaven som inngikk i grunnlaget for den tidligere tildelte mastergraden.</article></article><article class="legalArticle" data-lovdata-URL="LTI/forskrift/2012-06-26-718/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Overlapping i faginnhold</span></h3><article class="legalP" id="kapittel-2-paragraf-10-ledd-1">Overlapping i faginnhold mellom fag, emner, emnegrupper eller studieprogram som inngår i grunnlaget for graden, kan ikke utgjøre mer enn 10 studiepoeng totalt for bachelorgrad og grunnskolelærerutdanning. For masterstudier, videreutdanninger og andre studier av mindre omfang kan overlappingen ikke utgjøre mer enn 5 studiepoeng. Overlapping ut over angitt grense må kompenseres med fag eller emner som er faglig relevante for graden.</article></article><article class="legalArticle" data-lovdata-URL="LTI/forskrift/2012-06-26-718/§2-11" data-name="§2-11" id="kapittel-2-paragraf-11"><h3 class="legalArticleHeader"><span class="legalArticleValue">§ 2-11</span>. <span class="legalArticleTitle">Fellesgrader – krav til innhold og sammensetning av grad som tildeles i samarbeid med andre institusjoner</span></h3><article class="numberedLegalP" data-numerator="1" id="kapittel-2-paragraf-11-nummer-1">(1) For grad som tildeles i samarbeid med andre institusjoner (fellesgrad), gjelder normalt de samme krav til innhold og sammensetning av graden som til grader som tildeles av Høgskolen i Oslo og Akershus alene.</article><article class="numberedLegalP" data-numerator="2" id="kapittel-2-paragraf-11-nummer-2">(2) For fellesgrad kan det fastsettes unntak fra tilknytningskravet etter § 2-8.</article><article class="numberedLegalP" data-numerator="3" id="kapittel-2-paragraf-11-nummer-3">(3) Studieutvalget ved Høgskolen i Oslo og Akershus kan fastsette retningslinjer for etablering av fellesgradsstudier og andre samarbeidsstudier.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2012-06-26-718/KAPITTEL_3"><h2>Kapittel 3. Studier – generelle og faglige bestemmelser</h2><article class="legalArticle" data-lovdata-URL="LTI/forskrift/2012-06-26-718/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Fastsetting av programplan og emneplan</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Det skal fastsettes programplan og emneplan for alle studieprogram og emner som tilbys ved Høgskolen i Oslo og Akershus.</article><article class="numberedLegalP" data-numerator="2" id="kapittel-3-paragraf-1-nummer-2">(2) Studieutvalget ved fakultet fastsetter programplaner og emneplaner for studieprogram og emner på bachelornivå og for videreutdanninger.</article><article class="numberedLegalP" data-numerator="3" id="kapittel-3-paragraf-1-nummer-3">(3) Studieutvalget ved fakultet kan fastsette retningslinjer knyttet til fakultetets studier.</article><article class="numberedLegalP" data-numerator="4" id="kapittel-3-paragraf-1-nummer-4">(4) Studieutvalget ved Høgskolen i Oslo og Akershus fastsetter programplaner og emneplaner for studieprogram og emner på masternivå og ph.d.-nivå.</article><article class="numberedLegalP" data-numerator="5" id="kapittel-3-paragraf-1-nummer-5">(5) Studieutvalget ved Høgskolen i Oslo og Akershus kan fastsette retningslinjer for etablering av nye studier og utarbeiding av planer for studier ved Høgskolen i Oslo og Akershus.</article></article><article class="legalArticle" data-lovdata-URL="LTI/forskrift/2012-06-26-718/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Generelle bestemmelser for programplaner</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Et emne skal normalt være av minimum 10 studiepoengs omfang og være delelig med 5, dersom dette ikke strider mot forskrift om rammeplan.</article><article class="numberedLegalP" data-numerator="2" id="kapittel-3-paragraf-2-nummer-2">(2) Det skal framgå av studiets plan hvilke vurderinger i studiet som skal inngå på vitnemål eller karakterutskrift eller regnes inn i karakter på vitnemål eller karakterutskrift, og hvilke vurderingsuttrykk som benyttes i henhold til universitets- og høyskoleloven § 3-9 sjette ledd.</article></article><article class="legalArticle" data-lovdata-URL="LTI/forskrift/2012-06-26-718/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Endringer i programplan, emneplan og pensum</span></h3><article class="legalP" id="kapittel-3-paragraf-3-ledd-1">Endringer i programplan eller emneplan skal ikke tre i kraft før ved nytt studieår. Mindre endringer i pensum kan foretas underveis i studiet.</article></article><article class="legalArticle" data-lovdata-URL="LTI/forskrift/2012-06-26-718/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Godskriving, fritak og faglig godkjenning</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Tidligere avlagt grad, yrkesutdanning eller annet studieprogram av tre års omfang eller mer som har gitt eget vitnemål fra Høgskolen i Oslo og Akershus eller høgskole som nå er en del av Høgskolen i Oslo og Akershus, kan ikke konverteres til en bachelorgrad. Tidligere tildelt sivilbibliotekargrad, hovedfagskandidatgrad eller cand.polit.-grad fra Høgskolen i Oslo og Akershus kan ikke konverteres til en mastergrad.</article><article class="numberedLegalP" data-numerator="2" id="kapittel-3-paragraf-4-nummer-2">(2) Fakultetsstyret avgjør søknader om godskriving og faglig godkjenning etter universitets- og høyskoleloven § 3-5.</article><article class="numberedLegalP" data-numerator="3" id="kapittel-3-paragraf-4-nummer-3">(3) Studieutvalget ved Høgskolen i Oslo og Akershus kan fastsette retningslinjer for vurdering av søknader om fritak for deler av studium på grunnlag av dokumentasjon av realkompetanse etter universitets- og høyskoleloven § 3-5 annet ledd.</article><article class="numberedLegalP" data-numerator="4" id="kapittel-3-paragraf-4-nummer-4">(4) Studieutvalget ved Høgskolen i Oslo og Akershus kan fastsette retningslinjer for vurdering av søknader om faglig godkjenning av annen høyere utdanning der kunnskapene er dokumentert på annen måte enn ved eksamen etter universitets- og høyskoleloven § 3-5 fjerde ledd.</article></article><article class="legalArticle" data-lovdata-URL="LTI/forskrift/2012-06-26-718/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Undervisning</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Studieåret ved Høgskolen i Oslo og Akershus begynner i midten av august og avsluttes i slutten av juni. Rektor kan fastsette undervisningsterminer, jf. universitets- og høyskoleloven § 3-8. Rektor fastsetter dato for studiestart om høsten.</article><article class="numberedLegalP" data-numerator="2" id="kapittel-3-paragraf-5-nummer-2">(2) Undervisning og ordinær eksamen avvikles innenfor studieåret.</article><article class="numberedLegalP" data-numerator="3" id="kapittel-3-paragraf-5-nummer-3">(3) Praksis, den internasjonale sommerskolen, forkurs og lignende kan avvikles utenfor studieåret.</article></article><article class="legalArticle" data-lovdata-URL="LTI/forskrift/2012-06-26-718/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Studenter som tas opp til studier av 60 studiepoengs omfang eller mer, skal ha utdanningsplan. Utdanningsplanen skal inneholde bestemmelser om høgskolens ansvar og forpliktelser overfor studenten, og studentens forpliktelser overfor høgskolen og medstudenter. Vilkår for tap av studieretten skal framgå av utdanningsplanen.</article><article class="numberedLegalP" data-numerator="2" id="kapittel-3-paragraf-6-nummer-2">(2) Utdanningsplanen skal være satt opp slik at studenten kan gjennomføre planlagt studieløp eller studium på normert tid som heltids- eller deltidsstudent.</article><article class="numberedLegalP" data-numerator="3" id="kapittel-3-paragraf-6-nummer-3">(3) Utdanningsplanen kan endres etter avtale mellom student og fakultet.</article></article><article class="legalArticle" data-lovdata-URL="LTI/forskrift/2012-06-26-718/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Tilrettelegging av studiesituasjonen</span></h3><article class="legalP" id="kapittel-3-paragraf-7-ledd-1">En student kan på grunn av sykdom, funksjonshemming eller andre særlige forhold søke om tilrettelegging av studiesituasjonen, jf. universitets- og høyskoleloven § 4-3 femte ledd.</article></article><article class="legalArticle" data-lovdata-URL="LTI/forskrift/2012-06-26-718/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Vitnemål og sluttdokumentasjon</span></h3><article class="numberedLegalP" data-numerator="1" id="kapittel-3-paragraf-8-nummer-1">(1) Fakultetet utsteder vitnemål etter avsluttet grad, yrkesutdanning eller praktisk-pedagogisk utdanning. Samtidig skal det utstedes Diploma Supplement.</article><article class="numberedLegalP" data-numerator="2" id="kapittel-3-paragraf-8-nummer-2">(2) Vitnemål utstedes bare én gang. Ved tap av vitnemål kan fakultetet etter søknad utstede duplikat.</article><article class="numberedLegalP" data-numerator="3" id="kapittel-3-paragraf-8-nummer-3">(3) Videreutdanninger, studier av mindre omfang, ikke fullførte gradsstudier eller yrkesutdanning dokumenteres ved karakterutskrift. Studenter som ikke har fullført utdanningen, skal på anmodning gis karakterutskrift for beståtte eksamener eller prøver.</article><article class="numberedLegalP" data-numerator="4" id="kapittel-3-paragraf-8-nummer-4">(4) På vitnemål og karakterutskrifter skal det framgå hvilket semester eksamen er avlagt. Ny eksamen som avlegges etter at studenten har fått utstedt vitnemål, dokumenteres ved karakterutskrift.</article><article class="numberedLegalP" data-numerator="5" id="kapittel-3-paragraf-8-nummer-5">(5) Dersom en privatist, jf. denne forskrift § 4-7, har fått sine kunnskaper og ferdigheter prøvd på en annen måte enn studenter som er tatt opp ved studiet, skal det angis på vitnemålet.</article><article class="numberedLegalP" data-numerator="6" id="kapittel-3-paragraf-8-nummer-6">(6) Høgskoledirektøren kan fastsette utfyllende bestemmelser om utstedelse og utforming av vitnemål.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2012-06-26-718/KAPITTEL_4"><h2>Kapittel 4. Studierett. Permisjon</h2><article class="legalArticle" data-lovdata-URL="LTI/forskrift/2012-06-26-718/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Den som har akseptert tilbud om studieplass, har studierett i henhold til normert studietid for det aktuelle hel- eller deltidsstudiet han eller hun er tatt opp til.</article><article class="numberedLegalP" data-numerator="2" id="kapittel-4-paragraf-1-nummer-2">(2) Dersom studenten er forsinket i studiene i forhold til normert tid, beholdes studieretten normalt i inntil ett år i tillegg. I tidsberegningen på ett år inngår ikke utsatt studiestart, midlertidig utestengelse fra høgskolen og permisjoner.</article></article><article class="legalArticle" data-lovdata-URL="LTI/forskrift/2012-06-26-718/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Vilkår for å beholde studieretten</span></h3><article class="legalP" id="kapittel-4-paragraf-2-ledd-1">Studenten må betale semesteravgift og eventuell annen avgift fastsatt i samsvar med forskrift om egenbetaling ved universiteter og høyskoler, bekrefte eller fylle ut utdanningsplan og/eller registrere seg hvert semester innen gjeldende frister for å beholde studieretten.</article></article><article class="legalArticle" data-lovdata-URL="LTI/forskrift/2012-06-26-718/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Opphør av studieretten</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Studieretten opphører når studenten har fått utstedt vitnemål eller karakterutskrift etter å ha fullført studiet.</article><article class="numberedLegalP" data-numerator="2" id="kapittel-4-paragraf-3-nummer-2">(2) Studieretten opphører når studenten selv bekrefter at hun eller han trekker seg fra studiet eller studieprogrammet.</article></article><article class="legalArticle" data-lovdata-URL="LTI/forskrift/2012-06-26-718/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-4-paragraf-4-nummer-1">(1) Studenter kan miste studieretten på et studium de er tatt opp til i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-nummer-1-punkt-1"><article class="legalP" id="kapittel-4-paragraf-4-nummer-1-punkt-1-ledd-1">Studenten har ikke betalt semesteravgift eller annen avgift fastsatt i samsvar med forskrift om egenbetaling ved universiteter og høyskoler, bekreftet eller fylt ut utdanningsplan og semesterregistrert seg, jf. § 4-2.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-nummer-1-punkt-2"><article class="legalP" id="kapittel-4-paragraf-4-nummer-1-punkt-2-ledd-1">Studenten har overskredet den fastsatte grensen for normert tid med eventuelt tillegg i tid, jf. § 4-1.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-nummer-1-punkt-3"><article class="legalP" id="kapittel-4-paragraf-4-nummer-1-punkt-3-ledd-1">Studenten har brukt opp sine forsøk til eksamen eller praksisperiode i henhold til bestemmelser i programplan og denne forskrift.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-nummer-1-punkt-4"><article class="legalP" id="kapittel-4-paragraf-4-nummer-1-punkt-4-ledd-1">Studenten har ikke avlagt og bestått eksamen i henhold til utdanningsplan i løpet av det siste studieåret, og har ikke permisjon.</article></article></li></ul></article><article class="numberedLegalP" data-numerator="2" id="kapittel-4-paragraf-4-nummer-2">(2) Fakultetsstyret fatter vedtak om tap av studierett. Vedtak om tap av studierett kan påklages.</article></article><article class="legalArticle" data-lovdata-URL="LTI/forskrift/2012-06-26-718/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Søknad om nytt opptak etter tap av studierett</span></h3><article class="legalP" id="kapittel-4-paragraf-5-ledd-1">Den som har mistet studieretten etter første ledd bokstav b, c og d, kan få nytt opptak til samme studium ved Høgskolen i Oslo og Akershus etter tre år hvis overordnede bestemmelser gir anledning til dette. For antall forsøk til eksamen etter nytt opptak gjelder § 5-5.</article></article><article class="legalArticle" data-lovdata-URL="LTI/forskrift/2012-06-26-718/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Permisjon</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) En student som får barn under studiene, har rett til permisjon fra studiene under svangerskap og til omsorg for barn, jf. universitets- og høyskoleloven § 4-5. Permisjon skal også gis ved førstegangstjeneste, sykdom og andre tungtveiende grunner.</article><article class="numberedLegalP" data-numerator="2" id="kapittel-4-paragraf-6-nummer-2">(2) For permisjon av øvrige grunner bør studenten ha gjennomført studier innenfor det aktuelle studieprogram i minst ett semester. Det kan normalt gis permisjon for inntil ett år.</article><article class="numberedLegalP" data-numerator="3" id="kapittel-4-paragraf-6-nummer-3">(3) Fakultetet avgjør søknader om permisjon.</article></article><article class="legalArticle" data-lovdata-URL="LTI/forskrift/2012-06-26-718/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Privatist</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Person som ikke har studierett, men som fyller kravene til opptak, kan søke fakultetet om adgang til å gå opp til eksamen i et fag, emne eller emnegruppe som privatist innen gjeldende frister.</article><article class="numberedLegalP" data-numerator="2" id="kapittel-4-paragraf-7-nummer-2">(2) Privatistenes rettigheter begrenser seg til adgangen til å delta i offentlige forelesninger og til å gå opp til eksamen. Fakultetet som har ansvaret for faget eller emnet, kan bestemme om en privatist også skal gis adgang til annen undervisning.</article><article class="numberedLegalP" data-numerator="3" id="kapittel-4-paragraf-7-nummer-3">(3) Privatister skal betale semesteravgift og eksamensvederlag innen fastsatte frister i samsvar med retningslinjer for egenbetaling ved Høgskolen i Oslo og Akershus.</article><article class="numberedLegalP" data-numerator="4" id="kapittel-4-paragraf-7-nummer-4">(4) En student med studierett ved Høgskolen i Oslo og Akershus skal ikke regnes som privatist når hun eller han avlegger eksamen i et emne i et annet studium enn hun eller han er tatt opp til.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2012-06-26-718/KAPITTEL_5"><h2>Kapittel 5. Vilkår for eksamen. Oppmelding</h2><article class="legalArticle" data-lovdata-URL="LTI/forskrift/2012-06-26-718/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Vilkår for å gå opp til eksamen</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) For å kunne gå opp til eksamen må kandidaten ha betalt semesteravgift for gjeldende semester i henhold til lov og forskrift om studentsamskipnader, og eventuelt eksamensvederlag i samsvar med retningslinjer for egenbetaling ved Høgskolen i Oslo og Akershus.</article><article class="numberedLegalP" data-numerator="2" id="kapittel-5-paragraf-1-nummer-2">(2) Det kan i programplan eller emneplan fastsettes krav om at obligatoriske aktiviteter, obligatorisk undervisning, obligatorisk deltakelse eller gjennomført praksis skal være godkjent, og at eksamen eller prøver skal være bestått, før kandidaten får adgang til en eksamen eller får fortsette på studiet.</article><article class="numberedLegalP" data-numerator="3" id="kapittel-5-paragraf-1-nummer-3">(3) Ved mistanke om fusk eller forsøk på fusk gjelder denne forskrift § 7-5 fjerde ledd.</article></article><article class="legalArticle" data-lovdata-URL="LTI/forskrift/2012-06-26-718/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Oppmelding</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Studenten melder seg normalt selv opp til ordinær eksamen ved å bekrefte utdanningsplanen. Dersom studenten ikke møter til eksamen gjelder denne forskrift § 6-6.</article><article class="numberedLegalP" data-numerator="2" id="kapittel-5-paragraf-2-nummer-2">(2) Studenter som skal ta ny eller utsatt eksamen, må normalt selv melde seg opp på StudentWeb innen gjeldende frister.</article><article class="numberedLegalP" data-numerator="3" id="kapittel-5-paragraf-2-nummer-3">(3) Studenten er selv ansvarlig for å holde seg orientert om tid og sted for eksamen.</article><article class="numberedLegalP" data-numerator="4" id="kapittel-5-paragraf-2-nummer-4">(4) Studenter som ønsker å forbedre karakter, kan normalt bare melde seg opp til ordinær eksamen.</article></article><article class="legalArticle" data-lovdata-URL="LTI/forskrift/2012-06-26-718/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Avmelding</span></h3><article class="numberedLegalP" data-numerator="1" id="kapittel-5-paragraf-3-nummer-1">(1) Studenter som er tatt opp til studier med progresjonsbestemmelser, kan ikke melde seg av ordinær eksamen.</article><article class="numberedLegalP" data-numerator="2" id="kapittel-5-paragraf-3-nummer-2">(2) Avmelding til ordinær eksamen skal skje innen gjeldende frist.</article><article class="numberedLegalP" data-numerator="3" id="kapittel-5-paragraf-3-nummer-3">(3) Avmelding til ny og utsatt eksamen skal skje innen to uker før eksamen.</article></article><article class="legalArticle" data-lovdata-URL="LTI/forskrift/2012-06-26-718/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Antall forsøk til eksamen</span></h3><article class="legalP" id="kapittel-5-paragraf-4-ledd-1">En student har ikke rett til å framstille seg til eksamen i samme fag eller emne mer enn tre ganger. Fakultetsstyret selv eller et utvalg oppnevnt av fakultetsstyret kan i særlige tilfeller gi dispensasjon for et fjerde og siste eksamensforsøk. Antall forsøk til eksamen gjelder ikke for masteroppgaven, jf. denne forskrift § 5-6.</article></article><article class="legalArticle" data-lovdata-URL="LTI/forskrift/2012-06-26-718/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Forsøk til eksamen ved nytt opptak til samme studieprogram</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) For studenter som har hatt opphold fra et studieprogram i tre år og fått nytt opptak til samme studieprogram, starter studiet på nytt med nye forsøk til eksamen og praksis etter denne forskrift § 5-4 og § 8-2. For studenter som har hatt opphold fra studiet i mindre enn tre år og som har fått nytt opptak til samme studieprogram, teller tidligere forsøk til eksamen og praksis.</article><article class="numberedLegalP" data-numerator="2" id="kapittel-5-paragraf-5-nummer-2">(2) Studenter som er i karantene etter å ha mistet studieretten har ikke adgang til eksamen som privatist.</article></article><article class="legalArticle" data-lovdata-URL="LTI/forskrift/2012-06-26-718/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Fornyet sensur av masteroppgaver og andre større oppgaver</span></h3><article class="numberedLegalP" data-numerator="1" id="kapittel-5-paragraf-6-nummer-1">(1) Dersom masteroppgaven er vurdert til ikke bestått, kan ny eller omarbeidet masteroppgave leveres til sensur én gang.</article><article class="numberedLegalP" data-numerator="2" id="kapittel-5-paragraf-6-nummer-2">(2) Det er ikke adgang til å få vurdert en ny masteroppgave i samme studieprogram når studenten tidligere har fått vurdert en masteroppgave med bestått resultat.</article><article class="numberedLegalP" data-numerator="3" id="kapittel-5-paragraf-6-nummer-3">(3) Med mindre annet framgår av programplan, kan en student ved ikke bestått, levere omarbeidet versjon av bacheloroppgaven, hovedprosjekt og andre større oppgaver på 15 studiepoeng eller mer med egenutformet problemstilling til sensur én gang.</article><article class="numberedLegalP" data-numerator="4" id="kapittel-5-paragraf-6-nummer-4">(4) Det er anledning til å levere omarbeidet versjon av praksisrelaterte oppgaver på mindre enn 15 studiepoeng ved karakter ikke bestått dersom det ikke er mulig å endre problemstilling for oppgaven uten at praksisperioden gjennomføres på nytt.</article><article class="numberedLegalP" data-numerator="5" id="kapittel-5-paragraf-6-nummer-5">(5) Det er ikke anledning til å levere omarbeidet versjon for andre oppgaver enn de som er nevnt i denne paragrafen.</article></article><article class="legalArticle" data-lovdata-URL="LTI/forskrift/2012-06-26-718/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Vilkår for ny og utsatt eksamen</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) Studenter som har gyldig fravær fra en ordinær eksamen har rett til utsatt eksamen. Som gyldig fravær regnes sykdom eller annen dokumentert, tvingende fraværsgrunn, jf. denne forskrift § 6-7. Det samme har studenter som på grunn av utvekslingsopphold eller deltidsstudier i utlandet, ikke har kunnet gå opp til ordinær eksamen.</article><article class="numberedLegalP" data-numerator="2" id="kapittel-5-paragraf-7-nummer-2">(2) Studenter som har strøket til ordinær eksamen har rett til ny eksamen.</article><article class="numberedLegalP" data-numerator="3" id="kapittel-5-paragraf-7-nummer-3">(3) Studenter som ikke gjennomfører eller ikke består ny eller utsatt eksamen, har ikke krav på å få gå opp på nytt før ved neste ordinære eksamen. Dette gjelder også studenter som har hatt gyldig fravær ved ny eller utsatt eksamen.</article><article class="numberedLegalP" data-numerator="4" id="kapittel-5-paragraf-7-nummer-4">(4) Ved endring av programplan, emneplan eller pensum har studenter rett til å gå opp til ny eller utsatt eksamen etter gammel ordning. Slik eksamen skal arrangeres innen ett år etter at siste ordinære eksamen ble arrangert.</article><article class="numberedLegalP" data-numerator="5" id="kapittel-5-paragraf-7-nummer-5">(5) For fag eller emner som opphører gjelder følgende: dersom det etter ny eller utsatt eksamen fortsatt gjenstår studenter som ikke har bestått eller har hatt gyldig fravær, kan det etter søknad arrangeres en tredje og siste eksamen. Slik tredje eksamen skal arrangeres innen ett år etter siste ordinære eksamen.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2012-06-26-718/KAPITTEL_6"><h2>Kapittel 6. Gjennomføring av eksamen</h2><article class="legalArticle" data-lovdata-URL="LTI/forskrift/2012-06-26-718/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ordinær eksamen</span></h3><article class="legalP" id="kapittel-6-paragraf-1-ledd-1">Ordinær eksamen gjennomføres med den vurderingsform og i det semesteret som er angitt i programplanen.</article></article><article class="legalArticle" data-lovdata-URL="LTI/forskrift/2012-06-26-718/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Ny og utsatt eksamen</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) Ny og utsatt eksamen arrangeres normalt sammen, og skal gjennomføres innen rimelig tid etter ordinær eksamen.</article><article class="numberedLegalP" data-numerator="2" id="kapittel-6-paragraf-2-nummer-2">(2) Ny og utsatt eksamen som gjelder forrige semester kan også arrangeres før eller i starten av påfølgende semester.</article><article class="numberedLegalP" data-numerator="3" id="kapittel-6-paragraf-2-nummer-3">(3) Når ordinær eksamen er hjemmeeksamen, mappevurdering eller lignende, kan det fastsettes annen vurderingsform for ny og utsatt eksamen.</article></article><article class="legalArticle" data-lovdata-URL="LTI/forskrift/2012-06-26-718/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Gjennomføring av skriftlig eksamen under tilsyn</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Kandidaten har ikke adgang til eksamenslokalet før eksamensinspektørene er på plass.</article><article class="numberedLegalP" data-numerator="2" id="kapittel-6-paragraf-3-nummer-2">(2) Kandidaten må være på plass i eksamenslokalet senest 15 minutter før eksamen starter. For sent frammøte kan føre til at kandidaten ikke får avlegge eksamen.</article><article class="numberedLegalP" data-numerator="3" id="kapittel-6-paragraf-3-nummer-3">(3) Kandidater som møter etter at utdeling av eksamensoppgaver er påbegynt, skal avvises. Dersom forsinkelsen skyldes forhold utenfor kandidatens kontroll, skal vedkommende likevel gis adgang til eksamenslokalet inntil 30 minutter etter at eksamen er påbegynt.</article><article class="numberedLegalP" data-numerator="4" id="kapittel-6-paragraf-3-nummer-4">(4) Kun kandidater som kan legitimere seg får adgang til eksamen.</article><article class="numberedLegalP" data-numerator="5" id="kapittel-6-paragraf-3-nummer-5">(5) Kandidatens personlige eiendeler må plasseres på anvist sted i eksamenslokalet. Det er kandidatens ansvar å se til at bare tillatte hjelpemidler bringes med til anvist plass. Det er kandidatens eget ansvar å skaffe tilveie tillatte hjelpemidlene. Lån av hjelpemidler fra andre kandidater under eksamen er ikke tillatt.</article><article class="numberedLegalP" data-numerator="6" id="kapittel-6-paragraf-3-nummer-6">(6) Etter at kandidatene har inntatt anvist plass i eksamenslokalet, kan de ikke forlate denne uten tillatelse fra inspektør.</article><article class="numberedLegalP" data-numerator="7" id="kapittel-6-paragraf-3-nummer-7">(7) Kandidater som har spørsmål, skal henvende seg til en av eksamensinspektørene. Det er ikke tillatt å kommunisere med andre kandidater eller andre personer under eksamen.</article><article class="numberedLegalP" data-numerator="8" id="kapittel-6-paragraf-3-nummer-8">(8) De første 30 minutter etter at oppgaven er utlevert, har kandidatene ikke adgang til å trekke seg fra eksamen eller forlate eksamenslokalet.</article><article class="numberedLegalP" data-numerator="9" id="kapittel-6-paragraf-3-nummer-9">(9) Kandidatene har til disposisjon den oppgitte eksamenstid. Det gis ikke tillegg i tid for å avslutte arbeidet.</article><article class="numberedLegalP" data-numerator="10" id="kapittel-6-paragraf-3-nummer-10">(10) Kandidaten blir sittende på sin plass til eksamensbesvarelsen er levert og kontrollert.</article><article class="numberedLegalP" data-numerator="11" id="kapittel-6-paragraf-3-nummer-11">(11) Høgskoledirektøren kan fastsette retningslinjer og utfyllende bestemmelser om gjennomføring av eksamen m.m.</article></article><article class="legalArticle" data-lovdata-URL="LTI/forskrift/2012-06-26-718/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Hjelpemidler</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) Fakultetet kan gi utfyllende bestemmelser om hvilke hjelpemidler som kan benyttes under eksamen. Hjelpemidler kan omfatte skrevne og trykte hjelpemidler, kalkulator og eventuelt tegneutstyr. Det skal være oppgitt på forhånd og tydelig framgå av eksamensoppgaven hvilke hjelpemidler som tillates brukt under eksamen.</article><article class="numberedLegalP" data-numerator="2" id="kapittel-6-paragraf-4-nummer-2">(2) Kandidaten har plikt til å sette seg inn i hvilke hjelpemidler som er tillatt brukt til den enkelte eksamen.</article></article><article class="legalArticle" data-lovdata-URL="LTI/forskrift/2012-06-26-718/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Innlevering av hjemmeeksamen, mappevurdering og lignende</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) Besvarelsen skal være innlevert eksamensansvarlig på den måten og innen det tidspunkt som er bestemt. Kandidaten skal normalt vise gyldig legitimasjon og signere ved innlevering av besvarelsen.</article><article class="numberedLegalP" data-numerator="2" id="kapittel-6-paragraf-5-nummer-2">(2) Besvarelsen skal leveres i det antall eksemplarer som er fastsatt. Kandidaten må selv sørge for å ha en kopi.</article><article class="numberedLegalP" data-numerator="3" id="kapittel-6-paragraf-5-nummer-3">(3) Kandidater som har semesteradresse mer enn 10 mil fra høgskolen, kan postlegge besvarelsen etter avtale med fakultetet på forhånd. Det må da foreligge dokumentasjon fra postverket på at den er postlagt innen innleveringsfristen.</article></article><article class="legalArticle" data-lovdata-URL="LTI/forskrift/2012-06-26-718/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Fravær fra eksamen</span></h3><article class="numberedLegalP" data-numerator="1" id="kapittel-6-paragraf-6-nummer-1">(1) En kandidat som ikke møter til eksamen til fastsatt tid, registreres som «ikke møtt». Dette teller som ett eksamensforsøk.</article><article class="numberedLegalP" data-numerator="2" id="kapittel-6-paragraf-6-nummer-2">(2) En kandidat som ikke leverer besvarelsen (hjemmeeksamen, mappevurdering og lignende) innen fristen, registreres som «ikke møtt». Dette teller som ett eksamensforsøk.</article></article><article class="legalArticle" data-lovdata-URL="LTI/forskrift/2012-06-26-718/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Sykdom under eksamen</span></h3><article class="numberedLegalP" data-numerator="1" id="kapittel-6-paragraf-7-nummer-1">(1) Dersom sykdom forhindrer studenten i å møte til eksamen eller levere skriftlige besvarelser innen fristen, må det framlegges legeerklæring som omfatter eksamensdagen for at det skal være et gyldig fravær og ikke regnes som et eksamensforsøk. Dersom det ikke er mulig å framlegge legeerklæringen på eksamensdagen, må den leveres eller poststemples senest en uke etter eksamensdagen.</article><article class="numberedLegalP" data-numerator="2" id="kapittel-6-paragraf-7-nummer-2">(2) En kandidat som blir syk under eksamen under tilsyn, kan velge å trekke seg. Kandidaten har da brukt ett eksamensforsøk dersom det ikke leveres legeerklæring, jf. første ledd.</article><article class="numberedLegalP" data-numerator="3" id="kapittel-6-paragraf-7-nummer-3">(3) Sykdom i løpet av perioden for eksamen uten tilsyn gir ikke automatisk rett til forlenget tid selv om legeerklæring fremlegges.</article></article><article class="legalArticle" data-lovdata-URL="LTI/forskrift/2012-06-26-718/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Trekk fra eksamen</span></h3><article class="legalP" id="kapittel-6-paragraf-8-ledd-1">Leverer kandidaten blank besvarelse eller velger å avbryte eksamen uten å levere, blir oppgavebesvarelsen behandlet som trekk, og kandidaten har da brukt ett eksamensforsøk og har ikke rett til ny eksamen.</article></article><article class="legalArticle" data-lovdata-URL="LTI/forskrift/2012-06-26-718/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Tilrettelegging av eksamen og alternative vurderingsformer</span></h3><article class="numberedLegalP" data-numerator="1" id="kapittel-6-paragraf-9-nummer-1">(1) Kandidater som av medisinske eller andre grunner har behov for tilrettelegging av eksamen eller alternativ vurderingsform i forbindelse med eksamen, må søke om dette innen fastsatte frister. Behovet må dokumenteres med legeattest eller attest fra andre sakkyndige.</article><article class="numberedLegalP" data-numerator="2" id="kapittel-6-paragraf-9-nummer-2">(2) Høgskoledirektøren kan gi retningslinjer for behandling av søknader om tilrettelegging av eksamen og alternative vurderingsformer.</article></article><article class="legalArticle" data-lovdata-URL="LTI/forskrift/2012-06-26-718/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Eksamen på annet språk enn norsk</span></h3><article class="numberedLegalP" data-numerator="1" id="kapittel-6-paragraf-10-nummer-1">(1) Undervisnings- og oppgavespråket ved Høgskolen i Oslo og Akershus er norsk, med mindre annet er fastsatt i programplan eller emneplan. Det kan i programplan eller emneplan fastsettes bestemmelser om bruk av engelsk eller andre språk i eksamensoppgaver og eksamensbesvarelser.</article><article class="numberedLegalP" data-numerator="2" id="kapittel-6-paragraf-10-nummer-2">(2) Fakultetsstyret kan også bestemme at en kandidat etter søknad kan besvare eksamen på annet språk enn norsk, svensk eller dansk der det er faglig mulig etter programplan eller emneplan.</article></article><article class="legalArticle" data-lovdata-URL="LTI/forskrift/2012-06-26-718/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Muntlig eksamen</span></h3><article class="legalP" id="kapittel-6-paragraf-11-ledd-1">Fakultet avgjør søknader om unntak fra kravet om offentlig muntlig eksamen i universitets- og høyskoleloven § 3-9 tredje ledd.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2012-06-26-718/KAPITTEL_7"><h2>Kapittel 7. Sensur. Klage. Fusk</h2><article class="legalArticle" data-lovdata-URL="LTI/forskrift/2012-06-26-718/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Sensor</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Ved eksamen eller vurdering der resultatet inngår på vitnemålet eller innregnes i karakter for vedkommende studium, oppnevner fakultetsstyret sensorer i samråd med fagmiljøet.</article><article class="numberedLegalP" data-numerator="2" id="kapittel-7-paragraf-1-nummer-2">(2) Det skal være knyttet ekstern sensor til alle eksamener i henhold til retningslinjer for oppnevning og bruk av sensor.</article><article class="numberedLegalP" data-numerator="3" id="kapittel-7-paragraf-1-nummer-3">(3) Bruk av sensor skal gå fram av emnebeskrivelse i programplanen. Det skal normalt benyttes to sensorer ved muntlig og skriftlig eksamen.</article><article class="numberedLegalP" data-numerator="4" id="kapittel-7-paragraf-1-nummer-4">(4) Ekstern sensor kan ikke ha vært tilsatt ved Høgskolen i Oslo og Akershus det siste året.</article><article class="numberedLegalP" data-numerator="5" id="kapittel-7-paragraf-1-nummer-5">(5) Studieutvalget ved Høgskolen i Oslo og Akershus fastsetter retningslinjer for oppnevning og bruk av sensor.</article></article><article class="legalArticle" data-lovdata-URL="LTI/forskrift/2012-06-26-718/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Sensur. Sensurfrist</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) En kandidat som har levert eksamensbesvarelsen kan ikke unndra seg sensur.</article><article class="numberedLegalP" data-numerator="2" id="kapittel-7-paragraf-2-nummer-2">(2) Kandidatens identitet skal ikke gjøres kjent for sensor ved skriftlig eksamen.</article><article class="numberedLegalP" data-numerator="3" id="kapittel-7-paragraf-2-nummer-3">(3) Hvis det ikke er enighet om karakterfastsetting, skal det oppnevnes en ny sensor som avgjør saken.</article><article class="numberedLegalP" data-numerator="4" id="kapittel-7-paragraf-2-nummer-4">(4) Sensuren for masteroppgaver skal foreligge innen seks uker etter innleveringsfristen.</article><article class="numberedLegalP" data-numerator="5" id="kapittel-7-paragraf-2-nummer-5">(5) Dersom samme eksamen avlegges flere ganger, gjelder beste karakter.</article></article><article class="legalArticle" data-lovdata-URL="LTI/forskrift/2012-06-26-718/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Klage over karakterfastsetting. Rett til begrunnelse</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Studenten har rett til å få en begrunnelse for karakterfastsetting og for klagesensur i samsvar med lov om universiteter og høyskoler § 5-3.</article><article class="numberedLegalP" data-numerator="2" id="kapittel-7-paragraf-3-nummer-2">(2) Sensur kan påklages i samsvar med universitets- og høyskoleloven § 5-3. Det skal ikke opplyses om karakteren til klagesensorene.</article><article class="numberedLegalP" data-numerator="3" id="kapittel-7-paragraf-3-nummer-3">(3) Ved bruk av løpende vurdering skal det fastsettes i programplanen når klage kan framsettes. Dette kan være etter hver enkelt prøve, oppgave eller annen vurdering eller bare etter at resultatet fra fag, emne eller emnegruppe er kunngjort.</article><article class="numberedLegalP" data-numerator="4" id="kapittel-7-paragraf-3-nummer-4">(4) Klagesensur skal foreligge innen fire uker etter klagefristens utløp. Resultatet etter denne klagesensuren er endelig.</article></article><article class="legalArticle" data-lovdata-URL="LTI/forskrift/2012-06-26-718/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Klage over formelle feil</span></h3><article class="legalP" id="kapittel-7-paragraf-4-ledd-1">Formelle feil kan påklages i samsvar med bestemmelsene i universitets- og høyskoleloven § 5-2.</article></article><article class="legalArticle" data-lovdata-URL="LTI/forskrift/2012-06-26-718/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Fusk</span></h3><article class="numberedLegalP" data-numerator="1" id="kapittel-7-paragraf-5-nummer-1">(1) Som fusk eller forsøk på fusk ved eksamen eller prøve regnes blant annet:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-5-nummer-1-punkt-1"><article class="legalP" id="kapittel-7-paragraf-5-nummer-1-punkt-1-ledd-1">å ha ulovlige hjelpemidler tilgjengelig under eksamen</article></article></li><li data-li-identifier="b)" data-name="b)"><article class="listArticle" id="kapittel-7-paragraf-5-nummer-1-punkt-2"><article class="legalP" id="kapittel-7-paragraf-5-nummer-1-punkt-2-ledd-1">å presentere andres arbeid som sitt eget</article></article></li><li data-li-identifier="c)" data-name="c)"><article class="listArticle" id="kapittel-7-paragraf-5-nummer-1-punkt-3"><article class="legalP" id="kapittel-7-paragraf-5-nummer-1-punkt-3-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="d)" data-name="d)"><article class="listArticle" id="kapittel-7-paragraf-5-nummer-1-punkt-4"><article class="legalP" id="kapittel-7-paragraf-5-nummer-1-punkt-4-ledd-1">ureglementert samarbeid mellom eksamenskandidater eller grupper</article></article></li><li data-li-identifier="e)" data-name="e)"><article class="listArticle" id="kapittel-7-paragraf-5-nummer-1-punkt-5"><article class="legalP" id="kapittel-7-paragraf-5-nummer-1-punkt-5-ledd-1">å handle i strid med gjeldende regelverk eller retningslinjer for den enkelte eksamen.</article></article></li></ul></article><article class="numberedLegalP" data-numerator="2" id="kapittel-7-paragraf-5-nummer-2">(2) Konsekvenser av fusk eller forsøk på fusk reguleres av lov om universiteter og høyskoler og behandles av høgskolens klagenemnd, jf. universitets- og høyskoleloven § 4-7 og § 4-8.</article><article class="numberedLegalP" data-numerator="3" id="kapittel-7-paragraf-5-nummer-3">(3) Annullering av eksamen eller prøve i henhold til universitets- og høyskoleloven § 4-7, teller som ett forsøk til eksamen eller prøve, jf. denne forskrift § 5-4.</article><article class="numberedLegalP" data-numerator="4" id="kapittel-7-paragraf-5-nummer-4">(4) En student som mistenkes for fusk eller forsøk på fusk, har ikke rett til å framstille seg til eksamen eller prøve i det faget eller emnet som omfattes av mistanken, så lenge saken er under behandling. Bestemmelsen gjelder både ordinær og ny og utsatt eksamen eller prøve i vedkommende fag eller emne. Tilsvarende gjelder dette når det mistenkes fusk ved arbeidskrav. Dersom klagenemnda kommer fram til at det ikke foreligger fusk og besvarelsen da blir vurdert til ikke bestått, har studenten rett til ny eksamen, prøve eller arbeidskrav.</article><article class="numberedLegalP" data-numerator="5" id="kapittel-7-paragraf-5-nummer-5">(5) Høgskoledirektøren kan gi retningslinjer for behandling av saker om fusk og forsøk på fusk.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2012-06-26-718/KAPITTEL_8"><h2>Kapittel 8. Veiledet praksis. Antall forsøk</h2><article class="legalArticle" data-lovdata-URL="LTI/forskrift/2012-06-26-718/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Vurdering av praksis</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) For utdanninger der gjennomføringen av praksis er gjenstand for en faglig vurdering, gjelder følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-1-nummer-1-punkt-1"><article class="legalP" id="kapittel-8-paragraf-1-nummer-1-punkt-1-ledd-1">Studenten har rett til jevnlig veiledning og tilbakemelding, slik at han/hun er orientert om hvordan han/hun fungerer i forhold til målene for praksisperioden.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-1-nummer-1-punkt-2"><article class="legalP" id="kapittel-8-paragraf-1-nummer-1-punkt-2-ledd-1">Dersom det på et tidspunkt i en veiledet praksisperiode kan være tvil om studenten vil kunne nå målene og bestå praksisperioden, skal studenten kalles inn til et møte mellom de berørte parter (student, representant for utdanningen og representant for praksisstedet). Studenten skal i møtet gis skriftlig melding eller varsel om at det er tvil om studenten vil kunne oppfylle målene og bestå praksisperioden. Dette møtet skal avholdes senest tre uker før praksisperiodens avslutning og uansett på et tidspunkt som gir studenten mulighet til å vise tilfredsstillende praksis den siste del av perioden for å bestå. Ved praksisperioder på fem uker eller mindre må møtet holdes halvveis i perioden.</article></article></li><li data-li-identifier="c)" data-name="c)"><article class="listArticle" id="kapittel-8-paragraf-1-nummer-1-punkt-3"><article class="legalP" id="kapittel-8-paragraf-1-nummer-1-punkt-3-ledd-1">Dersom det etter varslingstidspunktet, jf. pkt. b, oppstår forhold som er av en slik art at det utvilsomt ville føre til at praksisperioden ble underkjent dersom det hadde oppstått tidligere, skal det likevel kunne føre til at praksisperioden blir vurdert til «ikke bestått».</article></article></li><li data-li-identifier="d)" data-name="d)"><article class="listArticle" id="kapittel-8-paragraf-1-nummer-1-punkt-4"><article class="legalP" id="kapittel-8-paragraf-1-nummer-1-punkt-4-ledd-1">For hver praksisperiode skal det foretas avsluttende vurdering i forhold til målene for praksisperioden. Vurderingen skal bygge på vurdering underveis og eventuelle praktiske prøver. Vurderingsresultatet og beskrivelsen av hva som er vurdert skal være underskrevet av student, representant for utdanningen og representant for praksisstedet. Studenten skal ha kopi av den skriftlige vurderingen.</article></article></li></ul></article><article class="numberedLegalP" data-numerator="2" id="kapittel-8-paragraf-1-nummer-2">(2) Kravet til tilstedeværelse eller oppmøte kan ikke fravikes på grunn av sykdom eller andre grunner. Krav til tilstedeværelse eller oppmøte skal framgå av programplanen.</article></article><article class="legalArticle" data-lovdata-URL="LTI/forskrift/2012-06-26-718/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Ikke bestått praksis. Antall forsøk</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Dersom en praksisperiode blir vurdert til «ikke bestått», må normalt hele praksisperioden tas om igjen før studenten kan gå videre i studiet.</article><article class="numberedLegalP" data-numerator="2" id="kapittel-8-paragraf-2-nummer-2">(2) Får studenten vurdert samme praksisperiode til «ikke bestått» to ganger, må studiet normalt avbrytes, jf. denne forskrift § 4-4 første ledd bokstav c.</article><article class="numberedLegalP" data-numerator="3" id="kapittel-8-paragraf-2-nummer-3">(3) Dersom det foreligger særskilte grunner, kan studenten søke om å få tilrettelagt en tredje og siste praksisperiode, dersom forskrift om rammeplan gir anledning til dette.</article><article class="numberedLegalP" data-numerator="4" id="kapittel-8-paragraf-2-nummer-4">(4) Fakultetsstyret oppnevner et praksisutvalg som skal fatte vedtak om ikke bestått praksis, og kan i særlige tilfeller gi dispensasjon for en tredje og siste praksisperiode.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2012-06-26-718/KAPITTEL_9"><h2>Kapittel 9. Utfyllende bestemmelser. Ikrafttredelse</h2><article class="legalArticle" data-lovdata-URL="LTI/forskrift/2012-06-26-718/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Retningslinjer og utfyllende bestemmelser</span></h3><article class="legalP" id="kapittel-9-paragraf-1-ledd-1">Studieutvalget ved Høgskolen i Oslo og Akershus kan fastsette retningslinjer og utfyllende bestemmelser innenfor rammen av denne forskrift.</article></article><article class="legalArticle" data-lovdata-URL="LTI/forskrift/2012-06-26-718/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Ikrafttredelse</span></h3><article class="legalP" id="kapittel-9-paragraf-2-ledd-1">Forskriften trer i kraft fra 1. august 2012. Fra samme tidspunkt oppheves forskrift 11. juni 2009 nr. 652 om studier og eksamen ved Høgskolen i Oslo, forskrift 18. juni 2010 nr. 841 om studier og eksamen ved Høgskolen i Akershus og forskrift 1. desember 2005 nr. 1434 om bachelorgraden ved Høgskolen i Oslo.</article></article></section></main></body></html>