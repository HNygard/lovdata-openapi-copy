<!DOCTYPE html><html lang="no"><head><title>Forskrift om gjennomføring av TSI rullende materiell – lokomotiver og rullende materiell for passasjertrafikk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-01-918</dd><dt class="dokid">DokumentID</dt><dd class="dokid">LTI/forskrift/2012-10-01-918</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 11 s 1935</dd><dt class="dateInForce">I kraft fra</dt><dd class="dateInForce">2012-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-21-633</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§16</li><li>forskrift/2010-06-16-820/§3</li></ul></dd><dt class="dateOfPublication">Kunngjort</dt><dd class="dateOfPublication">2012-10-02 14:30</dd><dt class="lastupdated">Rettet</dt><dd class="lastupdated">2012-11-22 (begrepsbruk)</dd><dt class="journalNumber">Journalnummer</dt><dd class="journalNumber">2012-0773</dd><dt class="titleShort">Korttittel</dt><dd class="titleShort">Forskrift om gjennomføring av TSI rullende materiell, lokomotiver</dd><dt class="title">Tittel</dt><dd class="title">Forskrift om gjennomføring av TSI rullende materiell – lokomotiver og rullende materiell for passasjertrafikk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Statens jernbanetilsyn 1. oktober 2012 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5, § 6 og § 16 og forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) § 3 sjette ledd. <br /> <strong>EØS-henvisninger:</strong> EØS-avtalen vedlegg XIII nr. 37di (beslutning 2011/291/EU).</dd><dt class="refid">RefID</dt><dd class="refid">forskrift/2012-10-01-918</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av TSI rullende materiell – lokomotiver og rullende materiell for passasjertrafikk<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>Beslutning</li></ul></li></ul></dd></dl></header><main class="documentBody" data-lovdata-URL="LTI/forskrift/2012-10-01-918" id="dokument"><h1>Forskrift om gjennomføring av TSI rullende materiell – lokomotiver og rullende materiell for passasjertrafikk</h1><article class="legalArticle" data-lovdata-URL="LTI/forskrift/2012-10-01-918/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">EØS-avtalen vedlegg XIII nr. 37di (beslutning 2011/291/EU av 26. april 2011 om en teknisk spesifikasjon for samtrafikkevne med hensyn til delsystemet «Rullende materiell» – «Lokomotiver og rullende materiell for passasjertrafikk» i det transeuropeiske jernbanesystem for konvensjonelle tog) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2012-10-01-918/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Beslutning 2011/291/EU skal leses med følgende tilpasninger:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Følgende skal legges til i punkt 7.3.2.3 i vedlegget til beslutningen:</article><article class="defaultP">«Særtilfelle Norge</article><article class="legalP" id="paragraf-2-ledd-1-punkt-1-ledd-2">(«P») For ubegrenset drift på det norske jernbanenettet skal enheter være innenfor det dynamiske profilet NO1. Strekninger der større profiler tillates er angitt i nettveiledningen.</article><article class="legalP" id="paragraf-2-ledd-1-punkt-1-ledd-3">Dette hindrer ikke rullende materiell som er i henhold til TSI-en adgang til det nasjonale jernbanenettet.»</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Følgende skal legges til etter punkt 7.3.2.13 i vedlegget til beslutningen:</article><article class="defaultP">«7.3.2.13 bis Effektfaktor (4.2.8.2.6)<br />Særtilfelle Norge</article><article class="legalP" id="paragraf-2-ledd-1-punkt-2-ledd-2">(«P») For ubegrenset drift på det norske jernbanenettet gjelder følgende for elektriske enheter: <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-2-punkt-1"><article class="legalP" id="paragraf-2-ledd-1-punkt-2-ledd-2-punkt-1-ledd-1">Kapasitiv effektfaktor skal ikke være mindre enn 0,95 ved kontaktledningsspenninger på mer enn 16,5 kV når trekkraftenheten aktivt forbruker strøm.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-2-punkt-2"><article class="legalP" id="paragraf-2-ledd-1-punkt-2-ledd-2-punkt-2-ledd-1">Kapasitiv effekt skal ikke overstige 60 kVAr når trekkraftenheten regenererer strøm.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2-ledd-2-punkt-3"><article class="legalP" id="paragraf-2-ledd-1-punkt-2-ledd-2-punkt-3-ledd-1">Induktiv effektfaktor skal ikke være mindre enn 0,95 ved kontaktledningsspenninger under 16,5 kV når trekkraftenheten regenererer strøm.</article></article></li></ul></article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Følgende skal legges til i punkt 7.3.2.16 i vedlegget til beslutningen:</article><article class="defaultP">«Særtilfelle Norge</article><article class="legalP" id="paragraf-2-ledd-1-punkt-3-ledd-2">(«T») Dette særtilfellet gjelder for enheter som skal operere på strekninger med et ikke-oppgradert kontaktledningssystem. Strekninger med kontaktledningssystemer i henhold til TSI er angitt i nettveiledningen.</article><article class="legalP" id="paragraf-2-ledd-1-punkt-3-ledd-3">Strømavtakerhodets geometri skal være i henhold til EN 50367:2011 figur B.6 (1800 mm).»</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Følgende skal legges til etter punkt 7.3.2.16 i vedlegget til beslutningen:</article><article class="defaultP">«7.3.2.16 bis Strømavtakerens statiske kontaktkraft (4.2.8.2.9.5)<br />Særtilfelle Norge</article><article class="legalP" id="paragraf-2-ledd-1-punkt-4-ledd-2">(«P») Dette særtilfellet gjelder for enheter som skal operere på strekninger med et ikke-oppgradert kontaktledningssystem. Strekninger med kontaktledningssystemer i henhold til TSI er angitt i nettveiledningen.</article><article class="legalP" id="paragraf-2-ledd-1-punkt-4-ledd-3">Ved stillstand skal strømavtakere ha en statisk kontaktkraft på 55 N.»</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Følgende skal legges til i punkt 7.3.2.17 i vedlegget til beslutningen:</article><article class="defaultP">«Særtilfelle Norge</article><article class="legalP" id="paragraf-2-ledd-1-punkt-5-ledd-2">(«P») Dette særtilfellet gjelder for enheter som skal operere på strekninger med et ikke-oppgradert kontaktledningssystem. Strekninger med kontaktledningssystemer i henhold til TSI er angitt i nettveiledningen.</article><article class="legalP" id="paragraf-2-ledd-1-punkt-5-ledd-3">I tillegg til TSI-kravene skal strømavtakere oppfylle krav til å følge en målkurve angitt etter følgende formel: <i>Fm</i> = 0,00097<i>v</i>2 + 55, med en toleranse på +/– 10&#xa0;%.»</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Følgende skal legges til i punkt 7.4 i vedlegget til beslutningen:</article><article class="defaultP">«Særlige forhold Norge</article><article class="legalP" id="paragraf-2-ledd-1-punkt-6-ledd-2">(«P») For ubegrenset drift av rullende materiell på det norske jernbanenettet under vinterforhold må det vises at rullende materiell oppfyller følgende krav: <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-6-ledd-2-punkt-1"><article class="legalP" id="paragraf-2-ledd-1-punkt-6-ledd-2-punkt-1-ledd-1">Temperatursone T2 som spesifisert i punkt 4.2.6.1.2 må velges.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-6-ledd-2-punkt-2"><article class="legalP" id="paragraf-2-ledd-1-punkt-6-ledd-2-punkt-2-ledd-1">Vanskelige snø-, is- og haglforhold som spesifisert i punkt 4.2.6.1.5 må velges.»</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2012-10-01-918/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Statens jernbanetilsyn eller den Statens jernbanetilsyn utpeker gjennomfører verifisering av nasjonale regler som nevnt i artikkel 3 og 4 i beslutningen.</article></article><article class="legalArticle" data-lovdata-URL="LTI/forskrift/2012-10-01-918/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft straks. Samtidig gjøres følgende endring i forskrift 21. juni 2012 nr. 633 om kjøretøy på det nasjonale jernbanenettet (kjøretøyforskriften):</article> <article class="defaultP" margin-top="true">§ 3 bokstav e) skal lyde:</article><article class="legalP" id="paragraf-4-ledd-2">«TSI LOC &amp; PAS: Vedlegget til beslutning 2011/291/EU som gjennomført ved forskrift 1. oktober 2012 nr. 918 om gjennomføring av TSI rullende materiell – lokomotiver og rullende materiell for passasjertrafikk,».</article></article><section class="section" id="kapittel-1" data-lovdata-URL="LTI/forskrift/2012-10-01-918/KAPITTEL_1"><h2>Beslutning</h2><article class="defaultP">For å lese uoffisiell norsk oversettelse av beslutning 2011/291/EU se her: (pdf)</article> <article class="defaultP" margin-top="true">For å lese engelsk versjon av beslutning 2011/291/EU se her: (pdf)</article></section></main></body></html>