<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-05-02-389</dd><dt class="dokid">DokumentID</dt><dd class="dokid">LTI/forskrift/2012-05-02-389</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 865</dd><dt class="dateInForce">I kraft fra</dt><dd class="dateInForce">2012-05-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§11</li></ul></dd><dt class="dateOfPublication">Kunngjort</dt><dd class="dateOfPublication">2012-05-04 14:05</dd><dt class="journalNumber">Journalnummer</dt><dd class="journalNumber">2012-0335</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 2. mai 2012 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 11 annet ledd.</dd><dt class="refid">RefID</dt><dd class="refid">forskrift/2012-05-02-389</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 7-3. (krav til uttømmende politiattest fra kontohaver, kontorepresentant eller fullmaktsgiver for kontorepresentant)</li><li>§ 7-4. (avslag på søknad om oppretting eller disponering av konto)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-05-02-389" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2012-05-02-389/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">Ny § 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(krav til uttømmende politiattest fra kontohaver, kontorepresentant eller fullmaktsgiver for kontorepresentant)</span></span><article class="legalP" id="kapittel-1-foreslåttparagraf-1-ledd-1">Den som ønsker å opprette eller disponere konto i Det norske kvoteregisteret for klimakvoter, skal levere uttømmende politiattest til Klima- og forurensningsdirektoratet. Dette gjelder også den som gir fullmakt til disponering av auksjonsleveringskonto, personkonto, handelskonto og ekstern plattformkonto i registeret.</article></article> <article class="defaultP" margin-top="true">Ny § 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">(avslag på søknad om oppretting eller disponering av konto)</span></span><article class="legalP" id="kapittel-1-foreslåttparagraf-2-ledd-1">Klima- og forurensningsdirektoratet kan ved enkeltvedtak avslå søknad om oppretting eller disponering av konto i Det norske registeret for klimakvoter dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">den potensielle kontohaveren eller fullmaktsgiver for denne er under etterforskning eller innenfor de siste fem årene har vært dømt for svindel med klimakvoter eller utslippsenheter knyttet til de prosjektbaserte Kyoto-mekanismene, hvitvasking av penger, finansiering av terrorisme eller andre former for alvorlige lovbrudd som registerkontoen kan benyttes til, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">direktoratet finner rimelig grunn til å anta at kontoen vil anvendes til svindel med klimakvoter eller utslippsenheter knyttet til de prosjektbaserte Kyoto-mekanismene, hvitvasking av penger, finansiering av terrorisme eller andre former for alvorlige lovbrudd.</article></article></li></ul></article></article> <article class="defaultP" margin-top="true">Någjeldende § 7-3 blir til § 7-5.</article> <article class="defaultP" margin-top="true">Någjeldende § 7-4 blir til § 7-6.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-05-02-389/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>