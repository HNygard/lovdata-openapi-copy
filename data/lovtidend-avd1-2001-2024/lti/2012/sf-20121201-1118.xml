<!DOCTYPE html><html lang="no"><head><title>Forskrift om endring i forskrift om lisens til helsepersonell m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-01-1118</dd><dt class="dokid">DokumentID</dt><dd class="dokid">LTI/forskrift/2012-12-01-1118</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2216</dd><dt class="dateInForce">I kraft fra</dt><dd class="dateInForce">2012-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1379</li><li>forskrift/2005-12-19-1653</li><li>forskrift/2005-03-18-252</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§48</li><li>lov/2011-06-24-30/§8-1</li><li>lov/1999-07-02-61/§3-5</li></ul></dd><dt class="dateOfPublication">Kunngjort</dt><dd class="dateOfPublication">2012-12-04 16:20</dd><dt class="journalNumber">Journalnummer</dt><dd class="journalNumber">2012-0919</dd><dt class="titleShort">Korttittel</dt><dd class="titleShort">Endr. i forskrift om lisens til helsepersonell</dd><dt class="title">Tittel</dt><dd class="title">Forskrift om endring i forskrift om lisens til helsepersonell m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. desember 2012 med hjemmel i lov 2. juli 1999 nr. 64 om helsepersonell m.v. (helsepersonelloven) § 48, lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 8-1 og lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-5.</dd><dt class="refid">RefID</dt><dd class="refid">forskrift/2012-12-01-1118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lisens til helsepersonell m.m.<ul class="tocSubUl"><li>I<ul class="tocSubUl"><li>§ 1a-1. Lisens til medisinske kandidater i turnustjeneste</li><li>§ 1a-2. Lisensens varighet</li><li>§ 1a-4. Søknad om lisens</li></ul></li><li>II<ul class="tocSubUl"><li>§ 3. Krav til veiledet tjeneste</li></ul></li><li>III<ul class="tocSubUl"><li>§ 12a. Bemanning og helsefaglig kompetanse</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-01-1118" id="dokument"><h1>Forskrift om endring i forskrift om lisens til helsepersonell m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-01-1118/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2000 nr. 1379 om lisens til helsepersonell gjøres følgende endringer:</article> <article class="defaultP" margin-top="true">§ 1a-1 skal lyde:</article><article class="futureLegalArticle" data-name="§1a-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a-1</span>. <span class="legalArticleTitle">Lisens til medisinske kandidater i turnustjeneste</span></span><article class="legalP" id="kapittel-1-foreslåttparagraf-1-ledd-1">Medisinske kandidater som har utenlandsk eksamen som er anerkjent som jevngod med norsk cand.med.-grad, må ha lisens (turnuslisens) etter denne forskriften før turnustjenesten kan påbegynnes.</article><article class="legalP" id="kapittel-1-foreslåttparagraf-1-ledd-2">Turnuslisens kan tildeles medisinske kandidater som har bestått medisinsk eksamen i et annet EØS-land, men som mangler praktisk tjeneste for å bli godkjent som lege i utdanningslandet.</article></article> <article class="defaultP" margin-top="true">§ 1a-2 skal lyde:</article><article class="futureLegalArticle" data-name="§1a-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1a-2</span>. <span class="legalArticleTitle">Lisensens varighet</span></span><article class="legalP" id="kapittel-1-foreslåttparagraf-2-ledd-1">Lisensen gjelder fra det tidspunktet som fremgår av lisensdokumentet og frem til to måneder etter avsluttet turnustjeneste.</article></article> <article class="defaultP" margin-top="true">§ 1a-4 skal lyde:</article><article class="futureLegalArticle" data-name="§1a-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1a-4</span>. <span class="legalArticleTitle">Søknad om lisens</span></span><article class="legalP" id="kapittel-1-foreslåttparagraf-3-ledd-1">Søknad om lisens sendes Helsedirektoratet eller den det bemyndiger. Det må vedlegges dokumentasjon for at avsluttet eksamen er bestått og at det er inngått arbeidsavtale om tilsetting i turnusstilling.</article></article> <article class="defaultP" margin-top="true">§ 11 andre ledd skal lyde:</article><article class="legalP" id="kapittel-1-ledd-2">§ 1a-1 andre ledd oppheves 1. januar 2019.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-01-1118/KAPITTEL_2"><h2 data-text-align="center">II</h2><article class="defaultP">I forskrift 19. desember 2005 nr. 1653 om veiledet tjeneste for å få adgang til å praktisere som allmennlege med rett til trygderefusjon skal § 3 lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav til veiledet tjeneste</span></span><article class="legalP" id="kapittel-2-foreslåttparagraf-1-ledd-1">Det er et vilkår for å utøve virksomhet som privatpraktiserende allmennlege med rett til å utløse trygderefusjon at lege med autorisasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">har gjennomført til sammen minst tre år veiledet tjeneste, jf. forskrift 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter eller</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">er under veiledning for å oppnå slik rett og har gjennomført minst to års veiledet tjeneste.</article></article></li></ul></article><article class="legalP" id="kapittel-2-foreslåttparagraf-1-ledd-2">Vilkårene i første ledd gjelder tilsvarende for allmennleger som ansettes i kommunale fastlegestilinger og i stillinger ved kommunal legevakt.</article><article class="legalP" id="kapittel-2-foreslåttparagraf-1-ledd-3">Kravet om minst tre års veiledet tjeneste gjelder ikke for leger som tiltrer et vikariat av inntil to måneders varighet i fastlegehjemmel eller i stilling i kommunal legevakt. Kravet gjelder heller ikke for leger som deltar i kommunalt organisert legevakt utenom sitt ordinære arbeid. Legene nevnt i første og andre punktum må ha gjennomført minst to års veiledet tjeneste.</article><article class="legalP" id="kapittel-2-foreslåttparagraf-1-ledd-4">Første til tredje ledd er ikke til hinder for at turnuslege som har gjennomført turnustjeneste i sykehus kan delta i kommunal legevakt og arbeide hos fastlege. Turnuslegen skal være underlagt veiledning og supervisjon.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2012-12-01-1118/KAPITTEL_3"><h2 data-text-align="center">III</h2><article class="defaultP">I forskrift 18. mars 2005 nr. 252 om krav til akuttmedisinske tjenester utenfor sykehus skal ny § 12a i kapittel 3 lyde:</article><article class="futureLegalArticle" data-name="§12a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Bemanning og helsefaglig kompetanse</span></span><article class="legalP" id="kapittel-3-foreslåttparagraf-1-ledd-1">Den kommunale legevaktordningen skal bemannes med helsepersonell som sikrer at helsehjelpen som ytes er forsvarlig.</article><article class="legalP" id="kapittel-3-foreslåttparagraf-1-ledd-2">Leger som skal tilsettes i kommunal legevaktordning må tilfredsstille kravene som fremgår i forskrift 19. desember 2005 nr. 1653 om veiledet tjeneste for å få adgang til å praktisere som allmennlege med rett til trygderefusjon.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2012-12-01-1118/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. desember 2012.</article></section></main></body></html>