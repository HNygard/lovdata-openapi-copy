<!DOCTYPE html><html lang="no"><head><title>Forskrift om sikring av skyssberettigede skoleelever i buss</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-19-1342</dd><dt class="dokid">DokumentID</dt><dd class="dokid">LTI/forskrift/2012-12-19-1342</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 15 s 2566</dd><dt class="dateInForce">I kraft fra</dt><dd class="dateInForce">2013-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§40a</li></ul></dd><dt class="dateOfPublication">Kunngjort</dt><dd class="dateOfPublication">2012-12-27 15:40</dd><dt class="journalNumber">Journalnummer</dt><dd class="journalNumber">2012-1142</dd><dt class="titleShort">Korttittel</dt><dd class="titleShort">Forskrift om sikring av skoleelever i buss</dd><dt class="title">Tittel</dt><dd class="title">Forskrift om sikring av skyssberettigede skoleelever i buss</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 19. desember 2012 med hjemmel i lov 18. juni 1965 nr. 4 om vegtrafikk (vegtrafikkloven) § 40a annet og tredje ledd.</dd><dt class="refid">RefID</dt><dd class="refid">forskrift/2012-12-19-1342</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikring av skyssberettigede skoleelever i buss<ul class="tocSubUl"><li>§ 1. Formål</li><li>§ 2. Forskriftens virkeområde</li><li>§ 3. Fylkeskommunens dimensjoneringsplikt</li><li>§ 4. Kommunens dimensjoneringsplikt</li><li>§ 5. Dimensjoneringsplikt i andre tilfeller</li><li>§ 6. Dispensasjon</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-19-1342" id="dokument"><h1>Forskrift om sikring av skyssberettigede skoleelever i buss</h1><article class="legalArticle" data-lovdata-URL="LTI/forskrift/2012-12-19-1342/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å styrke trafikksikkerheten der buss benyttes til skoleskyss etter lov 17. juli 1998 nr. 61 om grunnskolen og den vidaregåande opplæringa (opplæringslova) og lov 4. juli 2003 nr. 84 om private skolar med rett til statstilskot (privatskolelova), og for øvrig der transport av elever utføres som del av skoletilbudet.</article></article><article class="legalArticle" data-lovdata-URL="LTI/forskrift/2012-12-19-1342/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forskriftens virkeområde</span></h2><article class="legalP" id="paragraf-2-ledd-1">Forskriften gjelder der buss benyttes til skoleskyss etter reglene i opplæringslova og privatskolelova.</article><article class="legalP" id="paragraf-2-ledd-2">Forskriften gjelder også der annen transport av elever utføres som del av skoletilbudet.</article><article class="legalP" id="paragraf-2-ledd-3">Forskriften § 3 og § 4 gjelder ikke for skoleskyss som utføres med buss klassifisert som «Klasse I» (bybuss), jf. forskrift 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) § 8-1 nr. 2.</article></article><article class="legalArticle" data-lovdata-URL="LTI/forskrift/2012-12-19-1342/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fylkeskommunens dimensjoneringsplikt</span></h2><article class="legalP" id="paragraf-3-ledd-1">Fylkeskommunen plikter å dimensjonere skoleskysstilbudet ut fra at skoleelever med rett til skyss etter reglene i opplæringslova kapittel 7 og privatskolelova § 3-7 skal ha tilgang til sitteplass med bilbelte fastmontert.</article></article><article class="legalArticle" data-lovdata-URL="LTI/forskrift/2012-12-19-1342/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kommunens dimensjoneringsplikt</span></h2><article class="legalP" id="paragraf-4-ledd-1">Kommunen plikter å dimensjonere skoleskysstilbudet ut fra at skoleelever med rett til skyss etter reglene i opplæringslova § 13-4 og privatskolelova § 3-7 andre ledd, skal ha tilgang til sitteplass med bilbelte fastmontert.</article></article><article class="legalArticle" data-lovdata-URL="LTI/forskrift/2012-12-19-1342/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dimensjoneringsplikt i andre tilfeller</span></h2><article class="legalP" id="paragraf-5-ledd-1">Ved all annen busstransport som faller innenfor virkeområdet i § 2 andre ledd, plikter kommunen/fylkeskommunen å dimensjonere transporten slik at skoleelevene har tilgang på sitteplass med bilbelte fastmontert.</article><article class="legalP" id="paragraf-5-ledd-2">Første ledd gjelder ikke der transporten utføres med busser integrert i fylkeskommunens ordinære rutetilbud.</article></article><article class="legalArticle" data-lovdata-URL="LTI/forskrift/2012-12-19-1342/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Samferdselsdepartementet kan i særlige tilfeller gi begrenset dispensasjon fra dimensjoneringsplikten.</article></article><article class="legalArticle" data-lovdata-URL="LTI/forskrift/2012-12-19-1342/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft 1. juli 2013.</article></article></main></body></html>