<!DOCTYPE html><html lang="no"><head><title>Forskrift om observatørordning ved fiske etter kystbrisling med lys øst for Lindesnes i 2012</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-03-7</dd><dt class="dokid">DokumentID</dt><dd class="dokid">LTI/forskrift/2012-01-03-7</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 1 s 160</dd><dt class="dateInForce">I kraft fra</dt><dd class="dateInForce">2012-01-03 – 2012-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2011-12-13-1344/§7</li><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§27</li><li>lov/2008-06-06-37/§36</li><li>lov/2008-06-06-37/§37</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2012-01-17 13:35</dd><dt class="journalNumber">Journalnummer</dt><dd class="journalNumber">2012-0010</dd><dt class="titleShort">Korttittel</dt><dd class="titleShort">Forskrift om observatører ved kystbrislingfisket</dd><dt class="title">Tittel</dt><dd class="title">Forskrift om observatørordning ved fiske etter kystbrisling med lys øst for Lindesnes i 2012</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 3. januar 2012 med hjemmel i forskrift 13. desember 2011 nr. 1344 om regulering av fisket etter brisling i 2012 § 7.</dd><dt class="refid">RefID</dt><dd class="refid">forskrift/2012-01-03-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om observatørordning ved fiske etter kystbrisling med lys øst for Lindesnes i 2012<ul class="tocSubUl"><li>§ 1. Formål</li><li>§ 2. Forbud mot notfiske med lys</li><li>§ 3. Melding om utseiling (ut)</li><li>§ 4. Melding før overføring til lås (ov)</li><li>§ 5. Melding før opptak fra not eller lås (op)</li><li>§ 6. Ilandføring (la)</li><li>§ 7. Plikt til å følge anvisninger</li><li>§ 8. Administrasjon av observatørordningen</li><li>§ 9. Straff</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-03-7" id="dokument"><h1>Forskrift om observatørordning ved fiske etter kystbrisling med lys øst for Lindesnes i 2012</h1><article class="legalArticle" data-lovdata-URL="LTI/forskrift/2012-01-03-7/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å observere og kartlegge bifangst i notfisket etter kystbrisling med lys øst for Lindesnes.</article></article><article class="legalArticle" data-lovdata-URL="LTI/forskrift/2012-01-03-7/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot notfiske med lys</span></h2><article class="legalP" id="paragraf-2-ledd-1">Fiskeridirektoratet kan treffe vedtak om forbud mot å fiske kystbrisling med lys eller lysebåt øst for Lindesnes i statistikkområde 09 i tidsrommene januar–februar og etter fredningstiden 1. august. Fiskeridirektoratet kan endre tidsrom for forbud mot notfiske med lys.</article><article class="legalP" id="paragraf-2-ledd-2">Når det er fastsatt forbud med hjemmel første ledd, kan fartøy bare ta utseiling, fiske, overføre fangst til lås, foreta opptak fra lås eller not og ilandføre fangst på de vilkårene som er fastsatt i denne forskriften.</article><article class="legalP" id="paragraf-2-ledd-3">For kystbrislingfiske i fredningstiden gjelder forskrift 13. november 1961 nr. 3 for fredning av brisling og hermetisk nedlegging av brisling og småsild.</article></article><article class="legalArticle" data-lovdata-URL="LTI/forskrift/2012-01-03-7/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Melding om utseiling (ut)</span></h2><article class="legalP" id="paragraf-3-ledd-1">Fartøy som vil fiske brisling (bri) øst for Lindesnes i forbudsperioder fastsatt med hjemmel i § 1 første ledd, skal sende melding til Fiskeridirektoratet på SMS til nr. 1933 ved utseiling. Meldingen skal sendes fra det mobiltelefonnummeret som benyttes av fartøyet i den tiden observatørordningen pågår.</article><article class="legalP" id="paragraf-3-ledd-2">Utseilingsmelding skal sendes ved hver utseiling. Dette gjelder også dersom fartøyet ikke oppnådde fangst i forbindelse med en tidligere meldt utseiling.</article><article class="legalP" id="paragraf-3-ledd-3">Melding om utseiling skal inneholde følgende elementer i angitt rekkefølge og med mellomrom:<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-3-punkt-1"><article class="legalP" id="paragraf-3-ledd-3-punkt-1-ledd-1">ut</article></article></li><li data-li-identifier="2." data-name="2."><article class="listArticle" id="paragraf-3-ledd-3-punkt-2"><article class="legalP" id="paragraf-3-ledd-3-punkt-2-ledd-1">fartøynavn</article></article></li><li data-li-identifier="3." data-name="3."><article class="listArticle" id="paragraf-3-ledd-3-punkt-3"><article class="legalP" id="paragraf-3-ledd-3-punkt-3-ledd-1">registreringsmerke</article></article></li><li data-li-identifier="4." data-name="4."><article class="listArticle" id="paragraf-3-ledd-3-punkt-4"><article class="legalP" id="paragraf-3-ledd-3-punkt-4-ledd-1">dato</article></article></li><li data-li-identifier="5." data-name="5."><article class="listArticle" id="paragraf-3-ledd-3-punkt-5"><article class="legalP" id="paragraf-3-ledd-3-punkt-5-ledd-1">klokkeslett avgang</article></article></li><li data-li-identifier="6." data-name="6."><article class="listArticle" id="paragraf-3-ledd-3-punkt-6"><article class="legalP" id="paragraf-3-ledd-3-punkt-6-ledd-1">eventuelt samfiskefartøy.</article></article></li></ul></article><article class="legalP" id="paragraf-3-ledd-4">Eksempel:<p class="leddfortsettelse">ut lollo a14b 0601 1500 kurt</p><p class="leddfortsettelse">ut kurt a15c 0601 0930 lollo</p></article><article class="legalP" id="paragraf-3-ledd-5">Ved samfiske gis melding om begge fartøy pr. tur. Én tur omfatter høsting, låssetting, opptak og ilandføring.</article></article><article class="legalArticle" data-lovdata-URL="LTI/forskrift/2012-01-03-7/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Melding før overføring til lås (ov)</span></h2><article class="legalP" id="paragraf-4-ledd-1">Fartøy som låssetter skal i god tid før overføring sende melding til Fiskeridirektoratet på SMS til nr. 1933 om overføring fra not til lås, slik at observatør kan starte observasjon rett før kastet er avsluttet.</article><article class="legalP" id="paragraf-4-ledd-2">Melding om overføring skal inneholde følgende elementer i angitt rekkefølge og med mellomrom:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">ov</article></article></li><li data-li-identifier="2." data-name="2."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">fartøynavn</article></article></li><li data-li-identifier="3." data-name="3."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">tidspunkt for forventet overføring</article></article></li><li data-li-identifier="4." data-name="4."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">GPS-posisjon i grader, minutter og sekunder</article></article></li><li data-li-identifier="5." data-name="5."><article class="listArticle" id="paragraf-4-ledd-2-punkt-5"><article class="legalP" id="paragraf-4-ledd-2-punkt-5-ledd-1">art (bri)</article></article></li><li data-li-identifier="6." data-name="6."><article class="listArticle" id="paragraf-4-ledd-2-punkt-6"><article class="legalP" id="paragraf-4-ledd-2-punkt-6-ledd-1">antatt fangst i tonn</article></article></li><li data-li-identifier="7." data-name="7."><article class="listArticle" id="paragraf-4-ledd-2-punkt-7"><article class="legalP" id="paragraf-4-ledd-2-punkt-7-ledd-1">eventuelt samfiskefartøy.</article></article></li></ul></article><article class="legalP" id="paragraf-4-ledd-3">Eksempel:<p class="leddfortsettelse">ov lollo 0530 591031n 100927ø bri 20 kurt</p></article><article class="legalP" id="paragraf-4-ledd-4">Observatør kan i særlige tilfeller beslutte å unnlate observasjon. Slikt vedtak må loggføres.</article></article><article class="legalArticle" data-lovdata-URL="LTI/forskrift/2012-01-03-7/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Melding før opptak fra not eller lås (op)</span></h2><article class="legalP" id="paragraf-5-ledd-1">Fartøy som skal håve direkte om bord skal i god tid sende melding til Fiskeridirektoratet på SMS til nr. 1933 om opptak, slik at observatør kan starte observasjon kort tid før kastet er avsluttet.</article><article class="legalP" id="paragraf-5-ledd-2">Fartøy som skal ta fangst fra lås om bord i fartøy, skal i god tid før opptak sende melding til Fiskeridirektoratet på SMS til nr. 1933 om opptak, slik at observatør kan starte observasjon kort tid før opptak tar til.</article><article class="legalP" id="paragraf-5-ledd-3">Melding om opptak skal inneholde følgende elementer i angitt rekkefølge og med mellomrom:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-3-punkt-1"><article class="legalP" id="paragraf-5-ledd-3-punkt-1-ledd-1">op</article></article></li><li data-li-identifier="2." data-name="2."><article class="listArticle" id="paragraf-5-ledd-3-punkt-2"><article class="legalP" id="paragraf-5-ledd-3-punkt-2-ledd-1">fartøynavn</article></article></li><li data-li-identifier="3." data-name="3."><article class="listArticle" id="paragraf-5-ledd-3-punkt-3"><article class="legalP" id="paragraf-5-ledd-3-punkt-3-ledd-1">tidspunkt for opptak</article></article></li><li data-li-identifier="4." data-name="4."><article class="listArticle" id="paragraf-5-ledd-3-punkt-4"><article class="legalP" id="paragraf-5-ledd-3-punkt-4-ledd-1">GPS-posisjon i grader, minutter og sekunder</article></article></li><li data-li-identifier="5." data-name="5."><article class="listArticle" id="paragraf-5-ledd-3-punkt-5"><article class="legalP" id="paragraf-5-ledd-3-punkt-5-ledd-1">art (bri)</article></article></li><li data-li-identifier="6." data-name="6."><article class="listArticle" id="paragraf-5-ledd-3-punkt-6"><article class="legalP" id="paragraf-5-ledd-3-punkt-6-ledd-1">antatt fangst i tonn</article></article></li><li data-li-identifier="7." data-name="7."><article class="listArticle" id="paragraf-5-ledd-3-punkt-7"><article class="legalP" id="paragraf-5-ledd-3-punkt-7-ledd-1">eventuelt samfiskefartøy.</article></article></li></ul></article><article class="legalP" id="paragraf-5-ledd-4">Eksempel:<p class="leddfortsettelse">op lollo 0701 590011n 100730ø bri 20 kurt</p></article><article class="legalP" id="paragraf-5-ledd-5">Observatør kan i særlige tilfeller beslutte å unnlate observasjon. Slikt vedtak må loggføres.</article></article><article class="legalArticle" data-lovdata-URL="LTI/forskrift/2012-01-03-7/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ilandføring (la)</span></h2><article class="legalP" id="paragraf-6-ledd-1">Fartøy som fører fangst til mottak på land, skal i god tid før lossing av fartøyet sende melding til Fiskeridirektoratet på SMS til nr. 1933 om lossing, slik at observatør kan foreta observasjon fra lossingen starter.</article><article class="legalP" id="paragraf-6-ledd-2">Melding om ilandføring skal inneholde følgende elementer i angitt rekkefølge og med mellomrom:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">la</article></article></li><li data-li-identifier="2." data-name="2."><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">fartøynavn</article></article></li><li data-li-identifier="3." data-name="3."><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">tidspunkt for oppstart lossing</article></article></li><li data-li-identifier="4." data-name="4."><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">mottakets navn eller GPS-posisjon i grader, minutter og sekunder</article></article></li><li data-li-identifier="5." data-name="5."><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">eventuelt samfiskefartøy.</article></article></li></ul></article><article class="legalP" id="paragraf-6-ledd-3">Eksempel:<p class="leddfortsettelse">la lollo 1100 (englevik)/603011n 140500ø kurt</p></article><article class="legalP" id="paragraf-6-ledd-4">Observatør kan beslutte å unnlate observasjon, eller frafalle plikten for fartøy til å gi landingsmelding med hjemmel i denne paragraf. Slike vedtak må loggføres.</article></article><article class="legalArticle" data-lovdata-URL="LTI/forskrift/2012-01-03-7/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Plikt til å følge anvisninger</span></h2><article class="legalP" id="paragraf-7-ledd-1">Fartøy skal følge anvisninger fra Fiskeridirektoratets observatør.</article></article><article class="legalArticle" data-lovdata-URL="LTI/forskrift/2012-01-03-7/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon av observatørordningen</span></h2><article class="legalP" id="paragraf-8-ledd-1">Observatørordningen administreres av Fiskeridirektoratet Region Sør.</article></article><article class="legalArticle" data-lovdata-URL="LTI/forskrift/2012-01-03-7/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Straff</span></h2><article class="legalP" id="paragraf-9-ledd-1">Den som forsettlig eller uaktsomt overtrer bestemmelser gitt i denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 61, § 62, § 63, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2012-01-03-7/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskriften trer i kraft 3. januar 2012 og gjelder til og med 31. desember 2012.</article></article></main></body></html>