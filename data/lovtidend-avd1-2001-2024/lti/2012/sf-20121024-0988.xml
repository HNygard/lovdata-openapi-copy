<!DOCTYPE html><html lang="no"><head><title>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-24-988</dd><dt class="dokid">DokumentID</dt><dd class="dokid">LTI/forskrift/2012-10-24-988</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 1994</dd><dt class="dateInForce">I kraft fra</dt><dd class="dateInForce">2012-10-24</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-922</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>lov/1976-06-11-79/§8</li><li>forskrift/1977-08-05-2</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2012-10-30 15:15</dd><dt class="lastupdated">Rettet</dt><dd class="lastupdated">2016-01-22 (se nederst)</dd><dt class="journalNumber">Journalnummer</dt><dd class="journalNumber">2012-0832</dd><dt class="titleShort">Korttittel</dt><dd class="titleShort">Endr. i produktforskriften</dd><dt class="title">Tittel</dt><dd class="title">Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljøverndepartementet 24. oktober 2012 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 4 og § 8, jf. forskrift 5. august 1977 nr. 2 om gjennomføring av lov om kontroll med produkter og forbrukertjenester og delegeringsvedtak 7. september 1990 nr. 730. <br /><strong>EØS-henvisninger:</strong> EØS-avtalen vedlegg II kap. XV nr. 12x (direktiv 2006/66/EF endret ved direktiv 2008/103/EF) og nr. 12zzd (forordning (EU) nr. 1103/2010).</dd><dt class="refid">RefID</dt><dd class="refid">forskrift/2012-10-24-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)<ul class="tocSubUl"><li>I<ul class="tocSubUl"><li>§ 2-16. Batterier – virkeområde og definisjoner</li><li>§ 2-17. Batterier – forbud</li><li>§ 2-18. Batterier og batteridrevne produkter – merking, konstruksjon og informasjon</li><li>§ 2-18a. Kapasitetsmerking av batterier – gjennomføring av forordning (EU) nr. 1103/2010</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2012-10-24-988" id="dokument"><h1>Forskrift om endring i forskrift om begrensning i bruk av helse- og miljøfarlige kjemikalier og andre produkter (produktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2012-10-24-988/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) gjøres følgende endringer:</article> <article class="defaultP" margin-top="true">I hjemmelsfeltets henvisning til EØS-avtalen vedlegg II kapittel XV fjernes nr. 11 (direktiv 91/157/EØF endret ved direktiv 93/86/EØF, direktiv 98/10/EF og direktiv 98/101/EF).</article> <article class="defaultP" margin-top="true">I hjemmelsfeltets henvisning til EØS-avtalen vedlegg II kapittel XV tilføyes nr. 12x (direktiv 2006/66/EF endret ved direktiv 2008/103/EF) og nr. 12zzd (forordning (EU) nr. 1103/2010).</article> <article class="defaultP" margin-top="true">§ 2-16 skal nå lyde:</article><article class="futureLegalArticle" data-name="§2-16" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-16</span>. <span class="legalArticleTitle">Batterier – virkeområde og definisjoner</span></span><article class="legalP" id="kapittel-1-foreslåttparagraf-1-ledd-1">§ 2-16, § 2-17, og § 2-18 gjelder alle batterier, også innebygde, med unntak av batterier brukt i utstyr som er produsert spesifikt til militære formål eller til å bli sendt ut i rommet.</article><article class="legalP" id="kapittel-1-foreslåttparagraf-1-ledd-2">I § 2-16, § 2-17 og § 2-18 og vedlegg I skal følgende definisjoner legges til grunn:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1"><i>Batteri</i>: kilde for elektrisk energi, der energien produseres ved direkte omdanning av kjemisk energi, og som består av en eller flere primærbattericeller (ikke-oppladbare) eller en eller flere sekundærbattericeller (oppladbare også kalt akkumulatorer),</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1"><i>Bærbart batteri</i>: forseglet batteri som kan bæres og som verken er industribatteri eller blybatteri,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1"><i>Industribatteri:</i> batteri spesielt laget for industriell eller yrkesmessig bruk eller til bruk til fremdrift i elektriske kjøretøyer,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1"><i>Blybatteri</i>: batteri som inneholder bly, brukt til startmotor, tenning og lys i kjøretøy mv., som ikke er industribatteri,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1"><i>Knappcellebatteri:</i> små runde batterier med diameter større enn høyden brukt i små bærbare apparater som høreapparater og ur og til backup-strøm,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1"><i>Batteridrevet produkt:</i> produkter som helt eller delvis drives eller kan drives av batterier.</article></article></li></ul></article></article> <article class="defaultP" margin-top="true">§ 2-17 skal nå lyde:</article><article class="futureLegalArticle" data-name="§2-17" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-17</span>. <span class="legalArticleTitle">Batterier – forbud</span></span><article class="legalP" id="kapittel-1-foreslåttparagraf-2-ledd-1">Det er forbudt å produsere, importere, eksportere eller omsette<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">batterier som inneholder 5 ppm eller mer kvikksølv. For knappecellebatterier er grensen 2 ppm kvikksølv,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">bærbare batterier som inneholder mer enn 20 ppm kadmium. Forbudet gjelder ikke batterier til <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-2-ledd-1-punkt-1-ledd-1">nødlys og alarmsystemer,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1-punkt-2-ledd-1">medisinsk utstyr,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-2-ledd-1-punkt-3-ledd-1">bærbart elektroverktøy.</article></article></li></ul></article></article></li></ul></article></article> <article class="defaultP" margin-top="true">Ny § 2-18 skal lyde:</article><article class="futureLegalArticle" data-name="§2-18" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-18</span>. <span class="legalArticleTitle">Batterier og batteridrevne produkter – merking, konstruksjon og informasjon</span></span><article class="legalP" id="kapittel-1-foreslåttparagraf-3-ledd-1">Produsenter og importører plikter å sørge for at batterier er merket med<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">symbol med overkrysset avfallsbeholder som angitt i vedlegg I,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">de kjemiske symbolene Hg, Cd og Pb som angitt i vedlegg I; gjelder batterier og innebygde batterier som inneholder over henholdsvis 5 ppm kvikksølv, 20 ppm kadmium eller 40 ppm bly,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">kapasitet i henhold til § 2-18a.</article></article></li></ul></article><article class="legalP" id="kapittel-1-foreslåttparagraf-3-ledd-2">Merkingen skal være varig og lett synlig på batteriets overflate.</article><article class="legalP" id="kapittel-1-foreslåttparagraf-3-ledd-3">Produsenter og importører av batteridrevne produkter plikter å sørge for at de er konstruert slik at batteriene lett kan fjernes.</article><article class="legalP" id="kapittel-1-foreslåttparagraf-3-ledd-4">Produsenter og importører av produkter med innebygde batterier plikter å sørge for at det ved distribusjon av produktene følger med anvisning om hvordan batteriene uten fare kan fjernes. Om nødvendig må opplysning om batteritype fremgå. Kravene i dette leddet gjelder ikke produkter som krever kontinuerlig strømforsyning av hensyn til sikkerhet, yteevne, medisinske årsaker eller for å ivareta data.</article><article class="legalP" id="kapittel-1-foreslåttparagraf-3-ledd-5">Påslag for eventuelle kostnader for håndtering av kasserte batterier skal ikke fremgå ved salg av batterier til sluttbruker.</article><article class="legalP" id="kapittel-1-foreslåttparagraf-3-ledd-6">Det er forbudt å omsette batterier og batteridrevne produkter som ikke overholder kravene i første, andre og tredje ledd i denne paragrafen.</article></article> <article class="defaultP" margin-top="true">Ny § 2-18a skal lyde:</article><article class="futureLegalArticle" data-name="§2-18a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-18a</span>. <span class="legalArticleTitle">Kapasitetsmerking av batterier – gjennomføring av forordning (EU) nr. 1103/2010</span></span><article class="legalP" id="kapittel-1-foreslåttparagraf-4-ledd-1">EØS-avtalens vedlegg II kapittel XV nr. 12zzd (forordning (EU) nr. 1103/2010) om fastsettelse, i henhold til europaparlaments- og rådsdirektiv 2006/66/EF, av regler for kapasitetsmerking av bærbare (oppladbare) sekundærbatterier og -akkumulatorer samt kjøretøybatterier og kjøretøyakkumulatorer gjelder som forskrift med de tilpasninger som følger av vedlegg II kapittel XV, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-4-ledd-2">I vedlegg II til kapittel 2 i denne forskrift gjengis EØS-avtalen vedlegg II kapittel XV nr. 12w (kommisjonsforordning (EU) nr. 1103/2010) slik Miljøverndepartementet tolker denne delen av EØS-avtalen med de tilpasninger som følger av vedlegg II kapittel XV, protokoll 1 til avtalen og avtalen for øvrig.</article></article> <article class="defaultP" margin-top="true">Kapittel 2 vedlegg I skal nå lyde:</article><span class="futuretitle" id="kapittel-1-foreslåttittel-1">Vedlegg I. Batterier – merking</span><article class="legalP" id="kapittel-1-ledd-2">Symbol med overkrysset avfallsbeholder:</article><article class="legalP" id="kapittel-1-ledd-3"><img height="156" src="static/LTI//ltavd1/filer/grafikk/sf-20121024-0988-01-01.gif" width="150" /></article><article class="legalP" id="kapittel-1-ledd-4">Arealet av symbolet skal utgjøre minst 3&#xa0;% av den største siden til batteriet eller emballasjens overflate, høyst 5 x 5 cm. For sylinderiske batterier skal symbolet dekke minst 1,5&#xa0;% av sideoverflaten, høyst 5 x 5 cm. Hvis symbolet blir mindre enn 0,5 x 0,5 cm, er det ikke påkrevd å merke batteriet, men emballasjen skal merkes med et symbol på 1 x 1 cm.</article><article class="legalP" id="kapittel-1-ledd-5">Symbolet for tungmetallinnhold, Hg, Cd og Pd, skal trykkes under symbolet med overkrysset avfallsbeholder. Arealet skal være minst 25&#xa0;% av arealet til symbolet med overkrysset avfallsbeholder.</article> <article class="defaultP" margin-top="true">Kapittel 2 vedlegg II skal nå lyde:</article><span class="futuretitle" id="kapittel-1-foreslåttittel-2">Vedlegg II. Forordning om kapasitetsmerking av batterier</span> <article class="defaultP" margin-top="true">Forordning (EU) nr. 1103/2010: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2012-10-24-988/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2012-10-24-988/KAPITTEL_3"><h2>Rettelser</h2><article class="defaultP" data-text-size="small"><strong>Publisert:</strong> I 2015 hefte 16 (Rettelse)</article><article class="defaultP" data-text-size="small">Det som er rettet er satt i kursiv.</article> <article class="defaultP" margin-top="true">Kapittel 2 vedlegg I siste ledd første punktum skal lyde:</article><article class="legalP" id="kapittel-3-ledd-1">Symbolet for tungmetallinnhold, Hg, Cd og <i>Pb</i>, skal trykkes under symbolet med overkrysset avfallsbeholder.</article></section></main></body></html>