<!DOCTYPE html><html lang="no"><head><title>Forskrift om endring i forskrift 19. desember 2003 nr. 1660 om tap av retten til å føre motorvogn mv. (tapsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-27-70</dd><dt class="dokid">DokumentID</dt><dd class="dokid">LTI/forskrift/2012-01-27-70</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 3 s 449</dd><dt class="dateInForce">I kraft fra</dt><dd class="dateInForce">2012-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-12-19-1660</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§33</li><li>lov/1965-06-18-4/§43</li><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2012-01-27 15:40</dd><dt class="journalNumber">Journalnummer</dt><dd class="journalNumber">2012-0101</dd><dt class="titleShort">Korttittel</dt><dd class="titleShort">Endr. i tapsforskriften</dd><dt class="title">Tittel</dt><dd class="title">Forskrift om endring i forskrift 19. desember 2003 nr. 1660 om tap av retten til å føre motorvogn mv. (tapsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 27. januar 2012 med hjemmel i lov 18. juni 1965 nr. 4 om vegtrafikk (vegtrafikkloven) § 33 nr. 1 og § 43 og lov 21. juni 2002 nr. 45 om yrkestransport med motorvogn og fartøy (yrkestransportloven) § 35. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2012-01-27-70</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift 19. desember 2003 nr. 1660 om tap av retten til å føre motorvogn mv. (tapsforskriften)<ul class="tocSubUl"><li>I<ul class="tocSubUl"><li>§ 3-1. Vegtrafikkloven § 33 nr. 1 annet ledd – overtredelse som nevnt i vegtrafikkloven § 31 annet ledd bokstav a, jf. forskrift om faste grenser</li><li>§ 3-2. Vegtrafikkloven § 33 nr. 1 annet ledd – overtredelse som nevnt i vegtrafikkloven § 31 annet ledd bokstav b og c og andre særlig skjerpende omstendigheter</li><li>§ 3-6. Samtidig pådømmelse av brudd på vegtrafikkloven § 22 og § 22b</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-27-70" id="dokument"><h1>Forskrift om endring i forskrift 19. desember 2003 nr. 1660 om tap av retten til å føre motorvogn mv. (tapsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2012-01-27-70/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2003 nr. 1660 om tap av retten til å føre motorvogn mv. gjøres følgende endringer:</article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-2">Ved fastsettelse av perioden for tap av førerett i medhold av vegtrafikkloven § 33 nr. 1 første ledd skal det legges vekt på alle omstendighetene omkring det foreliggende forhold og på eventuelle tidligere forhold, jf. § 2-9. Det skal også legges vekt på den virkning tap av føreretten antas å ville få for innehaveren, jf. § 1-3.</article> <article class="defaultP" margin-top="true">§ 3-1 overskrift skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Vegtrafikkloven § 33 nr. 1 annet ledd – overtredelse som nevnt i vegtrafikkloven § 31 annet ledd bokstav a, jf. forskrift om faste grenser</span></span></article> <article class="defaultP" margin-top="true">§ 3-1 skal lyde:</article><article class="legalP" id="kapittel-1-ledd-3">Ileggelse av straff for føring av motorvogn med konsentrasjon av alkohol eller annet berusende eller bedøvende middel i blodet til og med 0,5 promille eller tilsvarende eller til og med 0,25 milligram per liter luft i utåndingsluften, skal normalt ikke medføre tap av førerett, med mindre føreren har føreretten på prøve eller det foreligger skjerpende omstendigheter.</article><article class="legalP" id="kapittel-1-ledd-4">Tap av førerett bør fastsettes til minst 6 måneder dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">det ilegges straff for føring av motorvogn med slik konsentrasjon av alkohol eller annet berusende eller bedøvende middel som nevnt i første ledd for førere som har føreretten på prøve, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">det foreligger skjerpende omstendigheter som dårlig sikt og vanskelige kjøreforhold, fartsovertredelser og uaktsomme forbikjøringer.</article></article></li></ul></article> <article class="defaultP" margin-top="true">§ 3-2 overskrift skal lyde:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Vegtrafikkloven § 33 nr. 1 annet ledd – overtredelse som nevnt i vegtrafikkloven § 31 annet ledd bokstav b og c og andre særlig skjerpende omstendigheter</span></span></article> <article class="defaultP" margin-top="true">§ 3-2 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-punkt-1"><span class="miscHeadline"><i>Føring av motorvogn med en alkoholkonsentrasjon i blodet over 0,5 til og med 0,8 promille eller over 0,25 til og med 0,4 milligram per liter luft i utåndingsluften</i></span><article class="legalP" id="kapittel-1-foreslåttparagraf-2-punkt-1-ledd-1">Når person med førerett blir ilagt straff for å ha ført motorvogn med en alkoholkonsentrasjon i blodet over 0,5 til og med 0,8 promille eller over 0,25 til og med 0,4 milligram per liter luft i utåndingsluften, skal tap av føreretten fastsettes fra 12 til 18 måneder. Ved skjerpende omstendigheter som meget lang kjørestrekning, trafikkuhell mv. fastsettes tapsperioden for mer enn 18 måneder.</article></article></li></ul></article> <article class="defaultP" margin-top="true">§ 3-2 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-2-punkt-2"><span class="miscHeadline"><i>Føring av motorvogn med en alkoholkonsentrasjon i blodet over 0,8 til og med 2,0 promille eller over 0,4 til og med 1,0 milligram per liter luft i utåndingsluften</i></span><article class="legalP" id="kapittel-1-foreslåttparagraf-2-punkt-2-ledd-1">Er person med førerett ilagt straff for å ha ført motorvogn med en alkoholkonsentrasjon i blodet over 0,8 til og med 0,9 promille eller over 0,4 til og med 0,45 milligram per liter luft i utåndingsluften skal tapsperioden fastsettes fra 18 til 20 måneder. Er alkoholkonsentrasjonen i blodet over 0,9 til og med 1,1 promille eller over 0,45 til og med 0,55 milligram per liter luft i utåndingsluften, skal tapsperioden fastsettes fra 20 til 22 måneder. Er alkoholkonsentrasjonen i blodet over 1,1 til og med 1,2 promille eller over 0,55 til og med 0,6 milligram per liter luft i utåndingsluften, skal tap av føreretten fastsettes fra 22 til 24 måneder. Ved alkoholkonsentrasjon i blodet over 1,2 promille eller over 0,6 milligram per liter luft i utåndingsluften skal tap av føreretten fastsettes til minst 2 år.</article></article></li></ul></article> <article class="defaultP" margin-top="true">§ 3-2 ny nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-3"><span class="miscHeadline"><i>Føring av motorvogn under påvirkning av annet berusende eller bedøvende middel, jf. forskrift om faste grenser</i></span><article class="legalP" id="kapittel-1-foreslåttparagraf-2-punkt-3-ledd-1">Er person med førerett ilagt straff for å ha ført motorvogn med konsentrasjon i blodet av annet berusende eller bedøvende middel svarende til over 0,5 promille til og med 1,2 promille, skal tap av førerett fastsettes fra 12 til 24 måneder. Tapsperioden fastsettes så langt mulig i samsvar med tapsperioden fastsatt for tilsvarende alkoholkonsentrasjon i nr. 1 eller 2.</article><article class="legalP" id="kapittel-1-foreslåttparagraf-2-punkt-3-ledd-2">Er person med førerett ilagt straff for å ha ført motorvogn med konsentrasjon i blodet av annet berusende eller bedøvende middel svarende til over 1,2 promille, skal tap av førerett fastsettes for minst 2 år.</article></article></li></ul></article> <article class="defaultP" margin-top="true">§ 3-2 ny nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-foreslåttparagraf-2-punkt-4"><span class="miscHeadline"><i>Føring av motorvogn i påvirket tilstand – skjerpende omstendigheter</i></span><article class="legalP" id="kapittel-1-foreslåttparagraf-2-punkt-4-ledd-1">Tap av førerett skal fastsettes fra 2 til 5 år ved skjerpende omstendigheter som betydelige trafikkuhell, særlig høye konsentrasjoner av alkohol eller av annet berusende eller bedøvende middel over 2 promille i blodet eller tilsvarende eller over 1,0 milligram per liter luft i utåndingsluften, kjøring over meget lange strekninger, bilbrukstyveri i tilknytning til forseelsen mv. Ved alvorlig skadefølge bør tap av førerett fastsettes fra 3 til 5 år eller for alltid. Ved dødsfølge fastsettes tapsperioden til å gjelde for alltid, med mindre helt spesielle omstendigheter tilsier kortere tapsperiode.</article></article></li></ul></article> <article class="defaultP" margin-top="true">§ 3-4 nr. 1 første og annet ledd skal lyde:<ul class="defaultList"><li class="consolidationElement"><article class="listArticle" id="kapittel-1-foreslåttparagraf-2-punkt-5"><article class="legalP" id="kapittel-1-foreslåttparagraf-2-punkt-5-ledd-1">Tapsperioden fastsettes til 6 måneder når begge kjøringer i påvirket tilstand er foretatt med en alkoholkonsentrasjon til og med 0,5 promille i blodet eller til og med 0,25 milligram per liter luft i utåndingsluften, og det ikke foreligger skjerpende omstendigheter etter § 3-1 annet ledd bokstav b.</article><article class="legalP" id="kapittel-1-foreslåttparagraf-2-punkt-5-ledd-2">Var alkoholkonsentrasjonen i blodet over 0,5 promille, eller over 0,25 milligram per liter luft i utåndingsluften i forbindelse med den foregående overtredelsen og til og med 0,5 promille eller til og med 0,25 milligram per liter luft ved den siste overtredelsen, bør tap av førerett fastsettes til minst 1 år. Ved vurderingen vektlegges grovheten i begge tilfellene og den tid som gikk fra forrige ileggelse av straff til siste overtredelse.</article></article></li></ul></article> <article class="defaultP" margin-top="true">§ 3-4 nr. 2 skal lyde:<ul class="defaultList"><li class="consolidationElement"><article class="listArticle" id="kapittel-1-foreslåttparagraf-2-punkt-6"><article class="legalP" id="kapittel-1-foreslåttparagraf-2-punkt-6-ledd-1">Blir person med førerett ilagt straff for å ha ført motorvogn med en alkoholkonsentrasjon i blodet over 0,5 promille, eller over 0,25 milligram per liter luft i utåndingsluften, og han tidligere er ilagt straff etter vegtrafikkloven § 31 annet ledd bokstav a, skal fastsettelsen av tap av førerett ta utgangspunkt i hva som isolert sett er vanlig tapsperiode for den siste overtredelsen, jf. vegtrafikkloven § 33 nr. 1 annet ledd. Den foregående overtredelsen tas i betraktning som en skjerpende omstendighet, slik at tapsperioden fastsettes for lengre tid enn ellers ved første gangs overtredelse.</article><article class="legalP" id="kapittel-1-foreslåttparagraf-2-punkt-6-ledd-2">Unntaksvis kan det unnlates å ta den tidligere overtredelsen i betraktning som skjerpende omstendighet dersom alkoholkonsentrasjonen var svært lav og det ikke ble fastsatt tap av førerett.</article></article></li></ul></article> <article class="defaultP" margin-top="true">§ 3-4 nytt nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-2-punkt-7"><span class="miscHeadline"><i>Begge, tidligere eller siste kjøring foretatt under påvirkning av annet berusende eller bedøvende middel enn alkohol, jf. forskrift om faste grenser</i></span><article class="legalP" id="kapittel-1-foreslåttparagraf-2-punkt-7-ledd-1">Bestemmelsene i nr. 1 og 2 får også anvendelse for person ilagt straff for gjentatt kjøring under påvirkning av annet berusende eller bedøvende middel enn alkohol med tilsvarende konsentrasjon som angitt alkoholkonsentrasjon.</article></article></li></ul></article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Samtidig pådømmelse av brudd på vegtrafikkloven § 22 og § 22b</span></span><article class="legalP" id="kapittel-1-foreslåttparagraf-3-ledd-1">Blir person med førerett ilagt straff for brudd på avholdspliktreglene i tillegg til kjøring i påvirket tilstand i tjenestetiden, bør tapsperioden fastsettes for lengre tid enn om straffen bare gjelder kjøring i påvirket tilstand.</article></article> <article class="defaultP" margin-top="true">§ 3-7 overskrift skal lyde:</article> <article class="defaultP" margin-top="true"><i>Etterfølgende nytelse av alkohol eller annet berusende eller bedøvende middel – vegtrafikkloven § 22 annet ledd</i></article> <article class="defaultP" margin-top="true">§ 3-7 tredje punktum skal lyde:</article><article class="legalP" id="kapittel-1-ledd-5">I skjerpende retning legges det videre vekt på om vedkommende forsto at det ville bli politietterforskning som følge av kjøringen og om det etterfølgende inntak av alkohol eller annet berusende eller bedøvende middel må antas å være foretatt med sikte på bevisforspillelse.</article> <article class="defaultP" margin-top="true">§ 3-12 annet punktum skal lyde:</article><article class="legalP" id="kapittel-1-ledd-6">Det skal også legges vekt på om føringen fant sted med lav konsentrasjon av alkohol eller annet berusende eller bedøvende middel og over kort kjørestrekning.</article> <article class="defaultP" margin-top="true">§ 8-4 skal lyde:</article><article class="legalP" id="kapittel-1-ledd-7">Den som mister føreretten på grunn av brudd på trafikale adferdsregler i prøveperioden, må avlegge full førerprøve uten hensyn til tapsperiodens lengde, jf. førerkortforskriften § 4-2 annet ledd.</article> <article class="defaultP" margin-top="true">§ 10-1 ny nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><span class="miscHeadline"><i>Tap av retten til å føre motorvogn ved persontransport mot vederlag ved alkoholkonsentrasjon i blodet under 0,5 promille eller alkoholkonsentrasjon i utåndingsluften under 0,25 milligram per liter luft eller tilsvarende konsentrasjoner av annet berusende eller bedøvende middel</i></span><article class="legalP" id="kapittel-1-ledd-7-punkt-1-ledd-1">Blir innehaver av kjøreseddel ilagt straff for å ha kjørt motorvogn utenfor tjeneste med en alkoholkonsentrasjon i blodet under 0,5 promille eller en alkoholkonsentrasjon i utåndingsluften under 0,25 milligram per liter luft eller tilsvarende konsentrasjoner av annet berusende eller bedøvende middel, og han har tapt føreretten i medhold av vegtrafikkloven § 33 nr. 1, skal tap av retten til å føre motorvogn ved persontransport mot vederlag fastsettes for et noe lengre tidsrom enn for tap av føreretten.</article><article class="legalP" id="kapittel-1-ledd-7-punkt-1-ledd-2">Blir innehaver av kjøreseddel ilagt straff som nevnt i første ledd, og kjøringen har funnet sted i tjeneste, skal tap av retten til å føre motorvogn ved persontransport mot vederlag fastsettes for minst 6 måneder, selv om det ikke blir fastsatt tap av førerett. Unntaksvis kan fastsettelse av tap av retten til å føre motorvogn mot vederlag unnlates, dersom helt spesielle omstendigheter tilsier dette. Ved fastsettelsen av tapsperioden bør legges vekt på om alkoholkonsentrasjonen i blodet var ned mot 0,2 promille eller ned mot 0,1 milligram per liter luft i utåndingsluften da tjenestekjøringen ble påbegynt og vedkommende på kort varsel var blitt innkalt til tjeneste.</article></article></li></ul></article> <article class="defaultP" margin-top="true">§ 10-1 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-7-punkt-2"><span class="miscHeadline"><i>Tap av retten til å føre motorvogn ved persontransport mot vederlag ved alkoholkonsentrasjon i blodet over 0,5 promille, eller alkoholkonsentrasjon i utåndingsluften over 0,25 milligram per liter luft eller tilsvarende konsentrasjoner av annet berusende eller bedøvende middel</i></span><article class="legalP" id="kapittel-1-ledd-7-punkt-2-ledd-1">Når det er fastsatt tap av førerett på grunn av kjøring av motorvogn i påvirket tilstand med en alkoholkonsentrasjon i blodet over 0,5 promille eller over 0,25 milligram per liter luft i utåndingsluften eller tilsvarende konsentrasjoner av annet berusende eller bedøvende middel, bør det fastsettes tap av retten til å føre motorvogn ved persontransport mot vederlag for et noe lengre tidsrom enn for tap av føreretten.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2012-01-27-70/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-2-ledd-1">Endringene gjelder fra 1. februar 2012.</article></section></main></body></html>