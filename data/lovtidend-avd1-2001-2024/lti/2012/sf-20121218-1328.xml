<!DOCTYPE html><html lang="no"><head><title>Forskrift om endring i forskrift til lov om kirkegårder, kremasjon og gravferd (gravferdsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-18-1328</dd><dt class="dokid">DokumentID</dt><dd class="dokid">LTI/forskrift/2012-12-18-1328</dd><dt class="ministry">Departement</dt><dd class="ministry"><ul><li>Fornyings- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 15 s 2518</dd><dt class="dateInForce">I kraft fra</dt><dd class="dateInForce">2013-01-01, med unntak av § 4 annet ledd</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-10-16</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-06-07-32/§2</li><li>lov/1996-06-07-32/§4</li><li>lov/1996-06-07-32/§25</li><li>lov/1996-06-07-32/§26</li></ul></dd><dt class="dateOfPublication">Kunngjort</dt><dd class="dateOfPublication">2012-12-21 15:10</dd><dt class="journalNumber">Journalnummer</dt><dd class="journalNumber">2012-1131</dd><dt class="titleShort">Korttittel</dt><dd class="titleShort">Endr. i forskrift til gravferdsloven</dd><dt class="title">Tittel</dt><dd class="title">Forskrift om endring i forskrift til lov om kirkegårder, kremasjon og gravferd (gravferdsloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt Fornyings-, administrasjons- og kirkedepartementet med hjemmel i lov 7. juni 1996 nr. 32 om gravplasser, kremasjon og gravferd (gravferdsloven) § 2, § 4, § 25 og § 26.</dd><dt class="refid">RefID</dt><dd class="refid">forskrift/2012-12-18-1328</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om kirkegårder, kremasjon og gravferd (gravferdsloven)<ul class="tocSubUl"><li>I<ul class="tocSubUl"><li>§ 2. Anlegg mv. av gravplass</li><li>§ 4. Inndeling av gravplass. Gravkart</li><li>§ 15a. Anonym og navnet minnelund</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-18-1328" id="dokument"><h1>Forskrift om endring i forskrift til lov om kirkegårder, kremasjon og gravferd (gravferdsloven)</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-18-1328/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. januar 1997 nr. 16 til lov om kirkegårder, kremasjon og gravferd (gravferdsloven) gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift til lov om gravplasser, kremasjon og gravferd (gravferdsforskriften)</i></article> <article class="defaultP" margin-top="true">Uttrykket «kirkegård» endres til «gravplass» i følgende bestemmelser:<p class="leddfortsettelse">Kapitteloverskriften til kapittel I</p><p class="leddfortsettelse">§ 1</p><p class="leddfortsettelse">Overskriften i § 5</p><p class="leddfortsettelse">§ 5 første ledd 1. punktum</p><p class="leddfortsettelse">§ 6 3. og 4. punktum</p><p class="leddfortsettelse">§ 7 første ledd 1. punktum</p><p class="leddfortsettelse">Overskriften i § 9</p><p class="leddfortsettelse">§ 9 første ledd</p><p class="leddfortsettelse">§ 10</p><p class="leddfortsettelse">Overskriften i § 11</p><p class="leddfortsettelse">§ 11 første og annet ledd</p><p class="leddfortsettelse">§ 13 første ledd 2. punktum</p><p class="leddfortsettelse">§ 14 første ledd 2. punktum</p><p class="leddfortsettelse">§ 18 første ledd</p><p class="leddfortsettelse">§ 19 første ledd 1. punktum</p><p class="leddfortsettelse">§ 20 annet ledd</p><p class="leddfortsettelse">§ 22 2. punktum</p><p class="leddfortsettelse">§ 25 første ledd</p><p class="leddfortsettelse">§ 26 første punktum</p><p class="leddfortsettelse">§ 27 første ledd</p><p class="leddfortsettelse">§ 29 første ledd</p><p class="leddfortsettelse">§ 33 første ledd</p><p class="leddfortsettelse">§ 39 1. punktum.</p></article> <article class="defaultP" margin-top="true">Uttrykket «kirkegårdsplan» endres til «plan for gravplassen» i følgende bestemmelser:<p class="leddfortsettelse">Overskriften i § 3</p><p class="leddfortsettelse">§ 3 første ledd 1. punktum</p><p class="leddfortsettelse">§ 6 2. punktum.</p></article> <article class="defaultP" margin-top="true">Uttrykket «gravplan» endres til «gravkart» i følgende bestemmelser:<p class="leddfortsettelse">§ 3 første ledd bokstav b)</p><p class="leddfortsettelse">§ 5 første ledd 1. og 2. punktum</p><p class="leddfortsettelse">§ 19 første ledd 1. punktum.</p></article> <article class="defaultP" margin-top="true">Uttrykket «kirkegårdsmyndigheten» endres til «gravplassmyndigheten» i følgende bestemmelser:<p class="leddfortsettelse">§ 15 første ledd 1. punktum</p><p class="leddfortsettelse">§ 21 tredje ledd</p><p class="leddfortsettelse">§ 26 første og annet ledd</p></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Anlegg mv. av gravplass</span></span><article class="legalP" id="kapittel-1-foreslåttparagraf-1-ledd-1">Kommunen skal sørge for at det er tilstrekkelig areal til gravplass og skal selv, i samråd med kirkelig fellesråd, regulere slikt areal etter kapittel 12 i lov 27. juni 2008 nr. 71 om planlegging og byggesaksbehandling (plan- og bygningsloven). Regulert areal til ny gravplass eller utvidelse av gravplass skal om mulig også omfatte en buffersone mellom gravplassareal og naboskap. Gravplass skal skjermes mot støy i samsvar med gjeldende retningslinjer for behandling av støy i arealplanlegging. Bispedømmerådet skal som statlig fagmyndighet ha anledning til å uttale seg før kommunen gjør vedtak, jf. plan- og bygningsloven kapittel 11 og 12.</article><article class="legalP" id="kapittel-1-foreslåttparagraf-1-ledd-2">Anlegg, utvidelse og vesentlig endring av gravplass skal skje i henhold til plan for gravplassen som vedtas av kirkelig fellesråd og godkjennes av bispedømmerådet, jf. gravferdsloven § 4 første ledd. Ved anlegg, utvidelse og vesentlig endring skal behovet for særskilt tilrettelagte graver vurderes. Helsefaglig myndighet i kommunen skal gis anledning til å uttale seg om plan for gravplassen før vedtak fattes.</article><article class="legalP" id="kapittel-1-foreslåttparagraf-1-ledd-3">Kirkelig fellesråd er ansvarlig for utarbeidelse av plan for gravplassen og gravkart og for igangsetting av arbeidet.</article></article> <article class="defaultP" margin-top="true">§ 3 første ledd bokstav c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Geoteknisk vurdering med undersøkelse av jordbunnen som redegjør for jorddybder, kornfordeling og grunnvannsnivå.</article></article></li></ul></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Inndeling av gravplass. Gravkart</span></span><article class="legalP" id="kapittel-1-foreslåttparagraf-2-ledd-1">Gravplass inndeles i gravfelt. Hvert gravfelt inndeles i graver som normalt er ordnet i rekker og kolonner.</article><article class="legalP" id="kapittel-1-foreslåttparagraf-2-ledd-2">Ved anlegg, utvidelse eller vesentlig endring av gravplass skal gravplassen, hvert gravfelt og hver grav ha egen ID i henhold til standard fastsatt av Statens kartverk (SOSI). Gravene bør være stedfestet ved hjelp av koordinater og skal være forankret i marken med gravfeltfastmerker, som regel minst fire for hvert gravfelt. Graver skal kunne påvises entydig, enten direkte ved hjelp av koordinater eller ved utmål fra gravfeltfastmerkene.</article><article class="legalP" id="kapittel-1-foreslåttparagraf-2-ledd-3">Det skal foreligge gravkart for hvert felt på gravplassen, som viser fastmerkene. Gravkartet skal også gi opplysninger om hvem som er gravlagt i vedkommende grav, eventuelt i form av en kode. Deler av gravplass som er fredet av eller i medhold av kulturminneloven, skal avmerkes på gravkartet.</article><article class="legalP" id="kapittel-1-foreslåttparagraf-2-ledd-4">Der SOSI-standarden ikke er innført, skal likevel hver gravplass, hvert gravfelt og hver grav ha sin egen ID. Ved bruk av analoge kart skal de foreligge i målestokk 1:100 og gravfeltfastmerkene skal være koordinatberegnet.</article></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">Dersom gravstørrelse, jorddybde eller grunnvannsstand ikke samsvarer med forskriftens krav, kan enkeltgrav, deler av en gravplass eller hele gravplassen stenges permanent for kistegravlegging. Berørte rettighetshavere skal så langt det er mulig varsles skriftlig i god tid og senest tre uker før permanent stenging for kistegravlegging iverksettes. Kirkelig fellesråd kan vedta stenging for enkeltgrav. Stenging av hele eller deler av gravplassen må fastsettes i vedtektene for gravplassen.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Kirkelig fellesråd kan stenge gravplassen eller deler av den midlertidig for all gravlegging ved ekstreme værforhold.</article> <article class="defaultP" margin-top="true">§ 5 nytt fjerde ledd skal lyde:</article><article class="legalP" id="kapittel-1-ledd-4">Bestemmelsen i § 11 første ledd gjelder tilsvarende ved permanent eller midlertidig stenging.</article> <article class="defaultP" margin-top="true">§ 6 første punktum skal lyde:</article><article class="legalP" id="kapittel-1-ledd-5">Ved anlegg, utvidelse og vesentlig endring av gravplass kreves byggetillatelse og ferdigattest etter plan- og bygningslovens bestemmelser.</article> <article class="defaultP" margin-top="true">§ 7 annet ledd skal lyde:</article><article class="legalP" id="kapittel-1-ledd-6">Gravplassen skal tilrettelegges etter gjeldende regler for universell utforming.</article> <article class="defaultP" margin-top="true">§ 7 annet ledd annet punktum blir nytt tredje ledd og skal lyde:</article><article class="legalP" id="kapittel-1-ledd-7">Det skal være god framkommelighet for båreprosesjon, publikum og teknisk utstyr til alle gravfelt, men vegsystemer skal ikke legges til rette for gjennomgangstrafikk. Ingen kan ha vegrett over gravplass. Ingen former for luftstrekk kan krysse gravplass.</article> <article class="defaultP" margin-top="true">§ 7 tredje ledd blir nytt fjerde ledd og skal lyde:</article><article class="legalP" id="kapittel-1-ledd-8">Mellom bygning på gravplass og nærmeste grav skal det være minst 3 meter.</article> <article class="defaultP" margin-top="true">§ 7 fjerde ledd blir nytt femte ledd og skal lyde:</article><article class="legalP" id="kapittel-1-ledd-9">På gravplass hvor det ikke er kirke eller gravkapell med klokke, skal det være en frittstående støpul og klokke.</article> <article class="defaultP" margin-top="true">§ 8 nytt annet ledd skal lyde:</article><article class="legalP" id="kapittel-1-ledd-10">På et gravfelt som er tatt i bruk, kan det bare legges nye drensledninger når det er godkjent av bispedømmerådet.</article> <article class="defaultP" margin-top="true">§ 8 annet ledd blir nytt tredje ledd og skal lyde:</article><article class="legalP" id="kapittel-1-ledd-11">Rør i bakken til vann, avløp mv. og lav- og høgspenningskabler skal legges i vegtraseer eller i egne traseer utenom gravfelt.</article> <article class="defaultP" margin-top="true">§ 12 første ledd skal lyde:</article><article class="legalP" id="kapittel-1-ledd-12">Gravlegging skal skje senest 10 virkedager etter dødsfallet. Lørdag regnes ikke som virkedag. Kirkelig fellesråd fastsetter nærmere tidspunkt for den enkelte gravlegging. Fellesrådets vedtak kan ikke påklages.</article> <article class="defaultP" margin-top="true">§ 12 annet ledd nytt tredje punktum skal lyde:</article><article class="legalP" id="kapittel-1-ledd-13">En representant for gravplassmyndigheten skal være tilstede under gravlegging.</article> <article class="defaultP" margin-top="true">§ 12 nytt fjerde ledd skal lyde:</article><article class="legalP" id="kapittel-1-ledd-14">På gravplass kan bare levninger etter mennesker gravlegges.</article> <article class="defaultP" margin-top="true">§ 13 annet ledd skal lyde:</article><article class="legalP" id="kapittel-1-ledd-15">Kiste skal plasseres slik at den har minst 0,8 meter jordoverdekning og minst 0,3 meter jord under kistebunnen og på alle sider.</article> <article class="defaultP" margin-top="true">§ 13 tredje ledd skal lyde:</article><article class="legalP" id="kapittel-1-ledd-16">Når særlige forhold tilsier det, kan kirkelig fellesråd fravike bestemmelsene i annet ledd. Kiste kan likevel ikke gis mindre enn 0,8 meter jordoverdekning. Dersom forholdene tilsier det, skal kirkelig fellesråd treffe bestemmelse om større jordoverdekning enn 0,8 meter.</article> <article class="defaultP" margin-top="true">§ 13 nytt fjerde ledd skal lyde:</article><article class="legalP" id="kapittel-1-ledd-17">Når særlige forhold tilsier det, kan det i vedtektene fastsettes særskilte bestemmelser som fraviker kravene i første ledd.</article> <article class="defaultP" margin-top="true">Ny § 15a skal lyde:</article><article class="futureLegalArticle" data-name="§15a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15a</span>. <span class="legalArticleTitle">Anonym og navnet minnelund</span></span><article class="legalP" id="kapittel-1-foreslåttparagraf-3-ledd-1">Med minnelund forstås gravfelt på gravplass uten adgang til gravminne knyttet til den enkelte grav. § 13 første ledd og § 15 annet og tredje ledd gjelder tilsvarende for grav i anonym og navnet minnelund.</article><article class="legalP" id="kapittel-1-foreslåttparagraf-3-ledd-2">Gravens plassering på anonym minnelund er bare kjent for gravplassmyndighetene. Plassering av grav på navnet minnelund kan gjøres kjent. Anonym og navnet minnelund skal plasseres i atskilte gravfelt.</article><article class="legalP" id="kapittel-1-foreslåttparagraf-3-ledd-3">Ved anonym minnelund kan det plasseres minnesmerke. Ved navnet minnelund skal det plasseres minnesmerke med navn og data på de gravlagte.</article><article class="legalP" id="kapittel-1-foreslåttparagraf-3-ledd-4">Grav på anonym minnelund har ingen ansvarlig. På navnet minnelund kan grav festes etter fredningstidens utløp. Nærmere bestemmelser gis i gravplassens vedtekter.</article></article> <article class="defaultP" margin-top="true">§ 18 første ledd annet punktum skal lyde:</article><article class="legalP" id="kapittel-1-ledd-18">Den underste kisten skal ved gravlegging gis minst 1,5 meter jordoverdekning.</article> <article class="defaultP" margin-top="true">§ 21 første ledd annet punktum skal lyde:</article><article class="legalP" id="kapittel-1-ledd-19">Personer som er omkommet på havet, i krig eller liknende og som ikke er gravlagt på gravplass, kan likevel få navnet satt på eksisterende eller nytt gravminne eller på minnesmerke ved navnet minnelund hvor dette er anlagt.</article> <article class="defaultP" margin-top="true">§ 23 nytt tredje ledd skal lyde:</article><article class="legalP" id="kapittel-1-ledd-20">Ved anlegg og utvidelse av gravplass kan det fastsettes særskilte bestemmelser for gravminner i vedtektene for gravplassen.</article> <article class="defaultP" margin-top="true">§ 23 tredje ledd blir nytt fjerde ledd og skal lyde:</article><article class="legalP" id="kapittel-1-ledd-21">Når særlige grunner tilsier det, kan kirkelig fellesråd i enkeltsaker fravike bestemmelsene i denne paragraf.</article> <article class="defaultP" margin-top="true">§ 24 første ledd skal lyde:</article><article class="legalP" id="kapittel-1-ledd-22">Stående gravminne i stein skal festes til fundament i stein med to 15 cm lange og 12 mm tykke rustfrie bolter.</article> <article class="defaultP" margin-top="true">§ 24 annet ledd skal lyde:</article><article class="legalP" id="kapittel-1-ledd-23">Fundament skal ha en form og en størrelse som sikrer at gravminnet står stabilt og skal i bunnen ha en anleggsflate som er dobbelt så bred som gravminnets tykkelse. Fundamentet kan være opptil 10 cm lengre enn gravminnets bredde. Gravminne som er mer enn 60 cm høyt skal ha en fundamentdybde som utgjør minst 20&#xa0;% av gravminnets høyde over bakken. Fundament skal ikke være synlig over bakken.</article> <article class="defaultP" margin-top="true">§ 24 nytt tredje ledd skal lyde:</article><article class="legalP" id="kapittel-1-ledd-24">Ved anlegg, utvidelse og vesentlig endring av gravplass kan det fastsettes særskilte bestemmelser for sikring av gravminner i vedtektene for gravplassen.</article> <article class="defaultP" margin-top="true">§ 24 tredje ledd blir nytt fjerde ledd og skal lyde:</article><article class="legalP" id="kapittel-1-ledd-25">Når særlige grunner tilsier det, kan kirkelig fellesråd i enkeltsaker skjerpe eller lempe kravene etter denne paragrafen.</article> <article class="defaultP" margin-top="true">§ 25. første ledd annet punktum oppheves.</article> <article class="defaultP" margin-top="true">§ 25 nytt annet ledd skal lyde:</article><article class="legalP" id="kapittel-1-ledd-26">Gravminnet skal plasseres på anvist plass ved merkepinne plassert i fundamentets bakre midtpunkt.</article> <article class="defaultP" margin-top="true">§ 27 annet ledd skal lyde:</article><article class="legalP" id="kapittel-1-ledd-27">Gravplassvedtektene skal inneholde egne bestemmelser for de områder eller graver som vedtas bevart.</article> <article class="defaultP" margin-top="true">§ 28 nytt annet ledd skal lyde:</article><article class="legalP" id="kapittel-1-ledd-28">Når særlige grunner tilsier det, skal kirkelig fellesråd gi tillatelse til gravlegging uten kiste. Fellesrådet kan sette vilkår for tillatelsen. Fellesrådets vedtak kan ikke påklages.</article> <article class="defaultP" margin-top="true">§ 29 annet ledd første punktum skal lyde:</article><article class="legalP" id="kapittel-1-ledd-29">Kiste skal være forarbeidet av trevirke. Den skal ikke være lengre enn 230 cm, bredere enn 78 cm og høyere enn 60 cm inkludert håndtak og føtter.</article> <article class="defaultP" margin-top="true">§ 29 nytt femte ledd skal lyde:</article><article class="legalP" id="kapittel-1-ledd-30">Når hensynet til sikkerhet ved krematoriet eller andre særlige grunner tilsier det, kan krematoriemyndigheten fravike dimensjonskravene i annet ledd eller stille krav til kiste utover det som fremgår av bestemmelsen.</article> <article class="defaultP" margin-top="true">§ 30 første ledd skal lyde:</article><article class="legalP" id="kapittel-1-ledd-31">Dersom avdøde er lagt i en kiste som ikke kan kremeres, skal den som sørger for gravferden gis anledning til å legge avdøde i en annen kiste som fyller kravene, slik at kremasjon kan skje.</article> <article class="defaultP" margin-top="true">§ 30 annet ledd første punktum skal lyde:</article><article class="legalP" id="kapittel-1-ledd-32">Kirkelig fellesråd kan gi tillatelse til at kiste som ikke kan kremeres gravlegges. I tilfelle skal kisten om nødvendig gis 1,5 meter jordoverdekning eller graven belegges med uendelig fredning.</article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-33">Askeurne skal være forarbeidet av organisk materiale og være nedbrytbar i jord innen den fredningstid som gjelder for gravplassen, og urnen skal være av slik kvalitet at den tåler vanlig håndtering og forsendelse i posten.</article> <article class="defaultP" margin-top="true">§ 32 nytt annet ledd skal lyde:</article><article class="legalP" id="kapittel-1-ledd-34">Der forholdene ligger til rette for det, bør de etterlatte gis anledning til å være til stede under selve kremasjonen.</article> <article class="defaultP" margin-top="true">§ 33 første ledd annet punktum skal lyde:</article><article class="legalP" id="kapittel-1-ledd-35">Proteser og liknende, som er operert inn i kroppen og som ikke brenner opp, skal skilles fra asken og graves ned under en grav på gravplassen eller gjenvinnes på en måte som krematoriemyndigheten finner forsvarlig.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-18-1328/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2013. Forskriften § 4 annet ledd trer ikke i kraft 1. januar.</article></section></main></body></html>