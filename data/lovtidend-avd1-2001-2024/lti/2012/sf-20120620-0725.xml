<!DOCTYPE html><html lang="no"><head><title>Forskrift om endring i forskrift om opptak til studier ved Universitetet i Nordland som ikke er regulert av nasjonale forskrifter eller rammeplaner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-20-725</dd><dt class="dokid">DokumentID</dt><dd class="dokid">LTI/forskrift/2012-06-20-725</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1702</dd><dt class="dateInForce">I kraft fra</dt><dd class="dateInForce">2012-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-06-1307</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§9-1</li><li>forskrift/2005-12-01-1392/§3</li><li>forskrift/2005-12-01-1392/§5</li></ul></dd><dt class="dateOfPublication">Kunngjort</dt><dd class="dateOfPublication">2012-07-17 13:10</dd><dt class="journalNumber">Journalnummer</dt><dd class="journalNumber">2012-0633</dd><dt class="titleShort">Korttittel</dt><dd class="titleShort">Endr. i forskrift om opptak til studier ved UiN</dd><dt class="title">Tittel</dt><dd class="title">Forskrift om endring i forskrift om opptak til studier ved Universitetet i Nordland som ikke er regulert av nasjonale forskrifter eller rammeplaner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Nordland 20. juni 2012 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 9-1 og forskrift 1. desember 2005 nr. 1392 om krav til mastergrad § 3 og § 5.</dd><dt class="refid">RefID</dt><dd class="refid">forskrift/2012-06-20-725</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier ved Universitetet i Nordland som ikke er regulert av nasjonale forskrifter eller rammeplaner<ul class="tocSubUl"><li>I<ul class="tocSubUl"><li>§ 8. Omregning av tall- og bokstavkarakter knyttet til rangeringsregelverket</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-20-725" id="dokument"><h1>Forskrift om endring i forskrift om opptak til studier ved Universitetet i Nordland som ikke er regulert av nasjonale forskrifter eller rammeplaner</h1><section class="section" data-name="kapI" id="kapittel-1" data-lovdata-URL="LTI/forskrift/2012-06-20-725/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. oktober 2008 nr. 1307 om opptak til studier ved Universitetet i Nordland som ikke er regulert av nasjonale forskrifter eller rammeplaner gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Opptak til høyere grads studier foretas av Opptakskomité for opptak til studier ved det enkelte fakultet.</article> <article class="defaultP" margin-top="true">§ 2 andre ledd skal lyde:</article><article class="legalP" id="kapittel-1-ledd-3">Opptak til øvrige studier foretas av Opptakskontoret etter angitte opptakskriterier for det enkelte studium.</article> <article class="defaultP" margin-top="true">I § 2 nr. 1 skal «Studiedirektør» erstattes med «Studie- og forskningsdirektør».</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-4">Søkere med utenlandsk utdanning tas opp etter gjeldende nasjonale kriterier som er nedfelt i Samordna Opptaks rundskriv, samt anbefalinger og retningslinjer fra Nasjonalt organ for kvalitet i utdanningen (NOKUT), herunder GSU-listen (Generell studiekompetanse for personer med utenlandsk utdanning).</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-5">Søkere med utenlandsk utdanning som opptaksgrunnlag må i tillegg oppfylle krav til språkkunnskaper i norsk og engelsk som angitt i nasjonal forskrift § 2-3.</article> <article class="defaultP" margin-top="true">§ 7 oppheves.</article> <article class="defaultP" margin-top="true">Nåværende § 8 blir § 7 der første og andre ledd skal lyde:</article><article class="legalP" id="kapittel-1-ledd-6">Normalt rangeres søkere ved konkurransepoeng fastsatt av regler gitt av dekan ved det fakultet som tilbyr studiet. Ved lik poengsum rangeres eldre søkere foran yngre. Dekan kan fastsette spesielle kvotegrupper for opptak til enkelte studier.</article><article class="legalP" id="kapittel-1-ledd-7">Rangeringsreglene og regler for tilleggspoeng framgår i studieplanen for hvert enkelt studium.</article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Omregning av tall- og bokstavkarakter knyttet til rangeringsregelverket</span></span><article class="legalP" id="kapittel-1-foreslåttparagraf-1-ledd-1">Ved beregning av poeng for søkere som har både tall- og bokstavkarakterer benyttes følgende beregningstabell (i tråd med nasjonale retningslinjer fra Samordna Opptak):</article><article class="legalP" id="kapittel-1-foreslåttparagraf-1-ledd-2">Fra tallkarakterer til bokstavkarakterer: <table><tbody><tr><td data-text-align="left" data-vertical-align="top">1.0–2.0</td><td data-text-align="left" data-vertical-align="top">A</td></tr><tr><td data-text-align="left" data-vertical-align="top">2.1–2.5</td><td data-text-align="left" data-vertical-align="top">B</td></tr><tr><td data-text-align="left" data-vertical-align="top">2.6–2.8</td><td data-text-align="left" data-vertical-align="top">C</td></tr><tr><td data-text-align="left" data-vertical-align="top">2.9–3.2</td><td data-text-align="left" data-vertical-align="top">D</td></tr><tr><td data-text-align="left" data-vertical-align="top">3.3–4.0</td><td data-text-align="left" data-vertical-align="top">E</td></tr><tr><td data-text-align="left" data-vertical-align="top">Ikke bestått</td><td data-text-align="left" data-vertical-align="top">F</td></tr></tbody></table></article><article class="legalP" id="kapittel-1-foreslåttparagraf-1-ledd-3">Fra bokstavkarakterer til tallkarakterer: <table><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">1.8</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">2.3</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">2.7</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">3.1</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">3.6</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td></tr></tbody></table></article><article class="legalP" id="kapittel-1-foreslåttparagraf-1-ledd-4">Søkerens tall karakter omregnes til bokstavkarakter. Alle karakterer omregnes så fra bokstav til tallkarakter og benyttes i poengberegningen for rangeringen.</article></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-8">Søknadsfristen framkommer av studiekalenderen på universitetets hjemmesider. I de tilfeller hvor det er andre søknadsfrister opplyses dette på universitetets hjemmesider.</article> <article class="defaultP" margin-top="true">§ 11 skal lyde:</article><article class="legalP" id="kapittel-1-ledd-9">Tildelt studieplass kan etter søknad reserveres til neste års opptak når opptaksorganet finner at det foreligger tungveiende grunner. Søknad må foreligge innen 3 uker etter mottatt tilbud om studieplass.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-06-20-725/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med 1. august 2012.</article></section></main></body></html>