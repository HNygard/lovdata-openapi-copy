<!DOCTYPE html><html lang="no"><head><title>Forskrift om opptak, studier og eksamen på bachelor- og masternivå ved Høyskolen Campus Kristiania</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-08-08-1437</dd><dt class="dokid">DokumentID</dt><dd class="dokid">LTI/forskrift/2012-08-08-1437</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 13</dd><dt class="dateInForce">I kraft fra</dt><dd class="dateInForce">2012-08-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-12-1789</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-3</li><li>forskrift/2005-12-01-1392/§3</li><li>forskrift/2005-12-01-1392/§5</li><li>forskrift/2005-12-01-1392/§6</li><li>forskrift/2007-01-31-173/§2-2</li><li>forskrift/2005-12-16-1574/§60</li></ul></dd><dt class="dateOfPublication">Kunngjort</dt><dd class="dateOfPublication">2013-01-22 13:35</dd><dt class="journalNumber">Journalnummer</dt><dd class="journalNumber">2012-0701</dd><dt class="titleShort">Korttittel</dt><dd class="titleShort">Forskrift om opptak, studier m.m. ved Høyskolen CK</dd><dt class="title">Tittel</dt><dd class="title">Forskrift om opptak, studier og eksamen på bachelor- og masternivå ved Høyskolen Campus Kristiania</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høyskolen Campus Kristiania 8. august 2012 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-6, § 3-7, § 3-9, § 4-7, § 4-8 og § 5-3, forskrift 1. desember 2005 nr. 1392 om krav til mastergrad § 3, § 5 og § 6, forskrift 31. januar 2007 nr. 173 om opptak til høyere utdanning § 2-2 og forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 60.</dd><dt class="refid">RefID</dt><dd class="refid">forskrift/2012-08-08-1437</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen på bachelor- og masternivå ved Høyskolen Campus Kristiania<ul class="tocSubUl"><li>Kapittel I. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel II. Opptak<ul class="tocSubUl"><li>§ 3. Opptaksrammer</li><li>§ 4. Generelle opptakskrav</li><li>§ 5. Spesifikke opptakskrav til studier på masternivå</li><li>§ 6. Opptak som emnestudent</li><li>§ 7. Søknadsfrister</li><li>§ 8. Opptak</li><li>§ 9. Søknaden og dokumentasjon</li></ul></li><li>Kapittel III. Studieplan/emnebeskrivelser<ul class="tocSubUl"><li>§ 10. Innhold i studieplan</li><li>§ 11. Innhold i emnebeskrivelse</li><li>§ 12. Fastsetting av studie- og emnebeskrivelser</li></ul></li><li>Kapittel IV. Studierett, permisjon, utdanningsplan og studieårets lengde<ul class="tocSubUl"><li>§ 13. Studierett og studieprogresjon</li><li>§ 14. Permisjon</li><li>§ 15. Utdanningsplan</li><li>§ 16. Studieåret</li></ul></li><li>Kapittel V. Innpassing og reduksjon av studiepoeng<ul class="tocSubUl"><li>§ 17. Godskriving av emner osv fra institusjon under loven</li><li>§ 18. Godkjenning av utdanning fra institusjon som ikke går inn under loven</li><li>§ 19. Reduksjon i studiepoeng</li></ul></li><li>Kapittel VI. Eksamen<ul class="tocSubUl"><li>§ 20. Avvikling av eksamen</li><li>§ 21. Vilkår for å gå opp til eksamen</li><li>§ 22. Oppmelding til eksamen</li><li>§ 23. Trekk fra eksamen</li><li>§ 24. Eksamens- og vurderingsformer</li><li>§ 25. Tilrettelagt eksamen</li><li>§ 26. Antall forsøk til eksamen</li><li>§ 27. Utsatt eksamen og kontinuasjonseksamen</li><li>§ 28. Godkjenning av enkeltemner</li><li>§ 29. Sensur</li><li>§ 30. Vurderingsskala</li><li>§ 31. Begrunnelse for og klage over karakterfastsetting</li><li>§ 32. Klage over formelle feil ved eksamen</li><li>§ 33. Fusk</li><li>§ 34. Vitnemålforfalskning</li></ul></li><li>Kapittel VII. Grader, vitnemål og karakterutskrift<ul class="tocSubUl"><li>§ 35. Grader</li><li>§ 36. Krav til innhold og sammensetning av bachelorgrad</li><li>§ 37. Krav til innhold og sammensetning av mastergrad ved Markedshøyskolen</li><li>§ 38. Karakterutskrift</li><li>§ 39. Vitnemål</li><li>§ 40. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2012-08-08-1437" id="dokument"><h1>Forskrift om opptak, studier og eksamen på bachelor- og masternivå ved Høyskolen Campus Kristiania</h1><section class="section" data-name="kapI" id="kapittel-1" data-lovdata-URL="LTI/forskrift/2012-08-08-1437/KAPITTEL_1"><h2>Kapittel I. Generelle bestemmelser</h2><article class="legalArticle" data-lovdata-URL="LTI/forskrift/2012-08-08-1437/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Denne forskriften gjelder for alle søkere til all utdanning ved Høyskolen Campus Kristiania på bachelor- og masternivå. Forskriften gjelder videre for studenter som har fått opptak til og er deltaker i studier, program og enkeltkurs, herunder bedriftsinterne kurs og ikke-studiepoenggivende kurs så langt det er formålstjenlig. Videre for studenter i studieopphold tilknyttet utvekslingsavtaler.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Forskriften gir regler om opptak til studier, organisering av studier, eksamen, krav for tildeling av grader og bestemmelser om studentens og høyskolens plikter og rettigheter.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3> <article class="defaultP" margin-top="true"><i>Studiepoeng:</i></article><article class="legalP" id="kapittel-1-paragraf-2-ledd-1">Mål på arbeidsomfang i studiet: 60 studiepoeng tilsvarer ett års studium på full tid.</article> <article class="defaultP" margin-top="true"><i>Studium:</i></article><article class="legalP" id="kapittel-1-paragraf-2-ledd-2">Et studieløp bestående av flere emner.</article> <article class="defaultP" margin-top="true"><i>Studieplan:</i></article><article class="legalP" id="kapittel-1-paragraf-2-ledd-3">Beskriver et studium, mål, innhold og hvordan emnene som inngår hører sammen.</article> <article class="defaultP" margin-top="true"><i>Emner:</i></article><article class="legalP" id="kapittel-1-paragraf-2-ledd-4">Utgjør den minste studieenheten og alle emner skal ha omfanget målt i studiepoeng.</article> <article class="defaultP" margin-top="true"><i>Emnebeskrivelse:</i></article><article class="legalP" id="kapittel-1-paragraf-2-ledd-5">Beskriver læringsmål, forkunnskaper, organisering, omfang, arbeidsmåter, vurderingsordninger, emneansvarlig, anbefalt litteratur og pensum i et emne.</article> <article class="defaultP" margin-top="true"><i>Emnegruppe:</i></article><article class="legalP" id="kapittel-1-paragraf-2-ledd-6">En integrert samling av emner som gjennom studieplanen er definert til å utgjøre en samlet enhet.</article> <article class="defaultP" margin-top="true"><i>Eksamen/vurdering:</i></article><article class="legalP" id="kapittel-1-paragraf-2-ledd-7">Formell prøving av studentenes kunnskaper og ferdigheter, hvor resultatet skal inngå på vitnemålet eller integreres i en karakter på vitnemålet.</article> <article class="defaultP" margin-top="true"><i>Utsatt eksamen:</i></article><article class="legalP" id="kapittel-1-paragraf-2-ledd-8">For studenter som hadde gyldig fravær ved ordinær eksamen.</article> <article class="defaultP" margin-top="true"><i>Kontinuasjonseksamen:</i></article><article class="legalP" id="kapittel-1-paragraf-2-ledd-9">For studenter som ønsker å forbedre en karakter, ikke besto ordinær eksamen eller som ikke hadde gyldig fravær ved ordinær eksamen.</article> <article class="defaultP" margin-top="true"><i>Utdanningsplan:</i></article><article class="legalP" id="kapittel-1-paragraf-2-ledd-10">Avtale om plan for gjennomføring av studiet inngått mellom Campus Kristiania og den enkelte student.</article> <article class="defaultP" margin-top="true"><i>Arbeidskrav:</i></article><article class="legalP" id="kapittel-1-paragraf-2-ledd-11">Krav som må være godkjent før studenten kan fremstille seg til eksamen. Resultatet kan ikke inngå i endelig karakter på emnet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-08-08-1437/KAPITTEL_2"><h2>Kapittel II. Opptak</h2><article class="legalArticle" data-lovdata-URL="LTI/forskrift/2012-08-08-1437/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opptaksrammer</span></h3><article class="legalP" id="kapittel-2-paragraf-1-ledd-1">Styret fastsetter opptaksramme for det enkelte studium.</article></article><article class="legalArticle" data-lovdata-URL="LTI/forskrift/2012-08-08-1437/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle opptakskrav</span></h3><article class="numberedLegalP" data-numerator="1" id="kapittel-2-paragraf-2-nummer-1">1. For opptak til alle studier ved Campus Kristiania kreves generell studiekompetanse eller tilsvarende fastsatt i felles forskrift om opptak til universiteter og høyskoler. Jf. UH-loven § 3-6.</article><article class="numberedLegalP" data-numerator="2" id="kapittel-2-paragraf-2-nummer-2">2. Opptak til studier og programmer og inngåelse av studiekontrakt skjer ved at CK etter søknad gir tilbud om studieplass, som søker deretter aksepterer.</article></article><article class="legalArticle" data-lovdata-URL="LTI/forskrift/2012-08-08-1437/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Spesifikke opptakskrav til studier på masternivå</span></h3><article class="legalP" id="kapittel-2-paragraf-3-ledd-1">De generelle opptakskravene fremgår av § 3 og § 5 i forskrift om krav til mastergrad i tillegg til krav om generell studiekompetanse slik det fremgår av forskrift om opptak til høyere utdanning. Utenlandske søkere må i tillegg dokumentere norsk- og engelskkunnskaper beskrevet i forskrift om opptak til høyere utdanning § 2-2 Utenlandsk utdanning.</article><article class="legalP" id="kapittel-2-paragraf-3-ledd-2">I tillegg gjelder følgende spesielle opptakskrav (minstekrav) for opptak til master på Markedshøyskolen:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">Min. 15 stp. i markedsfag</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">Min. 7,5 stp. i metodefag</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">Min. 7,5 stp. i økonomifag</article></article></li><li data-li-identifier="-" data-name="-"><article class="listArticle" id="kapittel-2-paragraf-3-ledd-2-punkt-4"><article class="legalP" id="kapittel-2-paragraf-3-ledd-2-punkt-4-ledd-1">Min. gjennomsnittskarakter på 3,5, der A=5, B=4, C=3, D=2, E=1.</article></article></li></ul></article><article class="legalP" id="kapittel-2-paragraf-3-ledd-3">I tillegg gjelder følgende spesielle opptakskrav (minstekrav) for opptak til erfaringsbasert master:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-3-ledd-3-punkt-1"><article class="legalP" id="kapittel-2-paragraf-3-ledd-3-punkt-1-ledd-1">Yrkespraksis i fagfeltet markedsføring på minimum to år. CV, attester og referanser må vedlegges søknad som dokumentasjon. Opptakskontoret ved Campus Kristiania vurderer med grunnlag i dette yrkespraksisens relevans.</article></article></li></ul></article></article><article class="legalArticle" data-lovdata-URL="LTI/forskrift/2012-08-08-1437/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptak som emnestudent</span></h3><article class="legalP" id="kapittel-2-paragraf-4-ledd-1">Personer kan få anledning til å følge undervisning og ta eksamen i emner med ledig kapasitet, som emnestudent. Ved påmelding til enkeltemner vil søkeren bli vurdert etter gjeldende opptakskrav, og utfallet av vurderingen meddeles søkeren skriftlig. Emnestudenter må betale avgift for å følge undervisning og ta eksamen.</article></article><article class="legalArticle" data-lovdata-URL="LTI/forskrift/2012-08-08-1437/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknadsfrister</span></h3><article class="legalP" id="kapittel-2-paragraf-5-ledd-1">Søknadsfristen for opptak til studier ved Campus Kristiania følger de nasjonale opptaksfristene som veiledende. Campus Kristiania kan fravike nasjonale opptaksfrister såfremt antall studieplasser tilsier dette.</article></article><article class="legalArticle" data-lovdata-URL="LTI/forskrift/2012-08-08-1437/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Opptak</span></h3><article class="legalP" id="kapittel-2-paragraf-6-ledd-1">En søker som aksepterer tilbud om studieplass på et studium, må innen angitt frist returnere en underskrevet kontrakt. Trekk fra studieplass må gjøres skriftlig innen fastsatt frist i kontrakten.</article></article><article class="legalArticle" data-lovdata-URL="LTI/forskrift/2012-08-08-1437/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Søknaden og dokumentasjon</span></h3><article class="legalP" id="kapittel-2-paragraf-7-ledd-1">Søknad om opptak skjer etter gjeldende søknadsprosedyre. Alle dokumenter som skal gi grunnlag for opptak, må følge søknaden, eventuelt ettersendes om nødvendig. Dokumentasjonen skal være attesterte kopier av originaldokumenter.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2012-08-08-1437/KAPITTEL_3"><h2>Kapittel III. Studieplan/emnebeskrivelser</h2><article class="legalArticle" data-lovdata-URL="LTI/forskrift/2012-08-08-1437/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Innhold i studieplan</span></h3><article class="legalP" id="kapittel-3-paragraf-1-ledd-1">Studiene ved Campus Kristiania er organisert i studium bestående av flere emner. Alle studier har en studieplan som fastsetter:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">Mål, omfang, faglig innhold, organisering, arbeidsformer, læringsutbytte og vurderingsordninger.</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">Anbefalte forkunnskaper og pedagogisk plattform</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-3"><article class="legalP" id="kapittel-3-paragraf-1-ledd-1-punkt-3-ledd-1">Faglig beskrivelse av emnene som inngår i studiet</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-4"><article class="legalP" id="kapittel-3-paragraf-1-ledd-1-punkt-4-ledd-1">Eventuelle arbeidskrav for å gå opp til eksamen</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-1-punkt-5"><article class="legalP" id="kapittel-3-paragraf-1-ledd-1-punkt-5-ledd-1">Andre bestemmelser av betydning for gjennomføringen og kvalitetssikringen av studiet.</article></article></li></ul></article></article><article class="legalArticle" data-lovdata-URL="LTI/forskrift/2012-08-08-1437/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Innhold i emnebeskrivelse</span></h3><article class="legalP" id="kapittel-3-paragraf-2-ledd-1">Hvert emne bør ha et omfang på minimum 7,5 studiepoeng. Emnebeskrivelsen fastsetter emnets navn, emneansvarlig, semester det gjennomføres, omfang, forkunnskaper, mål for emnet, organisering og arbeidsformer i emnet, evalueringsform, anbefalt/obligatorisk litteratur.</article><article class="legalP" id="kapittel-3-paragraf-2-ledd-2">Alle emnebeskrivelser skal foreligge både på norsk og engelsk.</article></article><article class="legalArticle" data-lovdata-URL="LTI/forskrift/2012-08-08-1437/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Fastsetting av studie- og emnebeskrivelser</span></h3><article class="legalP" id="kapittel-3-paragraf-3-ledd-1">Kollegiene godkjenner studieplan for studier i forbindelse med etablering av nye studier. Undervisningsutvalgene vedtar emnebeskrivelser og endringer i studie- og emnebeskrivelser så fremt endringene ikke medfører vesentlige endringer i studiets målsetting, innhold og ressursrammer.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2012-08-08-1437/KAPITTEL_4"><h2>Kapittel IV. Studierett, permisjon, utdanningsplan og studieårets lengde</h2><article class="legalArticle" data-lovdata-URL="LTI/forskrift/2012-08-08-1437/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Studierett og studieprogresjon</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-1-punkt-1"><article class="legalP" id="kapittel-4-paragraf-1-punkt-1-ledd-1">Opptak til et studium gir studenten studierett til studiet og til emner som inngår i dette. En student som ikke fyller eventuelle betingelser som er knyttet til det enkelte studiet ved studiestart, kan miste studieretten.</article></article></li><li data-li-identifier="2." data-name="2."><article class="listArticle" id="kapittel-4-paragraf-1-punkt-2"><article class="legalP" id="kapittel-4-paragraf-1-punkt-2-ledd-1">Studieretten opphører når: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-punkt-2-ledd-1-punkt-1"><article class="legalP" id="kapittel-4-paragraf-1-punkt-2-ledd-1-punkt-1-ledd-1">Studenten har overskredet fullføringsfristen på 2 år etter at studiet normalt skulle vært avsluttet.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-punkt-2-ledd-1-punkt-2"><article class="legalP" id="kapittel-4-paragraf-1-punkt-2-ledd-1-punkt-2-ledd-1">Campus Kristiania innen fastsatt frist mottar melding fra studenten om at vedkommende trekker seg fra studiet før det er fullført</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-punkt-2-ledd-1-punkt-3"><article class="legalP" id="kapittel-4-paragraf-1-punkt-2-ledd-1-punkt-3-ledd-1">Studenten blir fratatt sin studierett jf. UH-loven § 4-8.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-4-paragraf-1-punkt-3"><article class="legalP" id="kapittel-4-paragraf-1-punkt-3-ledd-1">En student som ikke har inngått utdanningsplan med redusert studieprogresjon, kan miste studieretten dersom studieprogresjonen er 75 % eller mindre.</article></article></li><li data-li-identifier="4." data-name="4."><article class="listArticle" id="kapittel-4-paragraf-1-punkt-4"><article class="legalP" id="kapittel-4-paragraf-1-punkt-4-ledd-1">En student som har misligholdt sine betalingsforpliktelser kan miste studieretten.</article></article></li><li data-li-identifier="5." data-name="5."><article class="listArticle" id="kapittel-4-paragraf-1-punkt-5"><article class="legalP" id="kapittel-4-paragraf-1-punkt-5-ledd-1">Studenter som ikke har opprettholdt sin studentstatus/overskredet fullføringsfristen må søke om nytt opptak, med mindre det er gjort annen avtale.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Permisjon</span></h3><article class="legalP" id="kapittel-4-paragraf-2-ledd-1">Studenter kan søke permisjon fra studieprogrammet grunnet graviditet, for å avtjene verneplikt/siviltjeneste eller annen vektig grunn. Søknadsfrist er 1. juni og permisjon gis normalt bare for ett år. Ved helt særskilte tilfelle kan permisjon innvilges utover dette.</article></article><article class="legalArticle" data-lovdata-URL="LTI/forskrift/2012-08-08-1437/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Utdanningsplan</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-3-punkt-1"><article class="legalP" id="kapittel-4-paragraf-3-punkt-1-ledd-1">En student som er tatt opp til 2-årige og 3-årige studier eller mer ved Campus Kristiania, skal ha en utdanningsplan for sitt studium i form av en avtale inngått mellom studenten og Campus Kristiania. Utdanningsplanen skal angi partenes viktigste rettigheter og plikter. Utdanningsplanen bekreftes av studenten i starten av hvert semester. Dersom utdanningsplanen skal ha vesentlige avvik fra studieplanen skal den som har det faglig ansvaret for studiet ha anledning til å uttale seg før planen blir utformet.</article></article></li><li data-li-identifier="2." data-name="2."><article class="listArticle" id="kapittel-4-paragraf-3-punkt-2"><article class="legalP" id="kapittel-4-paragraf-3-punkt-2-ledd-1">Studentens rett til oppfølging og tilrettelegging underveis i utdanningen er betinget av studentens forpliktelser etter utdanningsplanen.</article></article></li><li data-li-identifier="3." data-name="3."><article class="listArticle" id="kapittel-4-paragraf-3-punkt-3"><article class="legalP" id="kapittel-4-paragraf-3-punkt-3-ledd-1">En student må bekrefte sin utdanningsplan innen fastsatte frister for å beholde sin studie- og undervisningsrett.</article></article></li><li data-li-identifier="4." data-name="4."><article class="listArticle" id="kapittel-4-paragraf-3-punkt-4"><article class="legalP" id="kapittel-4-paragraf-3-punkt-4-ledd-1">En student må ha betalt semesteravgift og eventuell annen fastsatt avgift for å kunne bekrefte sin utdanningsplan.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Studieåret</span></h3><article class="legalP" id="kapittel-4-paragraf-4-ledd-1">Studieåret begynner medio august og avsluttes ultimo juni.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2012-08-08-1437/KAPITTEL_5"><h2>Kapittel V. Innpassing og reduksjon av studiepoeng</h2><article class="legalArticle" data-lovdata-URL="LTI/forskrift/2012-08-08-1437/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Godskriving av emner osv fra institusjon under loven</span></h3><article class="legalP" id="kapittel-5-paragraf-1-ledd-1">Faglig ansvarlig avgjør søknad om godskriving av grad, yrkesutdanning, fag eller emne fra en institusjon som går inn under UH-loven iht. lovens § 3-5.</article><article class="legalP" id="kapittel-5-paragraf-1-ledd-2">Campus Kristiania krever at kandidater som søker innpass på 2. eller 3. studieår, må oppfylle kravet om 75&#xa0;% studieprogresjon dvs. at minimum 45 eller 90 studiepoeng må være dekket inn.</article></article><article class="legalArticle" data-lovdata-URL="LTI/forskrift/2012-08-08-1437/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Godkjenning av utdanning fra institusjon som ikke går inn under loven</span></h3><article class="legalP" id="kapittel-5-paragraf-2-ledd-1">Undervisningsutvalgene avgjør søknad om å få godkjent grad eller utdanning fra utenlandsk eller norsk institusjon som ikke går inn under UH-loven som jevngod med grad, yrkesutdanning eller annet utdanningsprogram som gis ved Campus Kristiania.</article></article><article class="legalArticle" data-lovdata-URL="LTI/forskrift/2012-08-08-1437/§19" data-name="§19" id="kapittel-5-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Reduksjon i studiepoeng</span></h3><article class="legalP" id="kapittel-5-paragraf-3-ledd-1">Studenter som avlegger eksamen i emner som faglig sett dekker hverandre helt eller delvis, får redusert den samlede studiepoengsummen for de aktuelle enhetene. Faglig ansvarlig gjør vedtak om slik reduksjon.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2012-08-08-1437/KAPITTEL_6"><h2>Kapittel VI. Eksamen</h2><article class="legalArticle" data-lovdata-URL="LTI/forskrift/2012-08-08-1437/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Avvikling av eksamen</span></h3><article class="legalP" id="kapittel-6-paragraf-1-ledd-1">Eksamen skal fremme læring, sikre kvalitet og ivareta studentenes rettssikkerhet. Studentenes kunnskaper og ferdigheter skal prøves på en upartisk og faglig betryggende måte. Det skal framgå klart av studie- eller emnebeskrivelsen hvilke eksamener og vurderinger studenten skal ta underveis og framgangsmåten ved fastsetting av karakter, herunder innbyrdes vekting av deleksamener mv. Studentenes kunnskaper og ferdigheter skal prøves i hvert emne. Dette kan skje i form av avsluttende eksamen, vurderinger underveis, eller på annen måte i henhold til emnebeskrivelsen. Eventuelle hjelpemidler til eksamen skal være oppgitt i eksamensoppgaven. Det kan unntaksvis fastsettes at enkelte emner ikke skal ha vurdering. Det skal da kreves at studenten har deltatt i undervisningen, etter nærmere bestemmelse i studieplanen.</article></article><article class="legalArticle" data-lovdata-URL="LTI/forskrift/2012-08-08-1437/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Vilkår for å gå opp til eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-punkt-1"><article class="legalP" id="kapittel-6-paragraf-2-punkt-1-ledd-1">For å avlegge eksamen må studenten fylle de generelle opptakskrav til studier ved Campus Kristiania og eventuelle opptakskrav fastsatt til studiet eller emnet.</article></article></li><li data-li-identifier="2." data-name="2."><article class="listArticle" id="kapittel-6-paragraf-2-punkt-2"><article class="legalP" id="kapittel-6-paragraf-2-punkt-2-ledd-1">Dersom spesielle arbeidskrav for eksempel godkjent obligatorisk oppgave eller obligatorisk fremmøte, er en forutsetning for at studenten kan gå opp til eksamen, skal slike vilkår være fastsatt i emnebeskrivelsen.</article></article></li><li data-li-identifier="3." data-name="3."><article class="listArticle" id="kapittel-6-paragraf-2-punkt-3"><article class="legalP" id="kapittel-6-paragraf-2-punkt-3-ledd-1">For å få gå opp til eksamen må studenten være registrert innen de frister som er fastsatt.</article></article></li><li data-li-identifier="4." data-name="4."><article class="listArticle" id="kapittel-6-paragraf-2-punkt-4"><article class="legalP" id="kapittel-6-paragraf-2-punkt-4-ledd-1">For å få gå opp til eksamen bør studenten ha betalt studieavgift jf. kontrakten.</article></article></li><li data-li-identifier="5." data-name="5."><article class="listArticle" id="kapittel-6-paragraf-2-punkt-5"><article class="legalP" id="kapittel-6-paragraf-2-punkt-5-ledd-1">For å gå opp til eksamen må studenten ha gjennomført færre eksamensforsøk enn det som følger av § 27, med mindre det foreligger dispensasjon.</article></article></li><li data-li-identifier="6." data-name="6."><article class="listArticle" id="kapittel-6-paragraf-2-punkt-6"><article class="legalP" id="kapittel-6-paragraf-2-punkt-6-ledd-1">Dersom studenten ikke kan fremlegge gyldig legitimasjon, bortvises studenten fra eksamenslokalet. Studenten får ikke gå opp til eksamen.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§22" data-name="§22" id="kapittel-6-paragraf-3"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Oppmelding til eksamen</span></h3><article class="legalP" id="kapittel-6-paragraf-3-ledd-1">Studenter med kontrakt blir oppmeldt til ordinære eksamener når studenten selv har godkjent både utdanningsplan og emner på StudentWeb. Kontinuasjonseksamen se § 28.</article></article><article class="legalArticle" data-lovdata-URL="LTI/forskrift/2012-08-08-1437/§23" data-name="§23" id="kapittel-6-paragraf-4"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Trekk fra eksamen</span></h3><article class="legalP" id="kapittel-6-paragraf-4-ledd-1">En student som ønsker å trekke seg fra eksamen som de automatisk er oppmeldt i, kan gjøre dette innen 15. september for høstsemesteret og 15. februar for vårsemesteret. Den som trekker seg etter denne fristen, og eventuelt under/i eksamenslokalet får registrert «ikke møtt». Studenter som får registrert «ikke møtt», har benyttet et eksamensforsøk.</article><article class="legalP" id="kapittel-6-paragraf-4-ledd-2">En student som ønsker å trekke seg fra en eksamen, må trekke seg fra alle vurderingene i emnet, og ikke bare en del av vurderingen. Dette gjøres gjennom StudentWeb.</article><article class="legalP" id="kapittel-6-paragraf-4-ledd-3">En student som har meldt seg av eksamen innen fristen, kan selv melde seg opp ved neste ordinære eksamen uten å måtte betale for dette. En student som har sykemelding eller annet gyldig fravær kan ta utsatt eksamen. Dette tilbudet gjelder kun ved første nye gjennomføringsmulighet, hvis ikke må studenten kontinuere.</article></article><article class="legalArticle" data-lovdata-URL="LTI/forskrift/2012-08-08-1437/§24" data-name="§24" id="kapittel-6-paragraf-5"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Eksamens- og vurderingsformer</span></h3><article class="legalP" id="kapittel-6-paragraf-5-ledd-1">Aktuelle eksamens- og vurderingsformer skal være fastsatt i emnebeskrivelsen.</article><article class="legalP" id="kapittel-6-paragraf-5-ledd-2">Eksamen kan være individuell eller gruppebasert. Se fakultets/avdelingens eksamensreglement.</article></article><article class="legalArticle" data-lovdata-URL="LTI/forskrift/2012-08-08-1437/§25" data-name="§25" id="kapittel-6-paragraf-6"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Tilrettelagt eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-6-punkt-1"><article class="legalP" id="kapittel-6-paragraf-6-punkt-1-ledd-1">Studenter som har permanent behov for spesielle ordninger i forbindelse med eksamen, må søke om tilrettelagt eksamen innen 15. september for høstsemesteret og innen 15. februar for vårsemesteret. Studenter som får akutt behov for tilrettelagt eksamen må søke om dette så snart som mulig etter at behovet oppstår. Tilrettelagt eksamen kan gis til kandidater som dokumenterer nedsatt funksjonsevne, gravide med behov for hvile, mødre som ammer etc.</article></article></li><li data-li-identifier="2." data-name="2."><article class="listArticle" id="kapittel-6-paragraf-6-punkt-2"><article class="legalP" id="kapittel-6-paragraf-6-punkt-2-ledd-1">Studenter med norsk som fremmedspråk kan søke høyskolen om å få besvare eksamensoppgaver på engelsk. For nordiske borgere kan også svensk og dansk benyttes.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§26" data-name="§26" id="kapittel-6-paragraf-7"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Antall forsøk til eksamen</span></h3><article class="legalP" id="kapittel-6-paragraf-7-ledd-1">En student har anledning til å fremstille seg til eksamen i samme emne maksimalt tre ganger. I særlige tilfeller kan eksamensansvarlig gi dispensasjon fra tregangersregelen. Dersom en student unnlater å møte til eksamen uten gyldig grunn, regnes det som om studenten har gått opp til eksamen én gang. Studenter som har gyldig grunn for fravær under eksamen har ikke brukt et eksamensforsøk.</article><article class="legalP" id="kapittel-6-paragraf-7-ledd-2">Studenten har en fullføringsfrist på inntil 2 år etter at studiet normalt skal være gjennomført se § 13.</article></article><article class="legalArticle" data-lovdata-URL="LTI/forskrift/2012-08-08-1437/§27" data-name="§27" id="kapittel-6-paragraf-8"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Utsatt eksamen og kontinuasjonseksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-8-punkt-1"><article class="legalP" id="kapittel-6-paragraf-8-punkt-1-ledd-1">En student som hadde gyldig fravær ved en hjemmeeksamen, kan få forlenget frist eller mulighet for å gå opp til utsatt eksamen. Gyldig fravær ved slutteksamen gir studenten rett til å gå opp til utsatt eksamen. Gyldig fravær er fravær på grunn av dokumentert sykdom eller annen dokumentert, tvingende fraværsgrunn. Tilbudet om utsatt eksamen gjelder kun ved første nye gjennomføringsmulighet. Såfremt ikke denne muligheten benyttes må man kontinuere.</article></article></li><li data-li-identifier="2." data-name="2."><article class="listArticle" id="kapittel-6-paragraf-8-punkt-2"><article class="legalP" id="kapittel-6-paragraf-8-punkt-2-ledd-1">En student som ønsker å forbedre en karakter/som ikke møtte på ordinær eksamen/ikke har gjennomført hjemmeeksamen eller trakk seg under eller etter fristen ved siste ordinære eksamen, kan gå opp til kontinuasjonseksamen. Studenten må ta opp igjen den delen av vurderingen som han/hun ønsker å forbedre/ikke møtte til/ikke har gjennomført/ikke har bestått eller trakk seg fra.</article></article></li><li data-li-identifier="3." data-name="3."><article class="listArticle" id="kapittel-6-paragraf-8-punkt-3"><article class="legalP" id="kapittel-6-paragraf-8-punkt-3-ledd-1">Pensum ved utsatt eksamen/kontinuasjonseksamen vil være tilsvarende emnebeskrivelsen ved siste ordinære gjennomføring.</article></article></li><li data-li-identifier="4." data-name="4."><article class="listArticle" id="kapittel-6-paragraf-8-punkt-4"><article class="legalP" id="kapittel-6-paragraf-8-punkt-4-ledd-1">Frist for oppmelding og avmelding til kontinuasjonseksamen er 10. juli for høstsemesteret og 1. februar for vårsemesteret.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§28" data-name="§28" id="kapittel-6-paragraf-9"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Godkjenning av enkeltemner</span></h3><article class="legalP" id="kapittel-6-paragraf-9-ledd-1">En student kan få fritak for eksamen når det kan dokumenteres at tilsvarende er bestått ved Campus Kristiania eller tilsvarende institusjon. Det kan også innvilges fritak på grunnlag av annen relevant eksamen/prøve på tilsvarende nivå jf. UH-loven § 3-5. Skriftlig søknad skal leveres til Campus Kristiania og blir vurdert av emneansvarlig eller faglig ansvarlig for studiet. Campus Kristianias klagenemnd er klageinstans i fritakssaker. Frist for å søke fritak for emner er 15. september for høstsemesteret, og 15. februar for vårsemesteret. Med søknaden skal det vedlegges kopi av vitnemål eller karakterutskrift og studie-/emnebeskrivelse eller tilsvarende inkludert pensumliste for den eksamen studenten søker fritak på grunnlag av. Det gis ikke fritak for deleksamener i et emne. Eventuelt innvilget fritak gir ikke betalingsfritak.</article><article class="legalP" id="kapittel-6-paragraf-9-ledd-2">Dersom en student får innvilget fritak for eksamen, skal dette fremkomme på vitnemålet.</article></article><article class="legalArticle" data-lovdata-URL="LTI/forskrift/2012-08-08-1437/§29" data-name="§29" id="kapittel-6-paragraf-10"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Sensur</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-10-punkt-1"><article class="legalP" id="kapittel-6-paragraf-10-punkt-1-ledd-1">Høyskolekollegiet fastsetter retningslinjer for bruk av ekstern sensor. Ekstern sensor kan ikke være ansatt ved Campus Kristiania eller ha hatt undervisning eller veiledning ved Campus Kristiania inneværende studieår. Undervisningsutvalgene oppnevner eksterne sensorer etter forslag fra emneansvarlig.</article></article></li><li data-li-identifier="2." data-name="2."><article class="listArticle" id="kapittel-6-paragraf-10-punkt-2"><article class="legalP" id="kapittel-6-paragraf-10-punkt-2-ledd-1">Dersom det er ekstern sensur ved eksamen, fastsettes karakteren i fellesskap av intern og ekstern sensor. Dersom eksamenskommisjonen ikke kommer til enighet om en karakter, skal den fastsettes som det aritmetiske gjennomsnitt av sensorenes vurdering.</article></article></li><li data-li-identifier="3." data-name="3."><article class="listArticle" id="kapittel-6-paragraf-10-punkt-3"><article class="legalP" id="kapittel-6-paragraf-10-punkt-3-ledd-1">Sensuren skal foreligge innen 3 uker (15 virkedager) etter eksamen (jf. UH-loven § 3-9 pkt. 4). Undervisningsutvalgene kan fatte vedtak om lengre frist dersom det ikke er mulig å skaffe kvalifisert sensor innen denne fristen. Sensurfrist kan for Bacheloroppgaven forlenges til 5 uker (25 virkedager)</article></article></li><li data-li-identifier="4." data-name="4."><article class="listArticle" id="kapittel-6-paragraf-10-punkt-4"><article class="legalP" id="kapittel-6-paragraf-10-punkt-4-ledd-1">Sensuren kunngjøres i StudentWeb.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§30" data-name="§30" id="kapittel-6-paragraf-11"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Vurderingsskala</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-11-punkt-1"><article class="legalP" id="kapittel-6-paragraf-11-punkt-1-ledd-1">Vurderingsuttrykket ved eksamen skal være bestått/ikke bestått eller bokstavkarakterer etter en gradert skala fra A til F, hvor A er beste karakter, E er dårligste ståkarakter og F er ikke bestått. Bokstavkarakterene har følgende betegnelse og generell beskrivelse: <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-1-ledd-1"><i>A</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-1-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-1-ledd-1-punkt-1-ledd-1">Fremragende</article></article></li><li><article class="listArticle" id="kapittel-6-paragraf-11-punkt-1-ledd-1-punkt-1-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-1-ledd-1-punkt-2-ledd-1">Høyt kunnskapsnivå. God analytisk evne. Kan bruke kunnskapen selvstendig.</article></article></li></ul></article></article></li><li><article class="listArticle" id="kapittel-6-paragraf-11-punkt-1-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-2-ledd-1"><i>B</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-2-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-2-ledd-1-punkt-1-ledd-1">Meget god</article></article></li><li><article class="listArticle" id="kapittel-6-paragraf-11-punkt-1-ledd-1-punkt-2-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-2-ledd-1-punkt-2-ledd-1">God oversikt over kunnskapsfeltet. Kan bruke kunnskapen selvstendig.</article></article></li></ul></article></article></li><li><article class="listArticle" id="kapittel-6-paragraf-11-punkt-1-ledd-1-punkt-3"><article class="legalP" id="kapittel-6-paragraf-11-punkt-1-ledd-1-punkt-3-ledd-1"><i>C</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-3-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-3-ledd-1-punkt-1-ledd-1">God</article></article></li><li><article class="listArticle" id="kapittel-6-paragraf-11-punkt-1-ledd-1-punkt-3-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-3-ledd-1-punkt-2-ledd-1">Kan gjøre greie for de viktigste elementene i fagfeltet. Kan til en viss grad bruke kunnskapen selvstendig.</article></article></li></ul></article></article></li><li><article class="listArticle" id="kapittel-6-paragraf-11-punkt-1-ledd-1-punkt-4"><article class="legalP" id="kapittel-6-paragraf-11-punkt-1-ledd-1-punkt-4-ledd-1"><i>D</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-4-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-4-ledd-1-punkt-1-ledd-1">Nokså god</article></article></li><li><article class="listArticle" id="kapittel-6-paragraf-11-punkt-1-ledd-1-punkt-4-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-4-ledd-1-punkt-2-ledd-1">Oversikt over de viktigste kunnskapselementene mangler. Kan ikke bruke kunnskapen selvstendig.</article></article></li></ul></article></article></li><li><article class="listArticle" id="kapittel-6-paragraf-11-punkt-1-ledd-1-punkt-5"><article class="legalP" id="kapittel-6-paragraf-11-punkt-1-ledd-1-punkt-5-ledd-1"><i>E</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-5-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-5-ledd-1-punkt-1-ledd-1">Tilstrekkelig</article></article></li><li><article class="listArticle" id="kapittel-6-paragraf-11-punkt-1-ledd-1-punkt-5-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-5-ledd-1-punkt-2-ledd-1">Prestasjonen tilfredsstiller minimumskravene, men heller ikke mer. Kan ikke bruke kunnskapen selvstendig.</article></article></li></ul></article></article></li><li><article class="listArticle" id="kapittel-6-paragraf-11-punkt-1-ledd-1-punkt-6"><article class="legalP" id="kapittel-6-paragraf-11-punkt-1-ledd-1-punkt-6-ledd-1"><i>F</i> <ul class="defaultList"><li><article class="listArticle" id="kapittel-6-paragraf-11-punkt-1-ledd-1-punkt-6-ledd-1-punkt-1"><article class="legalP" id="kapittel-6-paragraf-11-punkt-1-ledd-1-punkt-6-ledd-1-punkt-1-ledd-1">Ikke bestått</article></article></li><li><article class="listArticle" id="kapittel-6-paragraf-11-punkt-1-ledd-1-punkt-6-ledd-1-punkt-2"><article class="legalP" id="kapittel-6-paragraf-11-punkt-1-ledd-1-punkt-6-ledd-1-punkt-2-ledd-1">Mangler både detaljkunnskap og oversikt.</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" id="kapittel-6-paragraf-11-punkt-2"><article class="legalP" id="kapittel-6-paragraf-11-punkt-2-ledd-1">Dersom en student har bestått samme eksamen mer enn én gang, gjelder beste karakter.</article></article></li><li data-li-identifier="3." data-name="3."><article class="listArticle" id="kapittel-6-paragraf-11-punkt-3"><article class="legalP" id="kapittel-6-paragraf-11-punkt-3-ledd-1">Ved fastsetting av sammenlagt karakter på bakgrunn av flere deleksamener, må alle deleksamener være bestått for at studenten kan få endelig karakter.</article></article></li><li data-li-identifier="4." data-name="4."><article class="listArticle" id="kapittel-6-paragraf-11-punkt-4"><article class="legalP" id="kapittel-6-paragraf-11-punkt-4-ledd-1">Bokstavkarakterene er gitt tallverdier som benyttes ved fastsetting av sammenlagt karakter, til rangering av søkere. Tallverdiene er følgende: A-5, B-4, C-3, D-2, E-1. Tallverdiene regnes ut med én desimal som forhøyes til nærmeste hele tall.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§31" data-name="§31" id="kapittel-6-paragraf-12"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Begrunnelse for og klage over karakterfastsetting</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-12-punkt-1"><article class="legalP" id="kapittel-6-paragraf-12-punkt-1-ledd-1">Studenten har rett til å få en begrunnelse for karakterfastsettingen. Studenten må be om slik begrunnelse innen 1 uke etter bekjentgjøringen av karakteren. Ved muntlig eksamen må studenten be om begrunnelse umiddelbart etter at karakteren er meddelt. Begrunnelse ved skriftlig eksamen skal gis innen 1 uke etter at fristen for krav om begrunnelse har gått ut. I begrunnelsen skal det gjøres rede for de generelle prinsipper som er lagt til grunn for sensureringen og for vurdering av studentens prestasjon.</article></article></li><li data-li-identifier="2." data-name="2."><article class="listArticle" id="kapittel-6-paragraf-12-punkt-2"><article class="legalP" id="kapittel-6-paragraf-12-punkt-2-ledd-1">Sensors begrunnelse skal være skriftlig.</article></article></li><li data-li-identifier="3." data-name="3."><article class="listArticle" id="kapittel-6-paragraf-12-punkt-3"><article class="legalP" id="kapittel-6-paragraf-12-punkt-3-ledd-1">En student kan klage skriftlig over karakteren senest 3 uker etter at sensuren er kunngjort, eller 3 uker etter at begrunnelse er gitt. Klagen skal være faglig begrunnet. Dersom studenten har bedt om begrunnelse eller klaget over formelle feil ved eksamen løper klagefristen etter denne paragraf fra studenten har fått begrunnelse eller endelig avgjørelse av klagen foreligger.</article></article></li><li data-li-identifier="4." data-name="4."><article class="listArticle" id="kapittel-6-paragraf-12-punkt-4"><article class="legalP" id="kapittel-6-paragraf-12-punkt-4-ledd-1">Ved klage på karakterfastsetting på en gruppeoppgave, må alle de som er i gruppen samtykke i og skrive under på klagen. Resultatet av klagebehandlingen gjelder for samtlige i gruppen.</article></article></li><li data-li-identifier="5." data-name="5."><article class="listArticle" id="kapittel-6-paragraf-12-punkt-5"><article class="legalP" id="kapittel-6-paragraf-12-punkt-5-ledd-1">Ved klage over karakterfastsetting vil eksamen bli sensurert av to nye sensorer, hvorav minst en ekstern sensor. Ny sensur ved klage på skriftlig eksamen skal gis innen 3 uker (15 virkedager) etter at fristen for å klage har gått ut. Ved ny karakterfastsetting kan endring skje både til gunst og ugunst for klager og resultatet kan ikke påklages (jf. UH-loven § 5-3 pkt. 6).</article></article></li><li data-li-identifier="6." data-name="6."><article class="listArticle" id="kapittel-6-paragraf-12-punkt-6"><article class="legalP" id="kapittel-6-paragraf-12-punkt-6-ledd-1">Bedømmelse av muntlig prestasjon kan ikke påklages.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§32" data-name="§32" id="kapittel-6-paragraf-13"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Klage over formelle feil ved eksamen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-13-punkt-1"><article class="legalP" id="kapittel-6-paragraf-13-punkt-1-ledd-1">En student som har vært oppe til eksamen kan klage over formelle feil innen 3 uker etter at han eller hun er eller burde være kjent med det forhold som begrunner klagen. Er krav om begrunnelse for eller klage over karakterfastsettingen framsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger. Klagen avgjøres av klagenemnden ved Campus Kristiania.</article></article></li><li data-li-identifier="2." data-name="2."><article class="listArticle" id="kapittel-6-paragraf-13-punkt-2"><article class="legalP" id="kapittel-6-paragraf-13-punkt-2-ledd-1">Hvis klagenemnden finner at det er begått feil som kan ha hatt betydning for én eller flere studenters prestasjoner eller bedømmelsen av disse, kan feilen rettes opp ved ny sensurering, eventuelt at det blir arrangert ny eksamen.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§33" data-name="§33" id="kapittel-6-paragraf-14"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Fusk</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-14-punkt-1"><article class="legalP" id="kapittel-6-paragraf-14-punkt-1-ledd-1">Som fusk regnes uredelige handlinger eller forhold som tar sikte på å skaffe seg/eller gi uberettiget fortrinn ved eksamen. Som fusk regnes også forhold som tar sikte på å skaffe seg uberettiget tilgang til eksamensinnhold før eksamenstidspunktet og forsøk på endring av oppgaven etter avsluttet eksamenstidspunkt.</article></article></li><li data-li-identifier="2." data-name="2."><article class="listArticle" id="kapittel-6-paragraf-14-punkt-2"><article class="legalP" id="kapittel-6-paragraf-14-punkt-2-ledd-1">Oversikt over tillatte hjelpemidler skal alltid fremgå av eksamensoppgaven, og bruk av andre hjelpemidler enn de som står oppført regnes som fusk.</article></article></li><li data-li-identifier="3." data-name="3."><article class="listArticle" id="kapittel-6-paragraf-14-punkt-3"><article class="legalP" id="kapittel-6-paragraf-14-punkt-3-ledd-1">Ved hjemmeeksamen vil plagiering, avskrift, kopiering, uten korrekt bruk av referanser/kilder bli vurdert som fusk.</article></article></li><li data-li-identifier="4." data-name="4."><article class="listArticle" id="kapittel-6-paragraf-14-punkt-4"><article class="legalP" id="kapittel-6-paragraf-14-punkt-4-ledd-1">Dersom det oppstår mistanke om fusk/forsøk på fusk, skal studenten straks gjøres oppmerksom på mistanken og at dette vil bli rapportert. Studenten velger selv om vedkommende vil fullføre eksamen eller ikke. Dersom studenten ikke fullfører og mistanken senere frafalles, vil studenten få ny eksamen.</article></article></li><li data-li-identifier="5." data-name="5."><article class="listArticle" id="kapittel-6-paragraf-14-punkt-5"><article class="legalP" id="kapittel-6-paragraf-14-punkt-5-ledd-1">Bekreftet mistanke om fusk, medfører annullering av den aktuelle eksamen, og andre deleksamener i emnet (jf. UH-loven § 4-7 og § 4-8). Kandidaten må kjøpe emnet på nytt når det tilbys ordinært igjen.</article></article></li><li data-li-identifier="6." data-name="6."><article class="listArticle" id="kapittel-6-paragraf-14-punkt-6"><article class="legalP" id="kapittel-6-paragraf-14-punkt-6-ledd-1">Ytterligere konsekvenser som for eksempel bortvising og varsling til andre institusjoner følger av universitets- og høyskoleloven.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§34" data-name="§34" id="kapittel-6-paragraf-15"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Vitnemålforfalskning</span></h3><article class="legalP" id="kapittel-6-paragraf-15-ledd-1">Dersom Campus Kristiania oppdager at en søker har levert falskt vitnemål eller andre falske dokumenter eller dokumenter utstedt fra falske institusjoner, vil forholdet bli anmeldt til politiet (jf. UH-loven § 3-7 pkt. 6).</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2012-08-08-1437/KAPITTEL_7"><h2>Kapittel VII. Grader, vitnemål og karakterutskrift</h2><article class="legalArticle" data-lovdata-URL="LTI/forskrift/2012-08-08-1437/§35" data-name="§35" id="kapittel-7-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Grader</span></h3><article class="legalP" id="kapittel-7-paragraf-1-ledd-1">Campus Kristiania har rett til å tildele gradene, bachelor og master.</article></article><article class="legalArticle" data-lovdata-URL="LTI/forskrift/2012-08-08-1437/§36" data-name="§36" id="kapittel-7-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Krav til innhold og sammensetning av bachelorgrad</span></h3><ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-2-punkt-1"><article class="legalP" id="kapittel-7-paragraf-2-punkt-1-ledd-1">For å få tildelt bachelorgrad må studenten ha bestått emner som til sammen utgjør minst 180 studiepoeng.</article></article></li><li data-li-identifier="2." data-name="2."><article class="listArticle" id="kapittel-7-paragraf-2-punkt-2"><article class="legalP" id="kapittel-7-paragraf-2-punkt-2-ledd-1">Kravet til de 180 studiepoengene er fastlagt i godkjente studieplaner mht. emnegrupper, omfang og nivå.</article></article></li><li data-li-identifier="3." data-name="3."><article class="listArticle" id="kapittel-7-paragraf-2-punkt-3"><article class="legalP" id="kapittel-7-paragraf-2-punkt-3-ledd-1">For å få utstedt vitnemål må minst 60 studiepoeng som skal inngå i graden være bestått ved det gjeldende fakultet/avdeling.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§37" data-name="§37" id="kapittel-7-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Krav til innhold og sammensetning av mastergrad ved Markedshøyskolen</span></h3><ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-3-punkt-1"><article class="legalP" id="kapittel-7-paragraf-3-punkt-1-ledd-1">Graden master oppnås på grunnlag av mastergradseksamen bestående av emner tilsvarende 120 studiepoeng (ECTS) og inkluderer et selvstendig arbeid på 30 studiepoeng (ECTS) Markedshøyskolen jf. § 3 og § 6 i forskrift om krav til mastergrad. Innholdet i studiet er beskrevet i studieplanen.</article></article></li><li data-li-identifier="2." data-name="2."><article class="listArticle" id="kapittel-7-paragraf-3-punkt-2"><article class="legalP" id="kapittel-7-paragraf-3-punkt-2-ledd-1">Graden erfaringsbasert master oppnås på grunnlag av mastergradseksamen bestående av emner tilsvarende 90 studiepoeng (ECTS) og inkluderer et selvstendig arbeid på 30 studiepoeng (ECTS) ved Markedshøyskolen jf. § 5 og § 6 i forskrift om krav til mastergrad. Innholdet i studiet er beskrevet i studieplanen.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§38" data-name="§38" id="kapittel-7-paragraf-4"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Karakterutskrift</span></h3><article class="legalP" id="kapittel-7-paragraf-4-ledd-1">Studenter som har fullført og bestått ett eller flere emner kan få karakterutskrift. Karakterutskriften skal opplyse om emnets navn og omfang, karakter på emnet samt hvilket år og semester karakteren er oppnådd.</article></article><article class="legalArticle" data-lovdata-URL="LTI/forskrift/2012-08-08-1437/§39" data-name="§39" id="kapittel-7-paragraf-5"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Vitnemål</span></h3><ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-5-punkt-1"><article class="legalP" id="kapittel-7-paragraf-5-punkt-1-ledd-1">Vitnemål utstedes ved fullført utdanning/oppnådd grad. Et eget vitnemålstillegg, Diploma Supplement, gir en nærmere beskrivelse på engelsk av kandidatens utdanning og det norske utdanningssystemet.</article></article></li><li data-li-identifier="2." data-name="2."><article class="listArticle" id="kapittel-7-paragraf-5-punkt-2"><article class="legalP" id="kapittel-7-paragraf-5-punkt-2-ledd-1">For å kunne tildeles mastergradsvitnemål fra Markedshøyskolen må studenten ha gjennomført studier tilsvarende 90 studiepoeng for erfaringsbasert master, og 120 studiepoeng for master. Minimum 60 studiepoeng skal være tatt ved Markedshøyskolen. Det selvstendige arbeidet på 30 studiepoeng som inngår i graden og som er obligatorisk, skal være utført ved Markedshøyskolen.</article></article></li><li data-li-identifier="3." data-name="3."><article class="listArticle" id="kapittel-7-paragraf-5-punkt-3"><article class="legalP" id="kapittel-7-paragraf-5-punkt-3-ledd-1">Det utstedes bare ett vitnemål for oppnådd grad.</article></article></li><li data-li-identifier="4." data-name="4."><article class="listArticle" id="kapittel-7-paragraf-5-punkt-4"><article class="legalP" id="kapittel-7-paragraf-5-punkt-4-ledd-1">Eventuelt nytt vitnemål må studenten betale for.</article></article></li><li data-li-identifier="5." data-name="5."><article class="listArticle" id="kapittel-7-paragraf-5-punkt-5"><article class="legalP" id="kapittel-7-paragraf-5-punkt-5-ledd-1">For utstedelse av vitnemål før vitnemålsseremoni må det anmodes om vitnemål.</article></article></li><li data-li-identifier="6." data-name="6."><article class="listArticle" id="kapittel-7-paragraf-5-punkt-6"><article class="legalP" id="kapittel-7-paragraf-5-punkt-6-ledd-1">Høyskoledirektør fastsetter utformingen av vitnemål, karakterutskrift og Diploma Supplement.</article></article></li></ul></article><article class="legalArticle" data-lovdata-URL="LTI/forskrift/2012-08-08-1437/§40" data-name="§40" id="kapittel-7-paragraf-6"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-6-ledd-1">Forskriften trer i kraft 8. august 2012. Samtidig oppheves forskrift 12. oktober 2005 nr. 1789 om opptak, studier og eksamen ved Norsk Reiselivshøyskole og Oslo Markedshøyskole.</article><article class="legalP" id="kapittel-7-paragraf-6-ledd-2">Undervisningsutvalgene kan gi nærmere retningslinjer for selve gjennomføring av forskriftens rammer.</article></article></section></main></body></html>