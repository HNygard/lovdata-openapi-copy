<!DOCTYPE html><html lang="no"><head><title>Forskrift om tilskudd til siidaandeler og tamreinlag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-19-592</dd><dt class="dokid">DokumentID</dt><dd class="dokid">LTI/forskrift/2012-06-19-592</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 8 s 1332</dd><dt class="dateInForce">I kraft fra</dt><dd class="dateInForce">2012-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-618</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2012-06-26 14:50</dd><dt class="journalNumber">Journalnummer</dt><dd class="journalNumber">2012-0509</dd><dt class="titleShort">Korttittel</dt><dd class="titleShort">Forskrift om tilskudd til siidaandeler/tamreinlag</dd><dt class="title">Tittel</dt><dd class="title">Forskrift om tilskudd til siidaandeler og tamreinlag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. juni 2012 med hjemmel i Stortingets vedtak om reindriftsoppgjør for 2012–2013.</dd><dt class="refid">RefID</dt><dd class="refid">forskrift/2012-06-19-592</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til siidaandeler og tamreinlag<ul class="tocSubUl"><li>§ 1. Formål</li><li>§ 2. Generelle vilkår for tilskudd</li><li>§ 3. Krav til søknaden</li><li>§ 4. Driftstilskudd</li><li>§ 5. Etableringstilskudd</li><li>§ 6. Produksjonspremie</li><li>§ 7. Kalveslaktetilskudd</li><li>§ 8. Ektefelle/samboertillegg</li><li>§ 9. Opplysningsplikt og kontroll</li><li>§ 10. Retting av feilutbetalinger</li><li>§ 11. Avkorting mv.</li><li>§ 12. Innkreving av tilbakebetalings- eller avkortingsbeløp</li><li>§ 13. Administrasjon, klage og dispensasjon</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-19-592" id="dokument"><h1>Forskrift om tilskudd til siidaandeler og tamreinlag</h1><article class="legalArticle" data-lovdata-URL="LTI/forskrift/2012-06-19-592/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddet skal bidra til å fremme en bærekraftig reindrift, kvalitet og produktivitet samt heve inntekten og virke utjevnende mellom enheter i næringen.</article></article><article class="legalArticle" data-lovdata-URL="LTI/forskrift/2012-06-19-592/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Generelle vilkår for tilskudd</span></h2><article class="legalP" id="paragraf-2-ledd-1">For at tilskudd skal kunne innvilges etter denne forskriften må<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">leder av siidaandel eller tamreinlag dokumentere en avgiftspliktig næringsinntekt på minimum kr 50&#xa0;000 eksklusiv merverdiavgift. For siidaandeler i Troms, Nordland og Nord-Trøndelag, som er registrert i merverdiavgiftsregisteret, er det tilstrekkelig at den avgiftspliktige næringsinntekten er på minimum kr 30&#xa0;000 eksklusiv merverdiavgift.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">leder av siidaandelen ikke motta alderspensjon etter folketrygdlovens regler per 31. mars 2013. For felles siidaandel<sup class="footnotereference" data-footnotereferencevalue="1" data-unique-footnote-counter="1">1</sup> eller siidaandel som er berettiget tilskudd etter § 8, gjelder dette yngste ektefelle/samboer.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">reintallet i siidaen per 31. mars 2013 må være i samsvar med godkjente bruksregler. Dette gjelder likevel ikke dersom: <ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-3-ledd-1-punkt-1"><article class="legalP" id="paragraf-2-ledd-1-punkt-3-ledd-1-punkt-1-ledd-1">siidaandelen ikke overskrider reintallet fastsatt for siidaandelen i bruksreglene etter reindriftsloven § 60 fjerde ledd, eller</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-3-ledd-1-punkt-2"><article class="legalP" id="paragraf-2-ledd-1-punkt-3-ledd-1-punkt-2-ledd-1">det er utarbeidet reduksjonsplan etter reindriftsloven § 60 tredje ledd, og reintallet til siidaandelen per 31. mars 2013 er i henhold til reduksjonsplanen, eller</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3-ledd-1-punkt-3"><article class="legalP" id="paragraf-2-ledd-1-punkt-3-ledd-1-punkt-3-ledd-1">det er fastsatt forholdsmessig reduksjon etter reindriftsloven § 60 tredje ledd, og reintallet til siidaandelen er i henhold til dette, eller</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-3-ledd-1-punkt-4"><article class="legalP" id="paragraf-2-ledd-1-punkt-3-ledd-1-punkt-4-ledd-1">siidaandelens overskridelse av øvre reintall ikke er mer enn 5 rein. Ved overskridelser inntil 5 dyr reduseres tilskuddet med 2/3.</article></article></li></ul></article></article></li></ul></article><article class="legalP" id="paragraf-2-ledd-2">Avgang av rein i siidaandelen som har funnet sted etter siste pålagte telling, må dokumenteres og godkjennes av reindriftsagronomen.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. reindriftsloven § 13.</article></footer></article><article class="legalArticle" data-lovdata-URL="LTI/forskrift/2012-06-19-592/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></h2><article class="legalP" id="paragraf-3-ledd-1">Søknad om tilskudd sendes reindriftsagronomen i det reinbeiteområdet siidaandelen tilhører. Søknadsfristen er 10. april.</article><article class="legalP" id="paragraf-3-ledd-2">Følgende dokumentasjon må vedlegges søknaden:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Leder av siidaandelen må vedlegge næringsoppgave og tilleggskjema til næringsoppgave.</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Medlemmene i siidaandelen må vedlegge tilleggskjema til næringsoppgaven, slaktebilag eller annen dokumentasjon på næringsinntekt.</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Ved søknad om kalveslaktetilskudd må slaktebilag fra slakteriet (feltslakterier, slaktebuss etc.) vedlegges.</article></article></li><li data-li-identifier="d." data-name="d."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Ved søknad om ektefelle-/samboertillegg etter § 8 må siste ligning vedlegges.</article></article></li><li data-li-identifier="e." data-name="e."><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">Dersom siidaen har utarbeidet en reduksjonsplan jf. reindriftsloven § 60 tredje ledd, må denne vedlegges.</article></article></li></ul></article><article class="legalP" id="paragraf-3-ledd-3">Leder av siidaandelen er ansvarlig for at all nødvendig dokumentasjon for siidaandelen legges ved søknaden.</article></article><article class="legalArticle" data-lovdata-URL="LTI/forskrift/2012-06-19-592/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Driftstilskudd</span></h2><article class="legalP" id="paragraf-4-ledd-1">Driftstilskudd utgjør kr 13&#xa0;500 per siidaandel i samtlige reinbeiteområder.</article><article class="legalP" id="paragraf-4-ledd-2">I de siidaandelene hvor kvinner står som eneste leder eller leder av siidaandelen er under 30 år per 1. januar 2013, utgjør driftstilskuddet kr 25&#xa0;000.</article></article><article class="legalArticle" data-lovdata-URL="LTI/forskrift/2012-06-19-592/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Etableringstilskudd</span></h2><article class="legalP" id="paragraf-5-ledd-1">Person under 35 år som får overdratt siidaandel til seg, innvilges et etableringstilskudd de tre første årene etter overdragelsen på kr 65&#xa0;000 per år.</article><article class="legalP" id="paragraf-5-ledd-2">Etableringstilskuddet er fritatt fra inntektskravet i § 2 nr 1.</article><article class="legalP" id="paragraf-5-ledd-3">Sideordnede rekrutteringsandeler omfattes ikke av ordningen.</article></article><article class="legalArticle" data-lovdata-URL="LTI/forskrift/2012-06-19-592/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Produksjonspremie</span></h2><article class="legalP" id="paragraf-6-ledd-1">Siidaandelens produksjonspremie beregnes med 26&#xa0;% av avgiftspliktig salg av kjøtt og andre avgiftspliktige næringsinntekter fra rein tilhørende alle reineiere i siidaandelen. Avgiftsfrie inntekter og salg av livdyr inngår ikke som grunnlag for beregningen av produksjonspremien.</article><article class="legalP" id="paragraf-6-ledd-2">Det utbetales ikke produksjonspremie for avgiftspliktig inntekt som overstiger kr 400&#xa0;000 per siidaandel og kr 1&#xa0;000&#xa0;000 per tamreinlag.</article><article class="legalP" id="paragraf-6-ledd-3">For tamreinlagene vil årsregnskapene danne grunnlaget for beregningen av produksjonspremien.</article><article class="legalP" id="paragraf-6-ledd-4">Reindriftssjefen kan dispensere fra inntektsgrensen i annet ledd ved avvikling av en siidaandel der hele flokken slaktes.</article></article><article class="legalArticle" data-lovdata-URL="LTI/forskrift/2012-06-19-592/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kalveslaktetilskudd</span></h2><article class="legalP" id="paragraf-7-ledd-1">Kalveslaktetilskuddet utgjør kr 275,- per kalv som er slaktet og innrapportert i henhold til gjeldende regelverk.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-7-ledd-2">Tilskuddet gis kun for kalver slaktet i perioden 15. august–31. desember.</article><article class="legalP" id="paragraf-7-ledd-3">Det gis også kalveslaktetilskudd for kalver som tapes som følge av radioaktivitetstiltak.<sup class="footnotereference" data-footnotereferencevalue="2" data-unique-footnote-counter="3">2</sup></article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. gjeldende forskrift om rapportering av slaktet rein og lagerbeholdning.</article><article class="footnote" data-name="2" data-unique-footnote-counter="3"><span class="footnoteLabel">2</span> Jf. gjeldende forskrift om kompensasjon for tiltak vedrørende radioaktivitet i reinkjøtt.</article></footer></article><article class="legalArticle" data-lovdata-URL="LTI/forskrift/2012-06-19-592/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ektefelle/samboertillegg</span></h2><article class="legalP" id="paragraf-8-ledd-1">Der begge ektefeller/samboere utøver aktiv reindrift i samme siidaandel,<sup class="footnotereference" data-footnotereferencevalue="1" data-unique-footnote-counter="1">1</sup> skal det innvilges et ekstra driftstilskudd med en sats på kr 42&#xa0;500. Det er ikke et vilkår at begge ektefellene/samboerne har eget merke.</article><article class="legalP" id="paragraf-8-ledd-2">Tilskudd kan ikke innvilges dersom en ektefelle/samboer ved siste ligningsoppgjør hadde en brutto inntekt utenfor reindriften på mer enn kr 200&#xa0;000. Godtgjørelse for verv i reindriftsnæringen regnes i denne sammenheng som inntekt fra reindriften.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Jf. lov om reindrift § 13.</article></footer></article><article class="legalArticle" data-lovdata-URL="LTI/forskrift/2012-06-19-592/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-9-ledd-1">Mottakere av tilskudd etter denne forskriften plikter å gi alle opplysninger som Reindriftsforvaltningen finner nødvendig for å kunne forvalte tilskuddordningene, eller for å kunne oppfylle reindriftsavtalen.</article><article class="legalP" id="paragraf-9-ledd-2">Reindriftsforvaltningen fører tilsyn med at utbetalinger av tilskudd er riktige, og har adgang til all bokføring, korrespondanse og opptegnelser som vedkommer tilskuddet. Det kan kreves at opplysningene bekreftes av revisor.</article><article class="legalP" id="paragraf-9-ledd-3">Reindriftsforvaltningen kan foreta stedlig kontroll hos tilskuddsmottakeren.</article></article><article class="legalArticle" data-lovdata-URL="LTI/forskrift/2012-06-19-592/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Retting av feilutbetalinger</span></h2><article class="legalP" id="paragraf-10-ledd-1">Reindriftsforvaltningen kan rette feil i utbetalt tilskudd, enten ved etterbetaling eller krav om tilbakebetaling av tilskudd fra tilskuddsmottaker.</article></article><article class="legalArticle" data-lovdata-URL="LTI/forskrift/2012-06-19-592/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Avkorting mv.</span></h2><article class="legalP" id="paragraf-11-ledd-1">Dersom tilskuddsmottaker uaktsomt eller forsettlig har gitt feil eller mangelfulle opplysninger i søknaden som har eller ville dannet grunnlag for en urettmessig utbetaling av tilskuddet, kan hele eller deler av tilskuddet avkortes.</article><article class="legalP" id="paragraf-11-ledd-2">Dersom tilskuddsmottaker i henhold til Reindriftsforvaltningen vedtak driver eller har drevet sin virksomhet i strid med lover eller forskrifter for reindriftsnæringen, og det er utvist uaktsomhet eller forsett, kan hele eller deler av tilskuddet holdes tilbake inntil forholdet er rettet. Er det ved overtredelsen av slikt regelverk utvist grov uaktsomhet eller forsett, kan hele eller deler av tilskuddet avkortes.</article></article><article class="legalArticle" data-lovdata-URL="LTI/forskrift/2012-06-19-592/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Innkreving av tilbakebetalings- eller avkortingsbeløp</span></h2><article class="legalP" id="paragraf-12-ledd-1">Differansen mellom utbetalt beløp og berettiget tilskudd som følge av vedtak om tilbakebetaling etter § 10 eller avkorting etter § 11, kan kreves tilbakebetalt fra tilskuddsmottakeren eller motregnes i senere tilskuddsutbetalinger.</article><article class="legalP" id="paragraf-12-ledd-2">Krav fra offentlige myndigheter som utspringer av ordninger over reindriftsavtalen kan motregnes i tilskuddsutbetalinger til tilskuddsmottakeren.</article><article class="legalP" id="paragraf-12-ledd-3">Dersom foretaket/tilskuddmottakeren ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket/mottaker. Ved grov uaktsomhet eller forsett kan renter kreves fra tidspunktet for utbetaling av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2012-06-19-592/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Administrasjon, klage og dispensasjon</span></h2><article class="legalP" id="paragraf-13-ledd-1">Vedtak om tilskudd fattes av Reindriftsagronomen. Reindriftsagronomens vedtak kan påklages til Reindriftssjefen etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="paragraf-13-ledd-2">Vedtak fattet av Reindriftssjefen i henhold til denne forskriften § 6 kan påklages til Landbruks- og matdepartementet etter lov 10. februar 1967 om behandlingsmåten i forvaltningssaker (forvaltningsloven).</article><article class="legalP" id="paragraf-13-ledd-3">Reindriftssjefen kan i særlige tilfeller dispensere fra forskriftens bestemmelser.</article></article><article class="legalArticle" data-lovdata-URL="LTI/forskrift/2012-06-19-592/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Forskriften trer i kraft 1. juli 2012. Samtidig oppheves forskrift 21. juni 2011 nr. 618 om tilskudd til siidaandeler og tamreinlag.</article></article></main></body></html>