<!DOCTYPE html><html lang="no"><head><title>Forskrift om opplysningsplikt om realisasjon av naturgass utvunnet fra norsk kontinentalsokkel</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-29-693</dd><dt class="dokid">DokumentID</dt><dd class="dokid">LTI/forskrift/2012-06-29-693</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 9 s 1610</dd><dt class="dateInForce">I kraft fra</dt><dd class="dateInForce">2012-06-29, med virkning for naturgass som realiseres fra og med 2012-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-06-13-35/§6</li><li>lov/1975-06-13-35/§8</li></ul></dd><dt class="dateOfPublication">Kunngjort</dt><dd class="dateOfPublication">2012-07-06 15:05</dd><dt class="journalNumber">Journalnummer</dt><dd class="journalNumber">2012-0607</dd><dt class="titleShort">Korttittel</dt><dd class="titleShort">Forskrift om opplysningsplikt om handel med naturgass</dd><dt class="title">Tittel</dt><dd class="title">Forskrift om opplysningsplikt om realisasjon av naturgass utvunnet fra norsk kontinentalsokkel</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 29. juni 2012 med hjemmel i lov 13. juni 1975 nr. 35 om skattlegging av undersjøiske petroleumsforekomster m.v. § 6 nr. 6 og § 8.</dd><dt class="refid">RefID</dt><dd class="refid">forskrift/2012-06-29-693</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplysningsplikt om realisasjon av naturgass utvunnet fra norsk kontinentalsokkel<ul class="tocSubUl"><li>I<ul class="tocSubUl"><li>§ 1. Hvem forskriften gjelder for</li><li>§ 2. Transaksjoner mv. som er omfattet av forskriften</li><li>§ 3. Opplysningspliktens innhold</li><li>§ 4. Hvordan opplysningene skal gis</li><li>§ 5. Frist for innlevering av opplysninger</li><li>§ 6. Gebyr</li><li>§ 7. Dispensasjon mv. fra bestemmelsene i denne forskrift</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-29-693" id="dokument"><h1>Forskrift om opplysningsplikt om realisasjon av naturgass utvunnet fra norsk kontinentalsokkel</h1><section class="section" data-name="kapI" id="kapittel-1" data-lovdata-URL="LTI/forskrift/2012-06-29-693/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2012-06-29-693/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Hvem forskriften gjelder for</span></h3><article class="legalP" id="kapittel-1-paragraf-1-ledd-1">Enhver som er skattepliktig etter petroleumsskatteloven § 5 skal ukrevet gi Oljeskattekontoret opplysninger om realisasjon av naturgass som er skattepliktig etter nevnte § 5 etter bestemmelsene i denne forskriften.</article><article class="legalP" id="kapittel-1-paragraf-1-ledd-2">Opplysningsplikten gjelder tilsvarende for den som på vegne av staten realiserer naturgass som produseres fra statens deltakerandel i utvinningstillatelser på norsk kontinentalsokkel (SDØE).</article></article><article class="legalArticle" data-lovdata-URL="LTI/forskrift/2012-06-29-693/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Transaksjoner mv. som er omfattet av forskriften</span></h3><article class="legalP" id="kapittel-1-paragraf-2-ledd-1">Opplysningsplikten omfatter realisasjon av naturgass som er skattepliktig etter petroleumsskatteloven § 5, herunder salg og bytte av naturgass. Videresalg av naturgass er omfattet av opplysningsplikten dersom videresalget innebærer realisasjon som er skattepliktig etter nevnte bestemmelse.</article><article class="legalP" id="kapittel-1-paragraf-2-ledd-2">Uttak av naturgass er ikke omfattet av opplysningsplikten.</article><article class="legalP" id="kapittel-1-paragraf-2-ledd-3">Opplysningsplikten gjelder tilsvarende for realisasjon av statens naturgass som produseres fra statens deltakerandel i utvinningstillatelser på norsk kontinentalsokkel.</article><article class="legalP" id="kapittel-1-paragraf-2-ledd-4">Med naturgass menes tørrgass, inkludert LNG, rikgass og våtgass, inkludert kondensat. Opplysningsplikten omfatter likevel ikke våtgass, inkludert kondensat.</article></article><article class="legalArticle" data-lovdata-URL="LTI/forskrift/2012-06-29-693/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Opplysningspliktens innhold</span></h3><article class="legalP" id="kapittel-1-paragraf-3-ledd-1">Det skal gis opplysninger om avtale- og salgsvilkår i avtaler om realisasjon av naturgass.</article><article class="legalP" id="kapittel-1-paragraf-3-ledd-2">Til den enkelte avtale om realisasjon av naturgass kan det kreves opplysninger om blant annet produkt, volum, energimengde, leveringssted, leveringsbetingelser, leveringskilde (felt), laste- og lossested (terminal), løpetid, avtaleparter, kontraktspris herunder basispriser med henvisning til referanser og indekser, variable priselementer med henvisning til referanser og indekser, rabatter og andre fradragselementer.</article><article class="legalP" id="kapittel-1-paragraf-3-ledd-3">Oljeskattekontoret fastsetter opplysningspliktens innhold nærmere i oppgave innenfor rammen av opplysningsplikten etter petroleumsskatteloven § 6 nr. 6.</article><article class="legalP" id="kapittel-1-paragraf-3-ledd-4">Oljeskattekontoret kan pålegge opplysningspliktig etter denne forskriften å sende inn kopi av avtale om realisasjon av naturgass.</article></article><article class="legalArticle" data-lovdata-URL="LTI/forskrift/2012-06-29-693/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Hvordan opplysningene skal gis</span></h3><article class="legalP" id="kapittel-1-paragraf-4-ledd-1">Opplysningene skal gis som en særskilt oppgave for hver avtale for hver avtalepart.</article><article class="legalP" id="kapittel-1-paragraf-4-ledd-2">Opplysningene skal innsendes elektronisk. Skattedirektoratet fastsetter maskinlesbart medium for innsending av opplysninger etter forskriften.</article><article class="legalP" id="kapittel-1-paragraf-4-ledd-3">Kopi av avtale skal innsendes i den form Oljeskattekontoret bestemmer.</article></article><article class="legalArticle" data-lovdata-URL="LTI/forskrift/2012-06-29-693/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Frist for innlevering av opplysninger</span></h3><article class="legalP" id="kapittel-1-paragraf-5-ledd-1">Opplysninger om naturgass som er realisert i et kvartal, skal ukrevet innsendes innen første virkedag 45 dager etter utløpet av kvartalet.</article><article class="legalP" id="kapittel-1-paragraf-5-ledd-2">Endringer i tidligere innsendte opplysninger skal sendes Oljeskattekontoret innen fristen for første innsending av opplysninger etter første ledd etter at den opplysningspliktige er blitt kjent med endringen.</article><article class="legalP" id="kapittel-1-paragraf-5-ledd-3">Kopi av avtale skal innsendes innen den fristen som følger av pålegg etter § 3 fjerde ledd.</article></article><article class="legalArticle" data-lovdata-URL="LTI/forskrift/2012-06-29-693/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr</span></h3><article class="legalP" id="kapittel-1-paragraf-6-ledd-1">Den som ikke sender inn opplysninger eller avtale etter denne forskriften innen fristen i § 5, kan ilegges et gebyr. Opplysningene anses ikke gitt innen fristen dersom de gitte opplysningene er uriktige eller mangelfulle, og feilene og manglene ikke er uvesentlige.</article><article class="legalP" id="kapittel-1-paragraf-6-ledd-2">Gebyret settes til kr 1&#xa0;000 per dag per oppgave som nevnt i § 4 første ledd, eller per avtale som nevnt i § 3 fjerde ledd.</article><article class="legalP" id="kapittel-1-paragraf-6-ledd-3">Hvis det godtgjøres at manglende innsending av opplysninger eller avtale skyldes årsaker den opplysningspliktige ikke kan lastes for, kan gebyr frafalles.</article><article class="legalP" id="kapittel-1-paragraf-6-ledd-4">Vedtak om gebyr treffes av Oljeskattekontoret. Vedtaket kan påklages til Skattedirektoratet innen tre uker etter at underretning om vedtaket er kommet fram til den opplysningspliktige.</article></article><article class="legalArticle" data-lovdata-URL="LTI/forskrift/2012-06-29-693/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjon mv. fra bestemmelsene i denne forskrift</span></h3><article class="legalP" id="kapittel-1-paragraf-7-ledd-1">Oljeskattekontoret kan innenfor lovens formål gi skattepliktig etter petroleumsskatteloven § 5 hel eller delvis dispensasjon fra reglene i denne forskriften, herunder frita skattepliktig som samlet realiserer en begrenset mengde naturgass i inntektsåret fra opplysningsplikten.</article><article class="legalP" id="kapittel-1-paragraf-7-ledd-2">Oljeskattekontoret kan gi utsatt frist for innrapportering og fastsette alternativt innberetningsmedium.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-06-29-693/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft straks med virkning for naturgass som realiseres fra og med 1. juli 2012.</article></section></main></body></html>