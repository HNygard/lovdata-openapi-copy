<!DOCTYPE html><html lang="no"><head><title>Lov om endringer i helseregisterloven mv. (opprettelse av nasjonal kjernejournal m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-06-22-46</dd><dt class="dokid">DokumentID</dt><dd class="dokid">LTI/lov/2012-06-22-46</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 8 s 1269</dd><dt class="dateInForce">I kraft fra</dt><dd class="dateInForce">2012-06-22, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1984-03-30-15</li><li>lov/1994-08-05-55</li><li>lov/1999-07-02-61</li><li>lov/1999-07-02-63</li><li>lov/1999-07-02-64</li><li>lov/2001-05-18-24</li><li>lov/2001-06-15-93</li><li>lov/2007-12-21-123</li><li>lov/2011-06-24-29</li><li>lov/2011-06-24-30</li></ul></dd><dt class="dateOfPublication">Kunngjort</dt><dd class="dateOfPublication">2012-06-22 15:55</dd><dt class="journalNumber">Journalnummer</dt><dd class="journalNumber">2012-0454</dd><dt class="titleShort">Korttittel</dt><dd class="titleShort">Endringslov til helseregisterloven mv.</dd><dt class="title">Tittel</dt><dd class="title">Lov om endringer i helseregisterloven mv. (opprettelse av nasjonal kjernejournal m.m.)</dd><dt class="miscInformation">Annet om dokumentet</dt><dd class="miscInformation">Prop.89 L (2011–2012), Innst.348 L (2011–2012), Lovvedtak 71 (2011–2012). Stortingets første og andre gangs behandling hhv. 7. og 12. juni 2012. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2012-06-22-46</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helseregisterloven mv. (opprettelse av nasjonal kjernejournal m.m.)<ul class="tocSubUl"><li>I<ul class="tocSubUl"><li>§ 6d. Nasjonal kjernejournal</li><li>§ 9. Særlig om innsamling av helseopplysninger til sentrale, regionale og lokale helseregistre, meldingsplikt mv.</li></ul></li><li>II</li><li>III</li><li>IV</li><li>V</li><li>VI<ul class="tocSubUl"><li>§ 13. Markedsføring</li></ul></li><li>VII</li><li>VIII</li><li>IX</li><li>X</li><li>XI</li></ul></li></ul></dd></dl></header><main class="documentBody" data-lovdata-URL="LTI/lov/2012-06-22-46" id="dokument"><h1>Lov om endringer i helseregisterloven mv. (opprettelse av nasjonal kjernejournal m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 30. mars 1984 nr. 15 om statlig tilsyn med helse- og omsorgstjenesten m.m. (helsetilsynsloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 5. august 1994 nr. 55 om vern mot smittsomme sykdommer.</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 61 om spesialisthelsetjenesten m.m. (spesialisthelsetjenesteloven).</article></article></li><li data-li-identifier="4." data-name="4."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="5." data-name="5."><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="6." data-name="6."><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 18. mai 2001 nr. 24 om helseregistre og behandling av helseopplysninger (helseregisterloven).</article></article></li><li data-li-identifier="7." data-name="7."><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 15. juni 2001 nr. 93 om helseforetak m.m. (helseforetaksloven).</article></article></li><li data-li-identifier="8." data-name="8."><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 21. desember 2007 nr. 123 om endringer i pasientrettighetsloven m.m. (ventetidsgaranti for barn og unge under 23 år med psykiske lidelser eller rusmiddelavhengighet og justeringer etter rusreformen).</article></article></li><li data-li-identifier="9." data-name="9."><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 24. juni 2011 nr. 29 om folkehelsearbeid (folkehelseloven).</article></article></li><li data-li-identifier="10." data-name="10."><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-06-22-46/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 18. mai 2001 nr. 24 om helseregistre og behandling av helseopplysninger gjøres følgende endringer:</article> <article class="defaultP" margin-top="true">§ 1 første ledd første punktum skal lyde:</article><article class="legalP" id="kapittel-1-ledd-2">Formålet med denne lov er å bidra til å gi helse- og omsorgstjenesten og helse- og omsorgsforvaltningen informasjon og kunnskap uten å krenke personvernet, slik at tjenestene kan gis på forsvarlig og effektiv måte.</article> <article class="defaultP" margin-top="true">§ 3 første ledd skal lyde:</article><article class="legalP" id="kapittel-1-ledd-3">Loven gjelder for<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">behandling av helseopplysninger i helse- og omsorgsforvaltningen og helse- og omsorgstjenesten, som skjer helt eller delvis med elektroniske hjelpemidler for å fremme formål som beskrevet i § 1, og</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">annen behandling av helseopplysninger i helse- og omsorgsforvaltningen og helse- og omsorgstjenesten til slike formål, når helseopplysningene inngår eller skal inngå i et helseregister.</article></article></li></ul></article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-1-ledd-4">Kongen i Statsråd kan i forskrift bestemme at loven helt eller delvis skal gjelde for behandling av helseopplysninger utenfor helse- og omsorgsforvaltningen eller helse- og omsorgstjenesten for å ivareta formål som beskrevet i § 1.</article> <article class="defaultP" margin-top="true">§ 5 fjerde ledd første punktum skal lyde:</article><article class="legalP" id="kapittel-1-ledd-5">Pasient- og brukerrettighetsloven §§ 4-3 til 4-7 gjelder tilsvarende for samtykke etter denne lov.</article> <article class="defaultP" margin-top="true">Ny § 6d skal lyde:</article><article class="futureLegalArticle" data-name="§6d" id="kapittel-1-foreslåttparagraf-1"><span class="futureLegalArticleHeader">§ 6d. <span class="legalArticleTitle">Nasjonal kjernejournal</span></span><article class="legalP" id="kapittel-1-foreslåttparagraf-1-ledd-1">Kongen i Statsråd kan i forskrift gi bestemmelser om etablering av nasjonal kjernejournal.</article><article class="legalP" id="kapittel-1-foreslåttparagraf-1-ledd-2">Nasjonal kjernejournal er et sentralt og virksomhetsovergripende behandlingsrettet helseregister.</article><article class="legalP" id="kapittel-1-foreslåttparagraf-1-ledd-3">Nasjonal kjernejournal skal inneholde et begrenset sett relevante helseopplysninger som er nødvendig for å yte forsvarlig helsehjelp.</article><article class="legalP" id="kapittel-1-foreslåttparagraf-1-ledd-4">Opplysninger kan registreres og på annen måte behandles i nasjonal kjernejournal uten samtykke fra den registrerte. Den registrerte har rett til å reservere seg mot behandling av helseopplysninger i registeret. Reglene om samtykkekompetanse i pasient- og brukerrettighetsloven §§ 4-3 til 4-7 gjelder tilsvarende for retten til å reservere seg.</article><article class="legalP" id="kapittel-1-foreslåttparagraf-1-ledd-5">Helsepersonell med tjenstlig behov ved ytelse av helsehjelp, kan etter samtykke fra den registrerte gis tilgang til nødvendige og relevante helseopplysninger fra nasjonal kjernejournal. Når det er nødvendig for å yte forsvarlig helsehjelp, kan Kongen i Statsråd i forskrift gjøre unntak fra kravet om samtykke. Ved unntak fra samtykke gjelder helsepersonelloven § 45 første ledd første punktum tilsvarende.</article><article class="legalP" id="kapittel-1-foreslåttparagraf-1-ledd-6">Kongen i Statsråd kan i forskrift gi nærmere bestemmelser om etablering av nasjonal kjernejournal, drift og behandling av helseopplysninger, herunder hvilke opplysninger som skal behandles, hvem som er databehandlingsansvarlig, regler om sletting, tilgang og tilgangskontroll, samt pasientens rettigheter.</article></article> <article class="defaultP" margin-top="true">§ 7 andre ledd første punktum skal lyde:</article><article class="legalP" id="kapittel-1-ledd-6">Kongen i Statsråd kan i forskrift gi nærmere bestemmelser om etablering av regionale helseregistre og behandling av helseopplysninger i regionale helseregistre for ivaretakelse av oppgaver etter folkehelseloven, smittevernloven, spesialisthelsetjenesteloven og tannhelsetjenesteloven.</article> <article class="defaultP" margin-top="true">§ 7 tredje ledd første punktum skal lyde:</article><article class="legalP" id="kapittel-1-ledd-7">Kongen i Statsråd kan i forskrift gi nærmere bestemmelser om etablering av lokale helseregistre og behandling av helseopplysninger i lokale helseregistre for ivaretakelse av oppgaver etter folkehelseloven, helse- og omsorgstjenesteloven og smittevernloven.</article> <article class="defaultP" margin-top="true">§ 8 andre ledd første punktum skal lyde:</article><article class="legalP" id="kapittel-1-ledd-8">Kongen i Statsråd kan i forskrift gi nærmere bestemmelser om etablering av sentrale helseregistre og behandling av helseopplysninger i sentrale helseregistre for ivaretakelse av oppgaver etter apotekloven, folkehelseloven, helse- og omsorgstjenesteloven, tannhelsetjenesteloven, smittevernloven og spesialisthelsetjenesteloven, herunder overordnet styring og planlegging av tjenestene, kvalitetsutvikling, forskning og statistikk.</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader">§ 9. <span class="legalArticleTitle">Særlig om innsamling av helseopplysninger til sentrale, regionale og lokale helseregistre, meldingsplikt mv.</span></span><article class="legalP" id="kapittel-1-foreslåttparagraf-2-ledd-1">Virksomheter og helsepersonell som tilbyr eller yter tjenester i henhold til apotekloven, helse- og omsorgstjenesteloven, smittevernloven, spesialisthelsetjenesteloven eller tannhelsetjenesteloven, plikter å utlevere eller overføre opplysninger som bestemt i forskrifter etter §§ 6a, 6c, 6d, 7 og 8 samt etter paragrafen her.</article><article class="legalP" id="kapittel-1-foreslåttparagraf-2-ledd-2">Kongen kan gi forskrifter om innsamling av helseopplysninger etter §§ 6a, 6c, 6d, 7 og 8, herunder bestemmelser om hvem som skal gi og motta opplysningene og om frister, formkrav og meldingsskjemaer. Den som mottar opplysningene, skal varsle avsenderen av opplysningene dersom opplysningene er mangelfulle.</article></article> <article class="defaultP" margin-top="true">§ 22 andre ledd skal lyde:</article><article class="legalP" id="kapittel-1-ledd-9">Når helseopplysninger behandles etter §§ 5, 6a, 6c, 6d, 7 og 8, har den registrerte på forespørsel i tillegg til informasjon som nevnt i § 21 første ledd, rett til å få opplyst<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">hvilke helseopplysninger om den registrerte som behandles, og</article></article></li><li data-li-identifier="2." data-name="2."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">sikkerhetstiltakene ved behandlingen av helseopplysningene så langt innsyn ikke svekker sikkerheten.</article></article></li></ul></article> <article class="defaultP" margin-top="true">§ 26 første ledd skal lyde:</article><article class="legalP" id="kapittel-1-ledd-10">Dersom det er behandlet helseopplysninger etter §§ 5, 6a, 6c, 6d, 7 og 8 som er uriktige, ufullstendige eller som det ikke er adgang til å behandle, skal den databehandlingsansvarlige av eget tiltak eller på begjæring av den registrerte rette de mangelfulle opplysningene. Den databehandlingsansvarlige skal om mulig sørge for at feilen ikke får betydning for den registrerte. Dersom helseopplysningene er utlevert, skal den databehandlingsansvarlige varsle mottakere av utleverte opplysninger.</article></section><section class="section" data-name="kapII" id="kapittel-2" data-lovdata-URL="LTI/lov/2012-06-22-46/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 30. mars 1984 nr. 15 om statlig tilsyn med helse- og omsorgstjenesten m.m. skal § 2 sjette ledd lyde:</article><article class="legalP" id="kapittel-2-ledd-2">Når Statens helsetilsyn mottar varsel etter spesialisthelsetjenesteloven § 3-3 a, skal Statens helsetilsyn snarest mulig foreta stedlig tilsyn dersom dette er nødvendig for at tilsynssaken skal bli tilstrekkelig opplyst.</article></section><section class="section" data-name="kapIII" id="kapittel-3" data-lovdata-URL="LTI/lov/2012-06-22-46/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 5. august 1994 nr. 55 om vern mot smittsomme sykdommer gjøres følgende endringer:</article> <article class="defaultP" margin-top="true">§ 2-2 åttende ledd første punktum skal lyde:</article><article class="legalP" id="kapittel-3-ledd-2">Når det er nødvendig for iverksetting av tiltak eller for oversikt og kontroll i forbindelse med smittsomme sykdommer, kan kommunelegen, fylkesmannen, Helsedirektoratet, Statens helsetilsyn og Nasjonalt folkehelseinstitutt kreve opplysninger fra offentlige kilder eller privat helse- og omsorgstjeneste uten hinder av lovbestemt taushetsplikt.</article> <article class="defaultP" margin-top="true">§ 5-9 andre ledd første punktum skal lyde:</article><article class="legalP" id="kapittel-3-ledd-3">Søksmål kan reises av den vedtaket retter seg mot eller vedkommendes nærmeste, av fylkesmannen eller Statens helsetilsyn.</article> <article class="defaultP" margin-top="true">§ 6-1 tredje ledd første punktum skal lyde:</article><article class="legalP" id="kapittel-3-ledd-4">Den som søker smittevernhjelp kan påklage avgjørelsen til fylkesmannen i fylket hvor han/hun mener feil er begått.</article> <article class="defaultP" margin-top="true">§ 7-1 sjette ledd skal lyde:</article><article class="legalP" id="kapittel-3-ledd-5">Kommunens myndighet etter denne lov kan delegeres etter reglene i kommuneloven eller til et interkommunalt organ.</article></section><section class="section" data-name="kapIV" id="kapittel-4" data-lovdata-URL="LTI/lov/2012-06-22-46/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 2. juli 1999 nr. 61 om spesialisthelsetjenesten m.m. gjøres følgende endringer:</article> <article class="defaultP" margin-top="true">§ 3-3 andre ledd skal lyde:</article><article class="legalP" id="kapittel-4-ledd-2">Helseinstitusjon som omfattes av denne loven, skal uten hinder av taushetsplikt straks sende melding til Nasjonalt kunnskapssenter for helsetjenesten om betydelig personskade på pasient som følge av ytelse av helsetjeneste eller ved at en pasient skader en annen. Det skal også meldes fra om hendelser som kunne ha ført til betydelig personskade. Meldingen skal ikke inneholde direkte personidentifiserende opplysninger.</article> <article class="defaultP" margin-top="true">§ 3-14 andre ledd skal lyde:</article><article class="legalP" id="kapittel-4-ledd-3">Kongen kan gi forskrift med nærmere regler om gjennomføringen av opphold ved institusjoner som tilbyr tverrfaglig spesialisert behandling for rusmiddelavhengighet. Det kan herunder gis regler om fastsettelse av husordensregler og regler om pasientens rettigheter under oppholdet og vern om pasientens personlige integritet. Det kan dessuten gis regler om følgende tvangstiltak:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-3-punkt-1"><article class="legalP" id="kapittel-4-ledd-3-punkt-1-ledd-1">adgang til å kreve urinprøver for kontrollformål</article></article></li><li data-li-identifier="b)" data-name="b)"><article class="listArticle" id="kapittel-4-ledd-3-punkt-2"><article class="legalP" id="kapittel-4-ledd-3-punkt-2-ledd-1">kontroll av pasientens post</article></article></li><li data-li-identifier="c)" data-name="c)"><article class="listArticle" id="kapittel-4-ledd-3-punkt-3"><article class="legalP" id="kapittel-4-ledd-3-punkt-3-ledd-1">forbud mot rusmidler og farlige gjenstander i institusjonen</article></article></li><li data-li-identifier="d)" data-name="d)"><article class="listArticle" id="kapittel-4-ledd-3-punkt-4"><article class="legalP" id="kapittel-4-ledd-3-punkt-4-ledd-1">beslaglegging og tilintetgjøring av rusmidler og farlige gjenstander</article></article></li><li data-li-identifier="e)" data-name="e)"><article class="listArticle" id="kapittel-4-ledd-3-punkt-5"><article class="legalP" id="kapittel-4-ledd-3-punkt-5-ledd-1">kroppsvisitasjon og ransaking av pasientens rom og eiendeler</article></article></li><li data-li-identifier="f)" data-name="f)"><article class="listArticle" id="kapittel-4-ledd-3-punkt-6"><article class="legalP" id="kapittel-4-ledd-3-punkt-6-ledd-1">adgang til å nekte besøk</article></article></li><li data-li-identifier="g)" data-name="g)"><article class="listArticle" id="kapittel-4-ledd-3-punkt-7"><article class="legalP" id="kapittel-4-ledd-3-punkt-7-ledd-1">adgang til å nekte permisjoner og annet fravær</article></article></li><li data-li-identifier="h)" data-name="h)"><article class="listArticle" id="kapittel-4-ledd-3-punkt-8"><article class="legalP" id="kapittel-4-ledd-3-punkt-8-ledd-1">bruk av tvang i nødssituasjoner i tråd med alminnelige nødretts- og nødvergebetraktninger.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2012-06-22-46/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="defaultP" margin-top="true">§ 2-2 første ledd tredje punktum skal lyde:</article><article class="legalP" id="kapittel-5-ledd-2">De regionale helseforetakene kan bestemme hvilke institusjoner som skal fastsette tidsfrist for å yte helsehjelp som nevnt i § 2-1b andre ledd når pasienten er henvist til tverrfaglig spesialisert behandling for rusmiddelmisbruk.</article> <article class="defaultP" margin-top="true">§ 2-2 andre ledd første punktum skal lyde:</article><article class="legalP" id="kapittel-5-ledd-3">Det skal vurderes om pasienten har en slik rettighet overfor spesialisthelsetjenesten som omtalt i § 2-1b andre ledd, og eventuelt fastsettes en slik frist som omtalt i samme ledd tredje punktum.</article> <article class="defaultP" margin-top="true">§ 4A-7 tredje ledd skal lyde:</article><article class="legalP" id="kapittel-5-ledd-4">Fristen for å klage til fylkesmannen er tre uker fra vedkommende fikk eller burde ha fått kjennskap til vedtaket.</article></section><section class="section" data-name="kapVI" id="kapittel-6" data-lovdata-URL="LTI/lov/2012-06-22-46/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 2. juli 1999 nr. 64 om helsepersonell m.v. gjøres følgende endringer:</article> <article class="defaultP" margin-top="true">§ 9 andre ledd skal lyde:</article><article class="legalP" id="kapittel-6-ledd-2">Helsepersonell må heller ikke motta fra pasient eller bruker gave, provisjon, tjeneste eller annen ytelse som har mer enn en ubetydelig verdi.</article> <article class="defaultP" margin-top="true">§ 10 første ledd første punktum skal lyde:</article><article class="legalP" id="kapittel-6-ledd-3">Den som yter helse- og omsorgstjenester, skal gi informasjon til den som har krav på det etter reglene i pasient- og brukerrettighetsloven §§ 3-2 til 3-4.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-6-foreslåttparagraf-1"><span class="futureLegalArticleHeader">§ 13. <span class="legalArticleTitle">Markedsføring</span></span><article class="legalP" id="kapittel-6-foreslåttparagraf-1-ledd-1">Markedsføring av helse- og omsorgstjenester skal være forsvarlig, nøktern og saklig.</article><article class="legalP" id="kapittel-6-foreslåttparagraf-1-ledd-2">Ved markedsføring av virksomhet som yter helse- og omsorgstjenester, gjelder første ledd tilsvarende.</article><article class="legalP" id="kapittel-6-foreslåttparagraf-1-ledd-3">Departementet kan i forskrift gi nærmere bestemmelser om markedsføring av helse- og omsorgstjenester, og kan herunder fastsette forbud mot visse former for markedsføring.</article></article> <article class="defaultP" margin-top="true">§ 16 overskriften skal lyde:</article> <article class="defaultP" margin-top="true"><i>Organisering av virksomhet som yter helse- og omsorgstjenester</i></article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-6-ledd-4">Virksomhet som yter helse- og omsorgstjenester, skal organiseres slik at helsepersonellet blir i stand til å overholde sine lovpålagte plikter.</article> <article class="defaultP" margin-top="true">§ 43 tredje ledd tredje punktum skal lyde</article><article class="legalP" id="kapittel-6-ledd-5">Dersom fylkesmannen mener at sletting kan være i strid med arkivlova §§ 9 eller 18, skal det også innhentes uttalelse fra Riksarkivaren.</article> <article class="defaultP" margin-top="true">§ 58 første ledd første punktum skal lyde:</article><article class="legalP" id="kapittel-6-ledd-6">Hvis det er grunn til å tro at vilkårene for tilbakekall er tilstede og helsepersonellet anses å være til fare for sikkerheten i helse- og omsorgstjenesten, kan Statens helsetilsyn suspendere autorisasjon, lisens eller spesialistgodkjenning inntil det er tatt endelig beslutning i saken.</article> <article class="defaultP" margin-top="true">§ 61 første punktum skal lyde:</article><article class="legalP" id="kapittel-6-ledd-7">Helsepersonell kan selv gi avkall på autorisasjon, lisens eller spesialistgodkjenning ved skriftlig erklæring til fylkesmannen.</article> <article class="defaultP" margin-top="true">§ 63 tredje ledd første punktum skal lyde:</article><article class="legalP" id="kapittel-6-ledd-8">Helsepersonell kan selv gi avkall på retten til å rekvirere legemidler som nevnt i første ledd ved skriftlig erklæring til fylkesmannen.</article></section><section class="section" data-name="kapVII" id="kapittel-7" data-lovdata-URL="LTI/lov/2012-06-22-46/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I lov 15. juni 2001 nr. 93 om helseforetak m.m. gjøres følgende endringer:</article> <article class="defaultP" margin-top="true">§ 33 tredje ledd oppheves.</article> <article class="defaultP" margin-top="true">§ 35 nytt tredje ledd skal lyde:</article><article class="legalP" id="kapittel-7-ledd-2">Regionalt helseforetak skal sørge for at den enkelte pasients utvidede rett til bruk av samisk språk i spesialisthelsetjenesten blir ivaretatt, jf. sameloven § 3-1 nr. 4 og § 3-5.</article></section><section class="section" data-name="kapVIII" id="kapittel-8" data-lovdata-URL="LTI/lov/2012-06-22-46/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I lov 24. juni 2011 nr. 29 om folkehelsearbeid skal § 10 tredje ledd første punktum lyde:</article><article class="legalP" id="kapittel-8-ledd-2">Dersom godkjenning eller vurdering fra akkreditert inspeksjonsorgan ikke foreligger, kan kommunen kreve virksomheten stanset.</article></section><section class="section" data-name="kapIX" id="kapittel-9" data-lovdata-URL="LTI/lov/2012-06-22-46/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I lov 24. juni 2011 nr. 30 om kommunale helse- og omsorgstjenester m.m. gjøres følgende endringer:</article> <article class="defaultP" margin-top="true">§ 6-2 første ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-9-ledd-1-punkt-1"><article class="legalP" id="kapittel-9-ledd-1-punkt-1-ledd-1">beskrivelse av kommunens tilbud om døgnopphold for øyeblikkelig hjelp etter § 3-5 tredje ledd,</article></article></li></ul></article> <article class="defaultP" margin-top="true">§ 10-2 første ledd skal lyde:</article><article class="legalP" id="kapittel-9-ledd-2">Dersom noen utsetter sin fysiske eller psykiske helse for fare ved omfattende og vedvarende misbruk, og dersom hjelpetiltak ikke er tilstrekkelig, kan det vedtas at vedkommende uten eget samtykke kan tas inn i en institusjon utpekt av regionalt helseforetak, jf. spesialisthelsetjenesteloven § 2-1a fjerde ledd, for undersøkelse og tilrettelegging av behandling, og holdes tilbake der i opptil tre måneder.</article> <article class="defaultP" margin-top="true">§ 10-3 første ledd første punktum skal lyde:</article><article class="legalP" id="kapittel-9-ledd-3">Det kan vedtas at en gravid rusmiddelavhengig uten eget samtykke skal tas inn på institusjon utpekt av regionalt helseforetak, jf. spesialisthelsetjenesteloven § 2-1a fjerde ledd, og holdes tilbake der i hele svangerskapet dersom misbruket er av en slik art at det er overveiende sannsynlig at barnet vil bli født med skade, og dersom hjelpetiltak ikke er tilstrekkelig.</article> <article class="defaultP" margin-top="true">§ 10-4 første ledd skal lyde:</article><article class="legalP" id="kapittel-9-ledd-4">Når en rusmiddelavhengig på grunnlag av eget samtykke blir tatt inn i en institusjon utpekt av regionalt helseforetak, jf. spesialisthelsetjenesteloven § 2-1a fjerde ledd, kan institusjonen sette som vilkår at den rusmiddelavhengige kan holdes tilbake i opptil tre uker regnet fra inntaket.</article></section><section class="section" data-name="kapX" id="kapittel-10" data-lovdata-URL="LTI/lov/2012-06-22-46/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I lov 21. desember 2007 nr. 123 om endringer i pasientrettighetsloven m.m. oppheves i avsnitt II endringen i lov 2. juli 1999 nr. 61 om spesialisthelsetjenesten m.m. § 3-14 andre ledd.</article></section><section class="section" data-name="kapXI" id="kapittel-11" data-lovdata-URL="LTI/lov/2012-06-22-46/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">Lovendringene trer i kraft straks, med unntak for endringen i lovvedtakets avsnitt IV i lov 2. juli 1999 nr. 61 om spesialisthelsetjenesten m.m. § 3-14 andre ledd, som trer i kraft fra den tid Kongen bestemmer.</article></section></main></body></html>