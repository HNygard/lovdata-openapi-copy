<!DOCTYPE html><html lang="no"><head><title>Forskrift om endring i forskrift om energimerking mv. av nye personbiler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-10-10-963</dd><dt class="dokid">DokumentID</dt><dd class="dokid">LTI/forskrift/2012-10-10-963</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 11 s 1972</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-07-11-829</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§6</li><li>lov/1981-12-18-90/§7</li><li>lov/1981-12-18-90/§8</li><li>lov/1981-12-18-90/§10</li><li>forskrift/2011-01-28-101</li><li>forskrift/2011-02-14-749</li></ul></dd><dt class="dateOfPublication">Kunngjort</dt><dd class="dateOfPublication">2012-10-12 15:20</dd><dt class="lastupdated">Rettet</dt><dd class="lastupdated">2012-10-19 (§ 2, § 3, § 4)</dd><dt class="journalNumber">Journalnummer</dt><dd class="journalNumber">2012-0804</dd><dt class="titleShort">Korttittel</dt><dd class="titleShort">Endr. i forskrift om energimerking av nye biler</dd><dt class="title">Tittel</dt><dd class="title">Forskrift om endring i forskrift om energimerking mv. av nye personbiler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 10. oktober 2012 med hjemmel i lov 18. desember 1981 nr. 90 om merking av forbruksvarer m.v. § 3, § 6 første ledd, § 7 fjerde ledd, § 8 og § 10, jf. delegeringsvedtak 28. januar 2011 nr. 101, jf. delegeringsvedtak 14. februar 2011 nr. 749.</dd><dt class="refid">RefID</dt><dd class="refid">forskrift/2012-10-10-963</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om energimerking mv. av nye personbiler<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-10-10-963" id="dokument"><h1>Forskrift om endring i forskrift om energimerking mv. av nye personbiler</h1><section class="section" data-name="kapI" id="kapittel-1" data-lovdata-URL="LTI/forskrift/2012-10-10-963/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. juli 2001 nr. 829 om energimerking mv. av nye personbiler gjøres følgende endringer:</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-2">Enhver som utstiller personbiler på et utsalgssted skal vederlagsfritt gi tilgang til den i § 6 nevnte oversikt over drivstofforbruk og CO<sub>2</sub> -utslipp til forbrukere som ber om det.</article> <article class="defaultP" margin-top="true">§ 3 første ledd tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">tekstene «En oversikt over drivstofføkonomi og CO<sub>2</sub> -utslipp med data om samtlige nye personbiler fins tilgjengelig på www.vegvesen.no (Nybilvelgeren). Tilgang til oversikten fås gratis på alle utsalgssteder.» og «Et kjøretøys drivstofforbruk og CO<sub>2</sub> -utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen.»</article></article></li></ul></article> <article class="defaultP" margin-top="true">§ 4 tredje ledd tredje strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">tekstene «En oversikt over drivstofføkonomi og CO<sub>2</sub> -utslipp med data om samtlige nye personbiler fins tilgjengelig på www.vegvesen.no (Nybilvelgeren). Tilgang til oversikten fås gratis på alle utsalgssteder.» Og «Et kjøretøysdrivstofforbruk og CO<sub>2</sub> -utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen.»</article></article></li></ul></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-3">Statens vegvesen utarbeider og ajourholder løpende en oversikt over drivstofforbruk og CO<sub>2</sub> -utslipp for nye personbiler, jf. art. 4 i direktiv 1999/94/EF, som endret ved direktiv 2003/73/EF. Oversikten gjøres tilgjengelig for forbrukerne på www.vegvesen.no (Nybilvelgeren). Forbrukerne skal ved forespørsel gis gratis tilgang til oversikten på utsalgsstedene og hos Statens vegvesen.</article> <article class="defaultP" margin-top="true">§ 7 <i>Tilsyn</i> skal lyde:</article><article class="legalP" id="kapittel-1-ledd-4">Regionvegkontoret fører tilsyn med at enhver som utstiller nye personbiler på et utsalgssted oppfyller bestemmelsene om miljømerking og miljøinformasjon slik dette er bestemt i § 2 og i bestemmelsene om salgsfremmende dokumentasjon i § 5. Regionvegkontoret kan også føre tilsyn med fabrikant og importør av nye personbiler for å se om de oppfyller bestemmelsene om salgsfremmende dokumentasjon i § 5.</article><article class="legalP" id="kapittel-1-ledd-5">Utsalgsstedet plikter å gi regionvegkontoret adgang til lokalene, utlevere dokumenter og bistå slik det ellers er nødvendig for å gjennomføre tilsyn.</article> <article class="defaultP" margin-top="true">§ 8 <i>Påbud om retting og tvangsmulkt</i> skal lyde:</article><article class="legalP" id="kapittel-1-ledd-6">Regionvegkontoret kan treffe vedtak om retting innen en gitt frist dersom tilsyn viser at utsalgsstedet eller fabrikant/importør overtrer bestemmelsene om miljømerking og miljøinformasjon i § 2 og § 5.</article><article class="legalP" id="kapittel-1-ledd-7">Dersom retting ikke er foretatt innen gitt frist, kan regionvegkontoret fastsette tvangsmulkt. Tvangsmulkten fastsettes som en mulkt løpende fra det tidspunktet en gitt frist for retting er overskredet og til retting er foretatt. Endelig vedtak om betaling av tvangsmulkt er tvangsgrunnlag for utlegg, jf. tvangsfullbyrdelsesloven § 7-2. Tvangsmulkt inndrives av regionvegkontoret.</article><article class="legalP" id="kapittel-1-ledd-8">Vegdirektoratet er klageinstans for vedtak om retting innen en gitt frist og tvangsmulkt truffet av regionvegkontoret.</article> <article class="defaultP" margin-top="true">§ 9 <i>Overtredelsesgebyr</i> skal lyde:</article><article class="legalP" id="kapittel-1-ledd-9">Dersom noen på vegne av utsalgsstedet forsettlig eller uaktsomt overtrer bestemmelsene om energimerking som fastsatt i § 2 første ledd, kan regionvegkontoret ilegge utsalgsstedet et overtredelsesgebyr på kr 3000,-. Gebyret kan ilegges på stedet.</article><article class="legalP" id="kapittel-1-ledd-10">Er ikke gebyret betalt innen tre uker etter ileggelsen, forhøyes det med femti prosent. Overtredelsesgebyret tilfaller staten.</article><article class="legalP" id="kapittel-1-ledd-11">Endelig vedtak om overtredelsesgebyr er tvangsgrunnlag for utlegg, jf. tvangsfullbyrdelsesloven § 7-2.</article><article class="legalP" id="kapittel-1-ledd-12">Klage over ilagt gebyr må fremmes innen tre uker regnet fra det tidspunkt da gebyret ble ilagt. Ved beregning av fristen gjelder forvaltningsloven § 29 fjerde ledd og § 30. Tingretten er klageinstans, men klagen fremsettes for regionvegkontoret. I klagen skal det oppgis de grunner klagen støtter seg på og eventuelle bevis. For øvrig gjelder forvaltningsloven § 32. Klage over ilagt gebyr hindrer ikke forhøyelse etter andre ledd.</article><article class="legalP" id="kapittel-1-ledd-13">Klagebehandlingen forberedes av regionvegkontoret. Gebyr eller forhøyelse av gebyr kan frafalles av regionvegkontoret. Søknad om frafallelse kan fremsettes sammen med, eller uavhengig av, klage til tingretten. I forbindelse med klage til tingretten skal spørsmålet om frafall av gebyr vurderes. Regionvegkontoret kan også oppheve ilagt gebyr dersom klageforberedelsen til tingretten viser at gebyret er ulovlig ilagt. For avgjørelse av søknad om frafallelse gjelder forvaltningslovens regler. Avgjørelse om frafallelse kan likevel ikke påklages.</article><article class="legalP" id="kapittel-1-ledd-14">Regionvegkontoret sender klagen til tingretten på det sted der utsalgsstedet har sin forretningsadresse. Ved tingrettens behandling av saken innkalles klageren til rettsmøte ved forkynning av stevning. Klage kan likevel avgjøres uten at det holdes rettsmøte dersom retten finner det ubetenkelig. Det er ikke nødvendig å innkalle klageren til rettsmøte hvor det bare avsies kjennelse. Dersom klager eller vitner innkalles til rettsmøte, skal også regionvegkontoret varsles.</article><article class="legalP" id="kapittel-1-ledd-15">Retten kan innhente de bevis den anser hensiktsmessig. Den kan gi regionvegkontoret pålegg og begjære rettergangsskritt foretatt ved andre retter. Under rettsmøte til behandling av klagen plikter enhver å møte og forklare seg som vitne i tingretten og framlegge dokumenter etter de regler som gjelder for hovedforhandlingen i straffesaker ved tingrett. Protokollasjon foretas etter reglene for hovedforhandling.</article><article class="legalP" id="kapittel-1-ledd-16">Uteblir klageren uten at det er opplyst eller sannsynlig at han har gyldig fravær, kan klagen avgjøres på grunnlag av sakens øvrige opplysninger.</article><article class="legalP" id="kapittel-1-ledd-17">Er det begjært oppfrisking for oversitting av klagefristen, kan tingretten ved behandling av begjæringen samtidig avgjøre selve saken. For øvrig gjelder straffeprosesslovens regler, herunder reglene i kap. 30 om saksomkostninger så langt de passer. Reglene i straffeprosessloven kap. 9 om offentlig forsvarer gjelder ikke. Forkynning i klagesaker kan foretas av en polititjenestemann.</article> <article class="defaultP" margin-top="true">§ 10 <i>Overgangsbestemmelser</i> erstatter gjeldende § 7 og skal lyde:</article><article class="legalP" id="kapittel-1-ledd-18">Energimerker som nevnt i § 3, plakat/elektronisk skjerm som nevnt i § 4 og salgsfremmende dokumentasjon som nevnt i § 5 og som ikke er i overensstemmelse med forskriftens krav, kan benyttes inntil 6 måneder etter denne forskriftens ikrafttredelse.</article> <article class="defaultP" margin-top="true">Gjeldende § 8 <i>Ikrafttredelse</i> blir ny § 11.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-10-10-963/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2013.</article></section></main></body></html>