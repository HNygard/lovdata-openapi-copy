<!DOCTYPE html><html lang="no"><head><title>Forskrift om gebyr til Statens jernbanetilsyn for tilsyn med tau- og kabelbaner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-10-31</dd><dt class="dokid">DokumentID</dt><dd class="dokid">LTI/forskrift/2012-01-10-31</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 2 s 318</dd><dt class="dateInForce">I kraft fra</dt><dd class="dateInForce">2012-01-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-05-03-446</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1912-06-14-1/§1a</li><li>lov/1912-06-14-1/§1b</li><li>lov/1993-06-11-100/§14</li><li>forskrift/2002-05-03-446/§4</li><li>forskrift/2002-05-03-446/§15</li><li>forskrift/2002-05-03-446/§31a</li><li>forskrift/2002-05-03-446/§35</li><li>forskrift/2002-05-03-453/§8-5</li><li>lov/1967-02-10/§27a</li></ul></dd><dt class="dateOfPublication">Kunngjort</dt><dd class="dateOfPublication">2012-01-24 14:30</dd><dt class="journalNumber">Journalnummer</dt><dd class="journalNumber">2012-0038</dd><dt class="titleShort">Korttittel</dt><dd class="titleShort">Forskrift om gebyr for tilsyn med taubaner mv.</dd><dt class="title">Tittel</dt><dd class="title">Forskrift om gebyr til Statens jernbanetilsyn for tilsyn med tau- og kabelbaner mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 10. januar 2012 med hjemmel i lov 14. juni 1912 nr. 1 om anlæg av taugbaner og løipestrenger mv. § 1a annet ledd og § 1b fjerde ledd, lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 14, forskrift 3. mai 2002 nr. 446 om bygging og drift av taubaner og kabelbaner § 4 femte ledd annet punktum, § 15, § 31a og § 35, forskrift 3. mai 2002 nr. 453 om tekniske krav til taubaneanlegg inkludert kabelbaneanlegg til persontransport § 8-5 og lov 10. februar 1967 om behandlingsmåten i forvaltningssaker (forvaltningsloven) § 27a.</dd><dt class="refid">RefID</dt><dd class="refid">forskrift/2012-01-10-31</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr til Statens jernbanetilsyn for tilsyn med tau- og kabelbaner mv.<ul class="tocSubUl"><li>Kapittel I. Innledende og generelle gebyrbestemmelser<ul class="tocSubUl"><li>§ 1. Formål</li><li>§ 2. Årsgebyr</li><li>§ 3. Gebyr for dokumentgjennomgang, besiktigelser, prøver mv. i forbindelse med tildeling av konsesjon, tillatelse til drift og driftstillatelse</li><li>§ 4. Gebyr for utstedelse av flere driftstillatelser</li><li>§ 5. Gebyr for magnetinduktiv prøving</li><li>§ 6. Gebyr for ekstra tilsyn av tau- og kabelbaneanlegg</li><li>§ 7. Gebyr for sertifisering av driftsledere</li><li>§ 8. Gebyr i forbindelse med omsetning av delsystemer og sikkerhetskomponenter for tau- og kabelbaneanlegg</li><li>§ 9. Innkreving, forfallsdato og tvangsgrunnlag for utlegg</li><li>§ 10. Klage. Reduksjon av gebyr</li><li>§ 11. Ikrafttredelse</li><li>§ 12. Opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-10-31" id="dokument"><h1>Forskrift om gebyr til Statens jernbanetilsyn for tilsyn med tau- og kabelbaner mv.</h1><section class="section" data-name="kapI" id="kapittel-1" data-lovdata-URL="LTI/forskrift/2012-01-10-31/KAPITTEL_1"><h2>Kapittel I. Innledende og generelle gebyrbestemmelser</h2><article class="legalArticle" data-lovdata-URL="LTI/forskrift/2012-01-10-31/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften fastsetter Statens jernbanetilsyn v/Taubanetilsynets gebyrer for tilsynsoppgaver med tau- og kabelbaneanlegg.</article></article><article class="legalArticle" data-lovdata-URL="LTI/forskrift/2012-01-10-31/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Årsgebyr</span></h3><article class="legalP" id="kapittel-1-paragraf-2-ledd-1">Den som har konsesjon til anlegg og drift av taubane og den som har tillatelse for drift av kabelbane, og som har driftstillatelse fra Taubanetilsynet pr. 1. januar, skal betale et årlig gebyr.</article><article class="legalP" id="kapittel-1-paragraf-2-ledd-2">Årsgebyret skal dekke Statens jernbanetilsyn v/Taubanetilsynets kostnader med tilsyn med eksisterende tau- og kabelbaner, administrasjon, regelutvikling, skadeundersøkelse og andre felleskostnader.</article><article class="legalP" id="kapittel-1-paragraf-2-ledd-3">Ved oppstart av ny tau- eller kabelbane eller ved oppstart av eksisterende tau- og kabelbane etter lengre tids stopp skal årsgebyret reduseres, slik at gebyr betales for antall hele måneder anlegget er i drift.</article><article class="legalP" id="kapittel-1-paragraf-2-ledd-4">Den som har konsesjon til anlegg og drift av taubane og den som har tillatelse for drift av kabelbane, og som ikke ønsker at tau- eller kabelbane med driftstillatelse pr. 1. januar skal settes i drift inneværende år, må senest 1. februar samme år skriftlig anmode Statens jernbanetilsyn v/Taubanetilsynet om å få driftstillatelse inndratt for å unngå årsgebyr.</article><article class="legalP" id="kapittel-1-paragraf-2-ledd-5">Årsgebyr for inndratt driftstillatelse slutter å løpe ved førstkommende årsskifte.</article><article class="legalP" id="kapittel-1-paragraf-2-ledd-6">Årsgebyr skal innkreves, eventuelt i etterskudd, for tau- og kabelbaneanlegg som vært benyttet uten driftstillatelse.</article><article class="legalP" id="kapittel-1-paragraf-2-ledd-7">Følgende satser skal legges til grunn for beregning av årsgebyr:<ul class="defaultList"><li><article class="listArticle" id="kapittel-1-paragraf-2-ledd-7-punkt-1"><article class="legalP" id="kapittel-1-paragraf-2-ledd-7-punkt-1-ledd-1"><i>Skitau</i><br />Årsgebyr for skitau kr 3350,-</article></article></li><li><article class="listArticle" id="kapittel-1-paragraf-2-ledd-7-punkt-2"><article class="legalP" id="kapittel-1-paragraf-2-ledd-7-punkt-2-ledd-1"><i>Skitrekk</i><br />Årsgebyr for skitrekk med lengde mindre enn 250 meter kr 5690,-<br />Årsgebyr for skitrekk med lengde mellom 250 og 300 meter kr 8330,-<br />Årsgebyr for skitrekk med lengde mellom 300 og 350 meter kr 10&#xa0;870,-<br />Årsgebyr for skitrekk med lengde mellom 350 og 400 meter kr 13&#xa0;510,-<br />Årsgebyr for skitrekk med lengde over 400 meter kr 16&#xa0;150,-</article></article></li><li><article class="listArticle" id="kapittel-1-paragraf-2-ledd-7-punkt-3"><article class="legalP" id="kapittel-1-paragraf-2-ledd-7-punkt-3-ledd-1"><i>Stolheis med faste klemmer</i><br />Årsgebyr for stolheis med faste klemmer med lengde mindre enn 300 meter kr 10&#xa0;460,-<br />Årsgebyr for stolheis med faste klemmer med lengde større enn 300 og mindre enn 400 meter kr 15&#xa0;750,-<br />Årsgebyr for stolheis med faste klemmer med lengde større enn 400 meter kr 21&#xa0;030,-</article></article></li><li><article class="listArticle" id="kapittel-1-paragraf-2-ledd-7-punkt-4"><article class="legalP" id="kapittel-1-paragraf-2-ledd-7-punkt-4-ledd-1"><i>Stolheis med løsbare klemmer</i><br />Årsgebyr for stolheis med løsbare klemmer kr 26&#xa0;420,-</article></article></li><li><article class="listArticle" id="kapittel-1-paragraf-2-ledd-7-punkt-5"><article class="legalP" id="kapittel-1-paragraf-2-ledd-7-punkt-5-ledd-1"><i>Kabelbaner</i><br />Årsgebyr for kabelbaner kr 26&#xa0;420,-</article></article></li><li><article class="listArticle" id="kapittel-1-paragraf-2-ledd-7-punkt-6"><article class="legalP" id="kapittel-1-paragraf-2-ledd-7-punkt-6-ledd-1"><i>Totausbaner</i><br />Årsgebyr for totausbaner kr 26&#xa0;420,-</article></article></li><li><article class="listArticle" id="kapittel-1-paragraf-2-ledd-7-punkt-7"><article class="legalP" id="kapittel-1-paragraf-2-ledd-7-punkt-7-ledd-1"><i>Kabelkraner</i><br />Årsavgift for kabelbaner kr 21&#xa0;740,-</article></article></li><li><article class="listArticle" id="kapittel-1-paragraf-2-ledd-7-punkt-8"><article class="legalP" id="kapittel-1-paragraf-2-ledd-7-punkt-8-ledd-1"><i>Godstaubaner</i><br />Årsgebyr for godstaubaner kr 6100,-</article></article></li><li><article class="listArticle" id="kapittel-1-paragraf-2-ledd-7-punkt-9"><article class="legalP" id="kapittel-1-paragraf-2-ledd-7-punkt-9-ledd-1"><i>Årsgebyr for andre tau- og kabelbaner</i><br />Årsgebyr for andre tau- og kabelbaner fastsettes individuelt av Statens jernbanetilsyn for det enkelte anlegg.</article></article></li></ul></article></article><article class="legalArticle" data-lovdata-URL="LTI/forskrift/2012-01-10-31/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr for dokumentgjennomgang, besiktigelser, prøver mv. i forbindelse med tildeling av konsesjon, tillatelse til drift og driftstillatelse</span></h3><article class="legalP" id="kapittel-1-paragraf-3-ledd-1">Den som søker konsesjon til og den som søker tillatelse for drift av henholdsvis tau- og kabelbaneanlegg skal betale gebyr for Statens jernbanetilsyn v/Taubanetilsynets dokumentgjennomgang, prøver mv. i forbindelse med tildeling av konsesjon, tillatelse til drift og driftstillatelse for tau- og kabelbaneanlegg.</article><article class="legalP" id="kapittel-1-paragraf-3-ledd-2">Faktisk saksbehandlingstid med en timesats på kr 1350,- skal legges til grunn.</article><article class="legalP" id="kapittel-1-paragraf-3-ledd-3">Ved førstegangstilsyn skal faktisk saksbehandlingstid inkludere tidsbruk for ferdigbesiktigelse og rapport. Reisetid og reisekostnader skal normalt dekkes av årsavgiften og ikke av gebyret i henhold til denne bestemmelsen. Ekstraordinære kostnader skal gebyrlegges i sin helhet.</article></article><article class="legalArticle" data-lovdata-URL="LTI/forskrift/2012-01-10-31/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gebyr for utstedelse av flere driftstillatelser</span></h3><article class="legalP" id="kapittel-1-paragraf-4-ledd-1">Utstedelse av en eller to driftstillatelser til samme konsesjonshaver skal gebyrlegges med kr 2000,- per tillatelse. Ved utstedelse av flere enn to skal de overskytende gebyrlegges med kr 1000,-.</article></article><article class="legalArticle" data-lovdata-URL="LTI/forskrift/2012-01-10-31/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gebyr for magnetinduktiv prøving</span></h3><article class="legalP" id="kapittel-1-paragraf-5-ledd-1">Forberedelse av prøve, prøvingen og rapportering skal gebyrlegges med en timesats på kr 1350,-.</article><article class="legalP" id="kapittel-1-paragraf-5-ledd-2">Apparatleie skal i tillegg gebyrlegges med kr 1600,- per prøvet tau.</article><article class="legalP" id="kapittel-1-paragraf-5-ledd-3">Reisetid og reisekostnader skal normalt dekkes av årsavgiften og ikke av gebyret i henhold til denne bestemmelsen. Ekstraordinære kostnader skal gebyrlegges i sin helhet.</article></article><article class="legalArticle" data-lovdata-URL="LTI/forskrift/2012-01-10-31/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr for ekstra tilsyn av tau- og kabelbaneanlegg</span></h3><article class="legalP" id="kapittel-1-paragraf-6-ledd-1">Den som har konsesjon til og den som har tillatelse for drift av henholdsvis tau- og kabelbaneanlegg skal betale gebyr til Statens jernbanetilsyn v/Taubanetilsynet for ekstra tilsyn og prøving av tau- og kabelbaneanlegg som av spesielle konstruktive, tilstandsmessige, bruksmessige eller andre årsaker må ha tilsyn eller prøving – i tillegg til den løpende kontroll.</article><article class="legalP" id="kapittel-1-paragraf-6-ledd-2">Faktisk saksbehandlingstid med en timesats på kr 1350,- skal legges til grunn.</article><article class="legalP" id="kapittel-1-paragraf-6-ledd-3">Reisetid og reisekostnader skal normalt dekkes av årsavgiften og ikke av gebyret i henhold til denne bestemmelsen. Ekstraordinære kostnader skal gebyrlegges i sin helhet.</article></article><article class="legalArticle" data-lovdata-URL="LTI/forskrift/2012-01-10-31/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Gebyr for sertifisering av driftsledere</span></h3><article class="legalP" id="kapittel-1-paragraf-7-ledd-1">Gebyr for behandling og utstedelse av sertifikat for driftsledere og stedfortredere på tau- og kabelbaneanlegg skal gebyrlegges med kr 3000,-</article><article class="legalP" id="kapittel-1-paragraf-7-ledd-2">Ny behandling av sertifikat (fornyet eksamen) skal gebyrlegges med kr 2500,-.</article></article><article class="legalArticle" data-lovdata-URL="LTI/forskrift/2012-01-10-31/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Gebyr i forbindelse med omsetning av delsystemer og sikkerhetskomponenter for tau- og kabelbaneanlegg</span></h3><article class="legalP" id="kapittel-1-paragraf-8-ledd-1">Gebyr for den som får pålegg etter § 1b annet ledd i lov om anlæg av taugbaner og løipestrenger, jf. forskrift om tekniske krav til taubaneanlegg inkludert kabelbaneanlegg til persontransport § 8-5 skal tilsvare Statens jernbanetilsyn v/Taubanetilsynets kostnader med tilsynet med en timesats på kroner 1350,-</article></article><article class="legalArticle" data-lovdata-URL="LTI/forskrift/2012-01-10-31/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Innkreving, forfallsdato og tvangsgrunnlag for utlegg</span></h3><article class="legalP" id="kapittel-1-paragraf-9-ledd-1">Statens jernbanetilsyn v/Taubanetilsynet skal kreve inn gebyr etter denne forskrift.</article><article class="legalP" id="kapittel-1-paragraf-9-ledd-2">Forfallsdato er en måned etter tidspunkt for utstedelse av gebyr.</article><article class="legalP" id="kapittel-1-paragraf-9-ledd-3">Pålegg om gebyr er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2012-01-10-31/§10" data-name="§10" id="kapittel-1-paragraf-10"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Klage. Reduksjon av gebyr</span></h3><article class="legalP" id="kapittel-1-paragraf-10-ledd-1">Individuelt fastsatte gebyr kan påklages til Samferdselsdepartementet.</article><article class="legalP" id="kapittel-1-paragraf-10-ledd-2">Statens jernbanetilsyn v/Taubanetilsynet kan etter søknad redusere gebyr som anses åpenbart urimelige. Søknad om nedsettelse utsetter ikke betalingsfristen. Vedtak etter søknad om redusert gebyr kan påklages til Samferdselsdepartementet.</article></article><article class="legalArticle" data-lovdata-URL="LTI/forskrift/2012-01-10-31/§11" data-name="§11" id="kapittel-1-paragraf-11"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h3><article class="legalP" id="kapittel-1-paragraf-11-ledd-1">Denne forskrift trer i kraft straks.</article></article><article class="legalArticle" data-lovdata-URL="LTI/forskrift/2012-01-10-31/§12" data-name="§12" id="kapittel-1-paragraf-12"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Opphevelse</span></h3><article class="legalP" id="kapittel-1-paragraf-12-ledd-1">Fra samme tid oppheves § 31a første ledd annen setning i forskrift 3. mai 2002 nr. 446 om bygging og drift av taubaner og kabelbaner.</article></article></section></main></body></html>