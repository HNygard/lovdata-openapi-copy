<!DOCTYPE html><html lang="no"><head><title>Forskrift om prisopplysninger for varer og tjenester</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-14-1066</dd><dt class="dokid">DokumentID</dt><dd class="dokid">LTI/forskrift/2012-11-14-1066</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 2119</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-22-1221</li><li>forskrift/1996-01-26-122</li><li>forskrift/1996-06-07-666</li><li>forskrift/1997-11-28-1382</li><li>forskrift/1997-12-12-1393</li><li>forskrift/1999-12-06-1256</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-01-09-2/§10</li></ul></dd><dt class="dateOfPublication">Kunngjort</dt><dd class="dateOfPublication">2012-11-16 14:00</dd><dt class="journalNumber">Journalnummer</dt><dd class="journalNumber">2012-0877</dd><dt class="titleShort">Korttittel</dt><dd class="titleShort">Prisopplysningsforskriften</dd><dt class="title">Tittel</dt><dd class="title">Forskrift om prisopplysninger for varer og tjenester</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne-, likestillings- og inkluderingsdepartementet 14. november 2012 med hjemmel i lov 9. januar 2009 nr. 2 om kontroll med markedsføring og avtalevilkår mv. (markedsføringsloven) § 10 annet og tredje ledd.</dd><dt class="refid">RefID</dt><dd class="refid">forskrift/2012-11-14-1066</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om prisopplysninger for varer og tjenester<ul class="tocSubUl"><li>Kapittel 1. Innledning<ul class="tocSubUl"><li>§ 1. Virkeområde</li><li>§ 2. Formålsbestemmelse</li><li>§ 3. Merverdiavgift mv.</li></ul></li><li>Kapittel 2. Prisopplysning for varer<ul class="tocSubUl"><li>§ 4. Definisjoner</li><li>§ 5. Krav til prisopplysning</li><li>§ 6. Beregning av enhetspris per kilo og liter</li><li>§ 7. Særskilt måleenhet for beregning av enhetspris</li><li>§ 8. Tvil om en vares enhetspris</li><li>§ 9. Unntak fra krav om enhetspris</li></ul></li><li>Kapittel 3. Prisopplysning for tjenester<ul class="tocSubUl"><li>§ 10. Opplysningspliktens innhold</li><li>§ 11. Prisliste og prisoppslag</li><li>§ 12. Pristilbud</li><li>§ 13. Spesifisert regning</li><li>§ 14. Prisopplysninger til nettbaserte prisportaler</li></ul></li><li>Kapittel 4. Særlig om prisopplysning for gravferdstjenester<ul class="tocSubUl"><li>§ 15. Prisopplysninger for gravferdstjenester</li><li>§ 16. Prisoversikt for gravferd</li><li>§ 17. Pristilbud</li></ul></li><li>Kapittel 5. Særlig om prisopplysning for tannhelsetjenester<ul class="tocSubUl"><li>§ 18. Pristilbud for tannhelsetjenester</li></ul></li><li>Kapittel 6. Særlig om prisopplysning for transport og salg av elektrisk kraft<ul class="tocSubUl"><li>§ 19. Definisjoner</li><li>§ 20. Opplysningsplikt ved avregninger og krav om forskuddsbetaling</li><li>§ 21. Opplysninger i informasjon og markedsføring</li><li>§ 22. Tilbud med variable kraftpriser</li></ul></li><li>Kapittel 7. Særlig om prisopplysning for serveringssteder<ul class="tocSubUl"><li>§ 23. Definisjon</li><li>§ 24. Prisoppslag</li><li>§ 25. Drikkevarer</li></ul></li><li>Kapittel 8. Avsluttende bestemmelser<ul class="tocSubUl"><li>§ 26. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-14-1066" id="dokument"><h1>Forskrift om prisopplysninger for varer og tjenester</h1><section class="section" data-name="kap1" id="kapittel-1" data-lovdata-URL="LTI/forskrift/2012-11-14-1066/KAPITTEL_1"><h2>Kapittel 1. Innledning</h2><article class="legalArticle" data-lovdata-URL="LTI/forskrift/2012-11-14-1066/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder næringsdrivende som er etablert i Norge og selger varer og tjenester til forbruker.</article><article class="legalP" id="kapittel-1-paragraf-1-ledd-2">Kapittel 2 gjelder ikke ved auksjonssalg.</article><article class="legalP" id="kapittel-1-paragraf-1-ledd-3">§ 11 første ledd annet punktum gjelder for all prisopplysning for en tjeneste. Kapittel 3 for øvrig gjelder ikke der det i lov eller forskrift er fastsatt regler om prisopplysning for en tjeneste. Lov 29. juni 2007 nr. 73 om eiendomsmegling og lov 19. juni 2009 nr. 103 om tjenestevirksomhet anses ikke å ha regler om prisopplysning for en tjeneste og forskriften gjelder. Lov 25. juni 1999 nr. 46 om finansavtaler og finansoppdrag anses å ha regler om prisopplysning for en tjeneste og forskriften gjelder ikke. § 14 første ledd bokstav b gjelder likevel for banktjenester.</article></article><article class="legalArticle" data-lovdata-URL="LTI/forskrift/2012-11-14-1066/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Formålsbestemmelse</span></h3><article class="legalP" id="kapittel-1-paragraf-2-ledd-1">Formålet med forskriften er å fremme god prisinformasjon for å bedre konkurransen mellom næringsdrivende og gjøre det enklere for forbrukeren å sammenligne priser.</article></article><article class="legalArticle" data-lovdata-URL="LTI/forskrift/2012-11-14-1066/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Merverdiavgift mv.</span></h3><article class="legalP" id="kapittel-1-paragraf-3-ledd-1">Alle priser det opplyses om skal inkludere merverdiavgift og offentlige avgifter.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2012-11-14-1066/KAPITTEL_2"><h2>Kapittel 2. Prisopplysning for varer</h2><article class="legalArticle" data-lovdata-URL="LTI/forskrift/2012-11-14-1066/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjoner</span></h3><article class="legalP" id="kapittel-2-paragraf-1-ledd-1">I dette kapitlet menes med<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1"><i>salgspris</i>: den fullstendige prisen for en bestemt mengde av varen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1"><i>enhetspris</i>: den fullstendige prisen som angis per liter eller kubikkmeter for varer som selges etter volum, per kilo for varer som selges etter vekt, per meter for varer som selges etter lengde og per kvadratmeter for varer som selges etter flatemål</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1"><i>varer som selges i løs vekt</i>: varer som ikke er ferdigpakket, og som veies eller måles opp i forbindelse med kjøpet</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1"><i>næringsmiddel</i>: vare som er bestemt for å konsumeres av mennesker, med unntak av legemidler</article></article></li><li data-li-identifier="e)" data-name="e)"><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1"><i>nettomengde</i>: den nettovekten eller det nettovolumet som står oppgitt på en vares pakning, det vil si den varemengden som pakningen anses å inneholde</article></article></li><li data-li-identifier="f)" data-name="f)"><article class="listArticle" id="kapittel-2-paragraf-1-ledd-1-punkt-6"><article class="legalP" id="kapittel-2-paragraf-1-ledd-1-punkt-6-ledd-1"><i>hovedvare</i>: vare uten lake, saus eller lignende, og som er ferdig til bruk uten at annen vare må tilsettes.</article></article></li></ul></article></article><article class="legalArticle" data-lovdata-URL="LTI/forskrift/2012-11-14-1066/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til prisopplysning</span></h3><article class="legalP" id="kapittel-2-paragraf-2-ledd-1">Næringsdrivende skal opplyse om en vares salgspris og enhetspris slik at prisene lett kan ses. Salgsprisen og enhetsprisen skal oppgis like tydelig på eller i umiddelbar nærhet av varen. Enhetsprisen skal angis med to desimaler til venstre for salgsprisen. Prisopplysningsplikten gjelder uten hensyn til hvor varen forevises.</article><article class="legalP" id="kapittel-2-paragraf-2-ledd-2">Opplyses det i skriftlig markedsføring om en vares salgspris, skal også enhetsprisen fremgå.</article><article class="legalP" id="kapittel-2-paragraf-2-ledd-3">Er salgsprisen identisk med enhetsprisen, er det ikke nødvendig å oppgi enhetsprisen. Selges varer i løs vekt, er det tilstrekkelig å oppgi enhetsprisen.</article><article class="legalP" id="kapittel-2-paragraf-2-ledd-4">Kravet til prisopplysning gjelder ikke for tobakksvarer.</article></article><article class="legalArticle" data-lovdata-URL="LTI/forskrift/2012-11-14-1066/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Beregning av enhetspris per kilo og liter</span></h3><article class="legalP" id="kapittel-2-paragraf-3-ledd-1">Enhetspris per kilo og liter beregnes slik<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">for produkter som består utelukkende av en hovedvare: salgsprisen divideres med nettomengden av varen</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">for næringsmidler med saus, lake, vann eller lignende: salgsprisen divideres med mengden av hovedvaren</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">for næringsmidler som krever tilsetning av vann, krydder eller annen vare med ubetydelig verdi: salgsprisen divideres med mengden av varen som er ferdig til bruk, når anbefalt blandingsforhold legges til grunn.</article></article></li></ul></article><article class="legalP" id="kapittel-2-paragraf-3-ledd-2">Ved beregning av enhetspris for varer som ikke selges i løs vekt skal det korrigeres for forventet svinn i tiden frem til salg til forbruker. For varer som frembys i standard nettovekt eller -volum kan enhetsprisen likevel oppgis på grunnlag av standardmengde dersom<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">vekt eller volum ikke avviker mer enn 5&#xa0;% fra standard mengde eller</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">vekt eller volum ligger innenfor de toleransegrenser som er fastsatt i forskrift 21. desember 2007 nr. 1730 om e-merking av ferdigpakninger.</article></article></li></ul></article></article><article class="legalArticle" data-lovdata-URL="LTI/forskrift/2012-11-14-1066/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Særskilt måleenhet for beregning av enhetspris</span></h3><article class="legalP" id="kapittel-2-paragraf-4-ledd-1">Enhetsprisen skal oppgis per stykk ved salg av servietter, kaffefilter, stearinlys, bleier, bind, tamponger og plast- og bæreposer.</article><article class="legalP" id="kapittel-2-paragraf-4-ledd-2">Enhetsprisen skal oppgis per 100 meter ved salg på rull av tørkepapir, toalettpapir, matpapir, bakepapir, aluminiumsfolie, plastfolie, innpakningspapir og limbånd eller tape.</article><article class="legalP" id="kapittel-2-paragraf-4-ledd-3">Enhetsprisen skal oppgis per standard vask eller behandling ved salg av følgende varer med anbefalt dosering: rengjøringsmidler til husholdningsbruk, bløtleggingsmidler og tøymyknere.</article></article><article class="legalArticle" data-lovdata-URL="LTI/forskrift/2012-11-14-1066/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tvil om en vares enhetspris</span></h3><article class="legalP" id="kapittel-2-paragraf-5-ledd-1">Ved tvil avgjør Forbrukerombudet hvilken måleenhet som skal danne grunnlag for beregningen av en vares enhetspris.</article></article><article class="legalArticle" data-lovdata-URL="LTI/forskrift/2012-11-14-1066/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Unntak fra krav om enhetspris</span></h3><article class="legalP" id="kapittel-2-paragraf-6-ledd-1">Følgende næringsmidler er unntatt fra plikten til å oppgi enhetsprisen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-1-punkt-1"><article class="legalP" id="kapittel-2-paragraf-6-ledd-1-punkt-1-ledd-1">pakninger med nettomengde under 50 gram eller 50 milliliter</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-1-punkt-2"><article class="legalP" id="kapittel-2-paragraf-6-ledd-1-punkt-2-ledd-1">varer med ulik enhetspris som selges ferdigpakket i én pakning</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-1-punkt-3"><article class="legalP" id="kapittel-2-paragraf-6-ledd-1-punkt-3-ledd-1">ferdig forberedte måltider med klart adskilte komponenter som selges ferdigpakket i én pakning</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-1-punkt-4"><article class="legalP" id="kapittel-2-paragraf-6-ledd-1-punkt-4-ledd-1">smørbrød, snitter, kanapéer og lignende</article></article></li><li data-li-identifier="e)" data-name="e)"><article class="listArticle" id="kapittel-2-paragraf-6-ledd-1-punkt-5"><article class="legalP" id="kapittel-2-paragraf-6-ledd-1-punkt-5-ledd-1">grønnsaker og urter som selges i potte eller bunt</article></article></li><li data-li-identifier="f)" data-name="f)"><article class="listArticle" id="kapittel-2-paragraf-6-ledd-1-punkt-6"><article class="legalP" id="kapittel-2-paragraf-6-ledd-1-punkt-6-ledd-1">små spesialtomater som selges i beger eller brett</article></article></li><li data-li-identifier="g)" data-name="g)"><article class="listArticle" id="kapittel-2-paragraf-6-ledd-1-punkt-7"><article class="legalP" id="kapittel-2-paragraf-6-ledd-1-punkt-7-ledd-1">blomkål, brokkoli, stangselleri, agurk, salat og kinakål</article></article></li><li data-li-identifier="h)" data-name="h)"><article class="listArticle" id="kapittel-2-paragraf-6-ledd-1-punkt-8"><article class="legalP" id="kapittel-2-paragraf-6-ledd-1-punkt-8-ledd-1">konditorvarer, unntatt tørre kaker og kjeks</article></article></li><li data-li-identifier="i)" data-name="i)"><article class="listArticle" id="kapittel-2-paragraf-6-ledd-1-punkt-9"><article class="legalP" id="kapittel-2-paragraf-6-ledd-1-punkt-9-ledd-1">næringsmidler som krever tilsetning av vare hvor tilsetningsvarens verdi ikke er ubetydelig</article></article></li><li data-li-identifier="j)" data-name="j)"><article class="listArticle" id="kapittel-2-paragraf-6-ledd-1-punkt-10"><article class="legalP" id="kapittel-2-paragraf-6-ledd-1-punkt-10-ledd-1">kosttilskudd, jf. forskrift 20. mai 2004 nr. 755 om kosttilskudd.</article></article></li></ul></article><article class="legalP" id="kapittel-2-paragraf-6-ledd-2">Følgende andre varer er unntatt fra plikten til å oppgi enhetsprisen:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-6-ledd-2-punkt-1"><article class="legalP" id="kapittel-2-paragraf-6-ledd-2-punkt-1-ledd-1">varer som ikke kan deles uten at varens beskaffenhet eller egenskaper endres</article></article></li><li data-li-identifier="b)" data-name="b)"><article class="listArticle" id="kapittel-2-paragraf-6-ledd-2-punkt-2"><article class="legalP" id="kapittel-2-paragraf-6-ledd-2-punkt-2-ledd-1">pakninger med nettomengde under 50 gram eller 50 milliliter</article></article></li><li data-li-identifier="c)" data-name="c)"><article class="listArticle" id="kapittel-2-paragraf-6-ledd-2-punkt-3"><article class="legalP" id="kapittel-2-paragraf-6-ledd-2-punkt-3-ledd-1">varer med ulik enhetspris som selges ferdigpakket i én pakning</article></article></li><li data-li-identifier="d)" data-name="d)"><article class="listArticle" id="kapittel-2-paragraf-6-ledd-2-punkt-4"><article class="legalP" id="kapittel-2-paragraf-6-ledd-2-punkt-4-ledd-1">legemidler.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2012-11-14-1066/KAPITTEL_3"><h2>Kapittel 3. Prisopplysning for tjenester</h2><article class="legalArticle" data-lovdata-URL="LTI/forskrift/2012-11-14-1066/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Opplysningspliktens innhold</span></h3><article class="legalP" id="kapittel-3-paragraf-1-ledd-1">Den næringsdrivende skal opplyse om de fullstendige prisene på de tjenestene som tilbys.</article><article class="legalP" id="kapittel-3-paragraf-1-ledd-2">Varierer stykkprisen på en tjeneste innenfor et bestemt intervall, skal høyeste og laveste pris innenfor intervallet opplyses. Eventuelle minstepriser skal oppgis.</article><article class="legalP" id="kapittel-3-paragraf-1-ledd-3">Er ikke annet opplyst, skal en pris dekke alle materialer og ytelser, også fra underleverandører, som inngår i tjenesten som tilbys. Har den næringsdrivende forretningsvilkår som medfører tillegg til prisen på en tjeneste, skal tilleggene oppgis særskilt.</article><article class="legalP" id="kapittel-3-paragraf-1-ledd-4">Er det ikke praktisk mulig å oppgi prisen på en tjeneste som fastsatt i første til tredje ledd, skal den næringsdrivende informere om hvordan prisen på en tjeneste blir beregnet.</article><article class="legalP" id="kapittel-3-paragraf-1-ledd-5">Kravene gjelder også ved muntlig prisopplysning, og dersom det ved markedsføring opplyses om priser eller enhetspriser.</article><article class="legalP" id="kapittel-3-paragraf-1-ledd-6">Den næringsdrivende skal informere om sine betalingsbetingelser før det inngås avtale med forbruker.</article></article><article class="legalArticle" data-lovdata-URL="LTI/forskrift/2012-11-14-1066/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Prisliste og prisoppslag</span></h3><article class="legalP" id="kapittel-3-paragraf-2-ledd-1">Prisopplysning skal gis ved lett synlig prisoppslag eller ved prisliste lagt frem på det stedet tjenesten vanligvis bestilles. Har den næringsdrivende hjemmeside på Internett, skal oppdatert prisliste også fremgå av hjemmesiden.</article><article class="legalP" id="kapittel-3-paragraf-2-ledd-2">Prisliste og prisoppslag skal, så langt det er praktisk mulig, inneholde opplysninger om den næringsdrivendes betalingsbetingelser.</article></article><article class="legalArticle" data-lovdata-URL="LTI/forskrift/2012-11-14-1066/§12" data-name="§12" id="kapittel-3-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Pristilbud</span></h3><article class="legalP" id="kapittel-3-paragraf-3-ledd-1">Dersom forbrukeren ber om det, skal den næringsdrivende gi skriftlig pristilbud før avtale om en tjeneste inngås. Pristilbudet skal, med mindre forbrukeren uttrykker ønske om noe annet, inneholde alle deltjenester og varer som inngår i tjenesten og angi totalprisen så langt det er praktisk mulig.</article><article class="legalP" id="kapittel-3-paragraf-3-ledd-2">Er prisen på deltjenester og varer usikker, skal forholdene som vil påvirke den endelige prisen, oppgis. Dersom den næringsdrivende etter at tjenesten er påbegynt levert oppdager nye forhold som gjør at prisen vil øke i forhold til tilbudet, skal forbrukeren straks orienteres om det.</article></article><article class="legalArticle" data-lovdata-URL="LTI/forskrift/2012-11-14-1066/§13" data-name="§13" id="kapittel-3-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Spesifisert regning</span></h3><article class="legalP" id="kapittel-3-paragraf-4-ledd-1">Den næringsdrivende skal gi forbrukeren spesifisert regning når tjenesten er utført. Regningen skal være så utfyllende at forbrukeren kan kontrollere hvilke varer og tjenester som er mottatt og hvilke priser som er beregnet.</article><article class="legalP" id="kapittel-3-paragraf-4-ledd-2">Plikten til å gi spesifisert regning gjelder ikke ved nyoppføring av bolig.</article><article class="legalP" id="kapittel-3-paragraf-4-ledd-3">Tilbys håndverkertjenester til en forbruker til forhåndsavtalt pris, plikter den næringsdrivende bare å gi spesifisert regning når forbrukeren krever regning, jf. lov 16. juni 1989 nr. 63 om håndverktjenester m.m. for forbrukere § 36.</article></article><article class="legalArticle" data-lovdata-URL="LTI/forskrift/2012-11-14-1066/§14" data-name="§14" id="kapittel-3-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Prisopplysninger til nettbaserte prisportaler</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-5-punkt-1"><article class="legalP" id="kapittel-3-paragraf-5-punkt-1-ledd-1">Prisopplysninger for tannhelsetjenester registreres i elektronisk prisportal for tannhelsetjenester.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-5-punkt-2"><article class="legalP" id="kapittel-3-paragraf-5-punkt-2-ledd-1">Prisopplysninger for banktjenester registreres i Finansportalen.</article></article></li></ul><article class="legalP" id="kapittel-3-paragraf-5-ledd-1">Næringsdrivende har plikt til å registrere prisopplysninger på den måte som fastsettes av prisportalen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2012-11-14-1066/KAPITTEL_4"><h2>Kapittel 4. Særlig om prisopplysning for gravferdstjenester</h2><article class="legalArticle" data-lovdata-URL="LTI/forskrift/2012-11-14-1066/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Prisopplysninger for gravferdstjenester</span></h3><article class="legalP" id="kapittel-4-paragraf-1-ledd-1">Et gravferdsbyrå skal ha skriftlige prisopplysninger til utdeling. Prisopplysningene skal tilbys en forbruker uoppfordret ved første gangs henvendelse eller konsultasjon.</article><article class="legalP" id="kapittel-4-paragraf-1-ledd-2">Prisopplysningene skal inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">en liste over priser på alle gravferdsbyråets produkter</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">en prisoversikt for gravferd, jf. § 16</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">informasjon om hovedpunktene i folketrygdloven kapittel 7 om gravferdsstønad og stønad ved båretransport.</article></article></li></ul></article><article class="legalP" id="kapittel-4-paragraf-1-ledd-3">Dersom gravferdsbyrået krever betaling for konsultasjon utenfor byråets lokaler, skal det opplyses om det senest når forbrukeren inngår avtale om konsultasjon. Det samme gjelder dersom byrået krever høyere priser for konsultasjon utenfor ordinær arbeidstid.</article></article><article class="legalArticle" data-lovdata-URL="LTI/forskrift/2012-11-14-1066/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Prisoversikt for gravferd</span></h3><article class="legalP" id="kapittel-4-paragraf-2-ledd-1">I en oversikt over pris for gravferd skal det opplyses om hvilket geografisk område prisene gjelder for. Dersom gravferdsbyrået krever inn kommunale avgifter, skal disse fremgå av prisoversikten.</article><article class="legalP" id="kapittel-4-paragraf-2-ledd-2">Prisoversikten skal inneholde minimums- og maksimumspriser for varer og tjenester som gravferdsbyrået leverer eller formidler. Minimums- og maksimumsprisene skal summeres hver for seg, slik at laveste og høyeste totalsum fremgår.</article><article class="legalP" id="kapittel-4-paragraf-2-ledd-3">Minimums- og maksimumspriser skal oppgis for<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-3-punkt-1"><article class="legalP" id="kapittel-4-paragraf-2-ledd-3-punkt-1-ledd-1">kiste, stell og nedlegging i kiste med <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-3-punkt-1-ledd-1-punkt-1"><article class="legalP" id="kapittel-4-paragraf-2-ledd-3-punkt-1-ledd-1-punkt-1-ledd-1">kiste, inkludert alt tilhørende utstyr og svøp/skjorte</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-3-punkt-1-ledd-1-punkt-2"><article class="legalP" id="kapittel-4-paragraf-2-ledd-3-punkt-1-ledd-1-punkt-2-ledd-1">stell og nedlegging i kiste.</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-3-punkt-2"><article class="legalP" id="kapittel-4-paragraf-2-ledd-3-punkt-2-ledd-1">transport med <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-3-punkt-2-ledd-1-punkt-1"><article class="legalP" id="kapittel-4-paragraf-2-ledd-3-punkt-2-ledd-1-punkt-1-ledd-1">bringing av den døde på båre fra dødssted til oppbevaringssted</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-3-punkt-2-ledd-1-punkt-2"><article class="legalP" id="kapittel-4-paragraf-2-ledd-3-punkt-2-ledd-1-punkt-2-ledd-1">bringing av kiste til dødssted eller oppbevaringssted for avdøde</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-3-punkt-2-ledd-1-punkt-3"><article class="legalP" id="kapittel-4-paragraf-2-ledd-3-punkt-2-ledd-1-punkt-3-ledd-1">transport fra dødssted eller oppbevaringssted til seremonisted</article></article></li><li data-li-identifier="4." data-name="4."><article class="listArticle" id="kapittel-4-paragraf-2-ledd-3-punkt-2-ledd-1-punkt-4"><article class="legalP" id="kapittel-4-paragraf-2-ledd-3-punkt-2-ledd-1-punkt-4-ledd-1">transport av utstyr og mannskap til seremoni som byrået tar betalt for</article></article></li><li data-li-identifier="5." data-name="5."><article class="listArticle" id="kapittel-4-paragraf-2-ledd-3-punkt-2-ledd-1-punkt-5"><article class="legalP" id="kapittel-4-paragraf-2-ledd-3-punkt-2-ledd-1-punkt-5-ledd-1">transport av båre etter seremoni når det er nødvendig</article></article></li><li data-li-identifier="6." data-name="6."><article class="listArticle" id="kapittel-4-paragraf-2-ledd-3-punkt-2-ledd-1-punkt-6"><article class="legalP" id="kapittel-4-paragraf-2-ledd-3-punkt-2-ledd-1-punkt-6-ledd-1">øvrige tjenester knyttet til transport som byrået tar betalt for.</article></article></li></ul></article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-3-punkt-3"><article class="legalP" id="kapittel-4-paragraf-2-ledd-3-punkt-3-ledd-1">seremoni med <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-3-punkt-3-ledd-1-punkt-1"><article class="legalP" id="kapittel-4-paragraf-2-ledd-3-punkt-3-ledd-1-punkt-1-ledd-1">priser på assistanse fra henholdsvis én og to gravferdskonsulenter</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-3-punkt-3-ledd-1-punkt-2"><article class="legalP" id="kapittel-4-paragraf-2-ledd-3-punkt-3-ledd-1-punkt-2-ledd-1">pynt og hva pynten inkluderer</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-3-punkt-3-ledd-1-punkt-3"><article class="legalP" id="kapittel-4-paragraf-2-ledd-3-punkt-3-ledd-1-punkt-3-ledd-1">program i 50 eksemplarer</article></article></li><li data-li-identifier="4." data-name="4."><article class="listArticle" id="kapittel-4-paragraf-2-ledd-3-punkt-3-ledd-1-punkt-4"><article class="legalP" id="kapittel-4-paragraf-2-ledd-3-punkt-3-ledd-1-punkt-4-ledd-1">kistedekorasjon og</article></article></li><li data-li-identifier="5." data-name="5."><article class="listArticle" id="kapittel-4-paragraf-2-ledd-3-punkt-3-ledd-1-punkt-5"><article class="legalP" id="kapittel-4-paragraf-2-ledd-3-punkt-3-ledd-1-punkt-5-ledd-1">øvrige tjenester knyttet til seremoni som byrået tar betalt for.</article></article></li></ul></article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-3-punkt-4"><article class="legalP" id="kapittel-4-paragraf-2-ledd-3-punkt-4-ledd-1">honorarer og gebyrer med <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-3-punkt-4-ledd-1-punkt-1"><article class="legalP" id="kapittel-4-paragraf-2-ledd-3-punkt-4-ledd-1-punkt-1-ledd-1">byråets avgiftspliktige og avgiftsfrie honorarer og gebyrer og hva som inngår i honorarene.</article></article></li></ul></article></article></li></ul></article><article class="legalP" id="kapittel-4-paragraf-2-ledd-4">Prisoversikten skal inneholde pris for én dødsannonse over én spalte med størrelse på cirka 75 mm i den mest brukte avisen i distriktet.</article><article class="legalP" id="kapittel-4-paragraf-2-ledd-5">Minimumsprisen som oppgis etter tredje ledd bokstav d skal dekke planlegging, tilrettelegging og bestilling av varer og tjenester etter tredje ledd bokstav a til c og dødsannonse etter fjerde ledd.</article><article class="legalP" id="kapittel-4-paragraf-2-ledd-6">Prisoversikten skal fremgå av byråets hjemmeside på Internett.</article></article><article class="legalArticle" data-lovdata-URL="LTI/forskrift/2012-11-14-1066/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Pristilbud</span></h3><article class="legalP" id="kapittel-4-paragraf-3-ledd-1">Det skal opplyses om varer og tjenester som ikke er inkludert i pristilbudet og som kan medføre vesentlige utgifter i tilknytning til en gravferd. Slike varer og tjenester kan være utgifter til minnesamvær, musikkinnslag, gravstein, inskripsjon og kommunale avgifter.</article><article class="legalP" id="kapittel-4-paragraf-3-ledd-2">Inngår transport som gir grunnlag for søknad om transportrefusjon i gravferden, skal byråets pris for transport og refusjonsbeløpet fra folketrygden fremgå av pristilbudet. Byråets transportpris skal oppgis selv om avdøde er under 18 år og det gis full gravferdsstøtte etter folketrygdloven § 7-2 annet ledd første punktum.</article><article class="legalP" id="kapittel-4-paragraf-3-ledd-3">Forbrukeren skal gis rimelig tid til å sette seg inn i pristilbudet før hun eller han inngår en avtale om gravferdstjeneste.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2012-11-14-1066/KAPITTEL_5"><h2>Kapittel 5. Særlig om prisopplysning for tannhelsetjenester</h2><article class="legalArticle" data-lovdata-URL="LTI/forskrift/2012-11-14-1066/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Pristilbud for tannhelsetjenester</span></h3><article class="legalP" id="kapittel-5-paragraf-1-ledd-1">Vil totalprisen overstige kr 5000 skal tilbyderen av tannhelsetjeneste uoppfordret gi forbrukeren et skriftlig tilbud med totalprisen før behandlingen starter. Pristilbudet kan gis muntlig dersom all behandling foregår i den første konsultasjonen.</article><article class="legalP" id="kapittel-5-paragraf-1-ledd-2">Yter folketrygden stønad til tannbehandlingen, skal stønadsbeløpet fremgå av pristilbudet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2012-11-14-1066/KAPITTEL_6"><h2>Kapittel 6. Særlig om prisopplysning for transport og salg av elektrisk kraft</h2><article class="legalArticle" data-lovdata-URL="LTI/forskrift/2012-11-14-1066/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Definisjoner</span></h3><article class="legalP" id="kapittel-6-paragraf-1-ledd-1">I dette kapitlet menes med<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1"><i>nettleie</i>: alle priser som konsesjonær (nettselskapet) fastsetter for bruk av et elektrisk nettanlegg. Nettleien kan bestå av energiledd, fastledd og effektledd</article></article></li><li data-li-identifier="b)" data-name="b)"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1"><i>energiledd</i>: den pris per kWh nettselskapet krever for bruk av et elektrisk nettanlegg</article></article></li><li data-li-identifier="c)" data-name="c)"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1"><i>fastledd</i>: den pris per år nettselskapet krever for å være tilknyttet et elektrisk nettanlegg</article></article></li><li data-li-identifier="d)" data-name="d)"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1"><i>effektledd:</i> den pris per kW nettselskapet krever for bruk av et elektrisk nettanlegg</article></article></li><li data-li-identifier="e)" data-name="e)"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1"><i>kraftpris</i>: den pris per kWh den næringsdrivende krever for salg av elektrisk kraft til forbruker</article></article></li><li data-li-identifier="f)" data-name="f)"><article class="listArticle" id="kapittel-6-paragraf-1-ledd-1-punkt-6"><article class="legalP" id="kapittel-6-paragraf-1-ledd-1-punkt-6-ledd-1"><i>fastbeløp</i>: den faste pris forbrukeren årlig må betale i tillegg til kraftpris</article></article></li><li data-li-identifier="g)" data-name="g)"><article class="listArticle" id="kapittel-6-paragraf-1-ledd-1-punkt-7"><article class="legalP" id="kapittel-6-paragraf-1-ledd-1-punkt-7-ledd-1"><i>justert innmatingsprofil</i>: en beregnet prosentvis fordeling av forbruket som viser forbruksmønsteret til gjennomsnittskunden, jf. forskrift 11. mars 1999 nr. 301 om måling, avregning og samordnet opptreden ved kraftomsetning og fakturering av nettjenester § 1-3.</article></article></li></ul></article></article><article class="legalArticle" data-lovdata-URL="LTI/forskrift/2012-11-14-1066/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Opplysningsplikt ved avregninger og krav om forskuddsbetaling</span></h3><article class="legalP" id="kapittel-6-paragraf-2-ledd-1">I avregninger til forbruker skal det spesifiseres hvilken nettleie, kraftpris og fastbeløp som er lagt til grunn ved avregningen.</article><article class="legalP" id="kapittel-6-paragraf-2-ledd-2">Ved ethvert krav om forskuddsbetaling skal det på fakturaen opplyses om<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-2-ledd-2-punkt-1"><article class="legalP" id="kapittel-6-paragraf-2-ledd-2-punkt-1-ledd-1">hvilket årsforbruk beregningen av innbetalingsbeløpet bygger på</article></article></li><li data-li-identifier="b)" data-name="b)"><article class="listArticle" id="kapittel-6-paragraf-2-ledd-2-punkt-2"><article class="legalP" id="kapittel-6-paragraf-2-ledd-2-punkt-2-ledd-1">hvor stor del av årsforbruket som forventes brukt i kommende regningsperiode</article></article></li><li data-li-identifier="c)" data-name="c)"><article class="listArticle" id="kapittel-6-paragraf-2-ledd-2-punkt-3"><article class="legalP" id="kapittel-6-paragraf-2-ledd-2-punkt-3-ledd-1">gjeldende nettleie, kraftpris og fastbeløp</article></article></li><li data-li-identifier="d)" data-name="d)"><article class="listArticle" id="kapittel-6-paragraf-2-ledd-2-punkt-4"><article class="legalP" id="kapittel-6-paragraf-2-ledd-2-punkt-4-ledd-1">hvilken kraftpris som ligger til grunn ved beregningen av hvor mye forbrukeren skal betale for neste fakturaperiode.</article></article></li></ul></article><article class="legalP" id="kapittel-6-paragraf-2-ledd-3">Har forbrukeren inngått avtale om automatisk betaling, skal den næringsdrivende årlig og ved hver prisendring opplyse om gjeldende nettleie, kraftpris, fastbeløp og hvilket årsforbruk beregningen av innbetalingsbeløpet bygger på.</article></article><article class="legalArticle" data-lovdata-URL="LTI/forskrift/2012-11-14-1066/§21" data-name="§21" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Opplysninger i informasjon og markedsføring</span></h3><article class="legalP" id="kapittel-6-paragraf-3-ledd-1">Ved informasjon om priser til forbruker skal betegnelsene nettleie, kraftpris og fastbeløp benyttes.</article><article class="legalP" id="kapittel-6-paragraf-3-ledd-2">Når det som ledd i næringsvirksomhet, opplyses om priser i annonse eller annen markedsføring som helt eller delvis retter seg til forbruker, skal kraftprisen opplyses.</article><article class="legalP" id="kapittel-6-paragraf-3-ledd-3">Skal det i tillegg til kraftprisen betales et fastbeløp som er uavhengig av forbruket, skal gjennomsnittspriser per kWh ved et forbruk på 10&#xa0;000, 20&#xa0;000 og 30&#xa0;000 kWh opplyses.</article></article><article class="legalArticle" data-lovdata-URL="LTI/forskrift/2012-11-14-1066/§22" data-name="§22" id="kapittel-6-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilbud med variable kraftpriser</span></h3><article class="legalP" id="kapittel-6-paragraf-4-ledd-1">I et tilbud av kraft basert på variable priser, og fordelingen av forbruket ikke beregnes ut fra netteiers justerte innmatingsprofil, skal det opplyses hvordan fordelingen av forbruket og den variable prisen beregnes.</article><article class="legalP" id="kapittel-6-paragraf-4-ledd-2">Et tilbud med både variable priser og gjennomsnittspris skal opplyse om forutsetningene for beregningen. Justert innmatingsprofil bør anvendes, dersom ikke noe taler mot det.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2012-11-14-1066/KAPITTEL_7"><h2>Kapittel 7. Særlig om prisopplysning for serveringssteder</h2><article class="legalArticle" data-lovdata-URL="LTI/forskrift/2012-11-14-1066/§23" data-name="§23" id="kapittel-7-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Definisjon</span></h3><article class="legalP" id="kapittel-7-paragraf-1-ledd-1">Med et serveringssted menes restaurant, kafé, pub og annet sted som serverer mat eller drikke i næringsvirksomhet.</article></article><article class="legalArticle" data-lovdata-URL="LTI/forskrift/2012-11-14-1066/§24" data-name="§24" id="kapittel-7-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Prisoppslag</span></h3><article class="legalP" id="kapittel-7-paragraf-2-ledd-1">Et serveringssted skal ha daterte prisoppslag som lett kan ses av forbrukerne før de går inn i serveringsstedet. Prisopplysningene kan gis i form av prisintervall for kategorier i menyen, og skal inneholde eventuelle inngangspenger og lignende.</article></article><article class="legalArticle" data-lovdata-URL="LTI/forskrift/2012-11-14-1066/§25" data-name="§25" id="kapittel-7-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Drikkevarer</span></h3><article class="legalP" id="kapittel-7-paragraf-3-ledd-1">Prisopplysningene for drikkevarer skal gi informasjon om mengdene.</article><article class="legalP" id="kapittel-7-paragraf-3-ledd-2">Prisopplysningsplikten for alkoholholdige drikkevarer som er omfattet av reklameforbudet i § 9-2 i lov 2. juni 1989 nr. 27 om omsetning av alkoholholdig drikk m.v. er begrenset til prisintervall innenfor hver kategori av vin og øl.</article><article class="legalP" id="kapittel-7-paragraf-3-ledd-3">Kravene til prisoppslag i § 11 og § 24 gjelder ikke brennevin.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2012-11-14-1066/KAPITTEL_8"><h2>Kapittel 8. Avsluttende bestemmelser</h2><article class="legalArticle" data-lovdata-URL="LTI/forskrift/2012-11-14-1066/§26" data-name="§26" id="kapittel-8-paragraf-1"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften gjelder fra 1. januar 2013. Fra samme tid oppheves<ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-1"><article class="legalP" id="kapittel-8-paragraf-1-ledd-1-punkt-1-ledd-1">forskrift 22. desember 1993 nr. 1221 om prisopplysning ved overnattings- og serveringssteder</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-2"><article class="legalP" id="kapittel-8-paragraf-1-ledd-1-punkt-2-ledd-1">forskrift 26. januar 1996 nr. 122 om prisopplysning ved tannlegetjenester m.m.</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-3"><article class="legalP" id="kapittel-8-paragraf-1-ledd-1-punkt-3-ledd-1">forskrift 7. juni 1996 nr. 666 om prisopplysning ved transport og salg av elektrisk kraft</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-4"><article class="legalP" id="kapittel-8-paragraf-1-ledd-1-punkt-4-ledd-1">forskrift 28. november 1997 nr. 1382 om prisopplysning for tjenester</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-5"><article class="legalP" id="kapittel-8-paragraf-1-ledd-1-punkt-5-ledd-1">forskrift 12. desember 1997 nr. 1393 om prisopplysning for gravferdstjenester</article></article></li><li data-li-identifier="-" data-name="-"><article class="listArticle" id="kapittel-8-paragraf-1-ledd-1-punkt-6"><article class="legalP" id="kapittel-8-paragraf-1-ledd-1-punkt-6-ledd-1">forskrift 6. desember 1999 nr. 1256 om prisopplysning for varer.</article></article></li></ul></article></article></section></main></body></html>