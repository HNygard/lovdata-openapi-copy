<!DOCTYPE html><html lang="no"><head><title>Forskrift om endring i forskrift om periodisk kontroll av kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-01-1039</dd><dt class="dokid">DokumentID</dt><dd class="dokid">LTI/forskrift/2012-11-01-1039</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 2052</dd><dt class="dateInForce">I kraft fra</dt><dd class="dateInForce">2012-12-01, 2015-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-13-591</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§19</li><li>lov/1965-06-18-4/§43</li><li>forskrift/2009-03-12-297</li></ul></dd><dt class="dateOfPublication">Kunngjort</dt><dd class="dateOfPublication">2012-11-09 14:20</dd><dt class="journalNumber">Journalnummer</dt><dd class="journalNumber">2012-0855</dd><dt class="titleShort">Korttittel</dt><dd class="titleShort">Endr. i forskrift om PKK</dd><dt class="title">Tittel</dt><dd class="title">Forskrift om endring i forskrift om periodisk kontroll av kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 1. november 2012 med hjemmel i lov 18. juni 1965 nr. 4 om vegtrafikk (vegtrafikkloven) § 19 første og annet ledd og § 43, jf. delegeringsvedtak 12. mars 2009 nr. 297. <br /><strong>EØS-henvisninger:</strong> EØS-avtalen vedlegg XIII nr. 16a (direktiv 2009/40/EF som endret ved direktiv 2010/48/EU).</dd><dt class="refid">RefID</dt><dd class="refid">forskrift/2012-11-01-1039</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om periodisk kontroll av kjøretøy<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-01-1039" id="dokument"><h1>Forskrift om endring i forskrift om periodisk kontroll av kjøretøy</h1><section class="section" data-name="kapI" id="kapittel-1" data-lovdata-URL="LTI/forskrift/2012-11-01-1039/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 13. mai 2009 nr. 591 om periodisk kontroll av kjøretøy gjøres følgende endringer:</article> <article class="defaultP" margin-top="true">§ 8 annet ledd bokstav a nytt annet punktum skal lyde:</article><article class="legalP" id="kapittel-1-ledd-2">Kontrollorgan 02, 03 og 04 skal ha rullebremseprøver som kan brukes til å kontrollere etter referanseverdimetoden og ettpunktsmetoden som beskrevet i Kontrollinstruks for periodisk kontroll av kjøretøy.</article> <article class="defaultP" margin-top="true">§ 8 annet ledd ny bokstav k skal lyde:</article><article class="legalP" id="kapittel-1-ledd-3">Utstyr for påvisning av drivstofflekkasje i gassdrevne kjøretøy (CNG/LPG). Instrumentet må være av gruppe 2 (for indikering av en volumandel på opp til 100&#xa0;% av nedre eksplosjonsgrense). Instrumentet må tilfredsstille kravene i IEC 61779 del 1 og 4, og instrumentets måleområde skal minimum være fra 0,1&#xa0;% til 50&#xa0;% av nedre eksplosjonsgrense.</article> <article class="defaultP" margin-top="true">§ 8 annet ledd ny bokstav l skal lyde:</article><article class="legalP" id="kapittel-1-ledd-4">Kontrollorgan 03 og kontrollorgan 04 skal ha spesialtilpasset slitasjetester.</article> <article class="defaultP" margin-top="true">§ 8 annet ledd ny bokstav m skal lyde:</article><article class="legalP" id="kapittel-1-ledd-5">Kontrollorgan som ønsker å bruke OBD-avlesning som alternativ til avgassmåling må ha diagnoseutstyr for kontroll av kjøretøys elektroniske utslippskontrollsystem (OBD). Utstyret må tilfredsstille kravene i ISO-standard 15031 del 3, 4 og 5.</article> <article class="defaultP" margin-top="true">§ 8 tredje ledd nytt tredje punktum skal lyde:</article><article class="legalP" id="kapittel-1-ledd-6">Kontrollorgan må ha dokumentasjon som viser at vedlikeholdet og kalibreringen er utført i henhold til fabrikantens anvisninger og at kalibreringen er utført av kalibreringsorgan sertifisert etter ISO-standard 17025.</article> <article class="defaultP" margin-top="true">§ 11 nytt syvende ledd skal lyde:</article><article class="legalP" id="kapittel-1-ledd-7">Teknisk leder må oppfylle kravet om nødvendig kompetanse slik dette er beskrevet i § 12 annet ledd.</article> <article class="defaultP" margin-top="true">§ 11 nåværende syvende ledd blir nytt åttende ledd.</article> <article class="defaultP" margin-top="true">§ 12 nytt annet ledd skal lyde:</article><article class="legalP" id="kapittel-1-ledd-8">For kontrollører som skal utføre periodisk kontroll av kjøretøy skal det dokumenteres:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Kunnskap om kjøretøy som er omfattet av den aktuelle kontrollorgankategorien, herunder kjøretøyets konstruksjon, dets systemer og komponenter, samt hvordan disse fungerer og innvirker på hverandre.</article></article></li><li data-li-identifier="2." data-name="2."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Tilstrekkelige norskkunnskaper til at vedkommende kan utføre kontroller på en tilfredsstillende og forsvarlig måte.</article></article></li><li data-li-identifier="3." data-name="3."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Kunnskap om kontrollinstruksen og gjeldende forskriftsverk.</article></article></li><li data-li-identifier="4." data-name="4."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Kontrollkompetanse, herunder: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-4-ledd-1-punkt-1"><article class="legalP" id="kapittel-1-ledd-8-punkt-4-ledd-1-punkt-1-ledd-1">Innsikt i hvordan kjøretøy og periodisk kjøretøykontroll påvirker trafikksikkerhet og miljø.</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-4-ledd-1-punkt-2"><article class="legalP" id="kapittel-1-ledd-8-punkt-4-ledd-1-punkt-2-ledd-1">Forståelse for konsekvenser av bedømming.</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-4-ledd-1-punkt-3"><article class="legalP" id="kapittel-1-ledd-8-punkt-4-ledd-1-punkt-3-ledd-1">Kunnskap om bruk av måleutstyr og annet utstyr som er nødvendig for å gjennomføre kontrollen.</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4-ledd-1-punkt-4"><article class="legalP" id="kapittel-1-ledd-8-punkt-4-ledd-1-punkt-4-ledd-1">Kunne utføre kontroller med riktige kontrollmetoder og gi korrekt bedømming.</article></article></li><li data-li-identifier="e)" data-name="e)"><article class="listArticle" id="kapittel-1-ledd-8-punkt-4-ledd-1-punkt-5"><article class="legalP" id="kapittel-1-ledd-8-punkt-4-ledd-1-punkt-5-ledd-1">Kontrollører som skal utføre kontroll av kjøretøy med trykkluftmekaniske bremser skal ha gjennomgått og bestått kurs i bremseprøving i henhold til Kontrollinstruks for periodisk kontroll av kjøretøy. Kurset skal være godkjent av Vegdirektoratet.</article></article></li></ul></article></article></li></ul></article> <article class="defaultP" margin-top="true">§ 24 første ledd bokstav g skal lyde:</article><article class="legalP" id="kapittel-1-ledd-9">det foreligger alvorlige og/eller gjentatte brudd på kontrollinstruksen, eller</article> <article class="defaultP" margin-top="true">§ 30 første ledd bokstav a skal lyde:</article><article class="legalP" id="kapittel-1-ledd-10">Vedlegg 1. Kontrollinstruks for periodisk kontroll av kjøretøy.</article> <article class="defaultP" margin-top="true">§ 31 nytt annet ledd skal lyde:</article><article class="legalP" id="kapittel-1-ledd-11">Kravet til bremseprøver i § 8 annet ledd bokstav a, annet punktum, kravet om kalibrering i § 8 fjerde ledd, tredje punktum og kravet til kompetanse i § 11 syvende ledd og § 12 annet ledd trer i kraft 1. januar 2015. Kravet om gasslekkasjesøkeverktøy i § 8 annet ledd bokstav k og kravet om spesialtilpasset slitasjetester i § 8 annet ledd bokstav l trer i kraft 1. januar 2019.</article> <article class="defaultP" margin-top="true">§ 31 nytt tredje ledd skal lyde:</article><article class="legalP" id="kapittel-1-ledd-12">Kontrollpunkter som etter kontrollinstruksens beskrivelse av kontrollmetode krever at kontrollorganet har enten spesialtilpasset slitasjetester, gasslekkasjesøkeverktøy, kjørebaneløfter eller arbeidsgrav, eller at to personer er til stede under kontrollen, kan frem til 1. januar 2019 kontrolleres med annen egnet kontrollmetode.</article> <article class="defaultP" margin-top="true">Vedlegg 1 skal lyde:</article><span class="futuretitle" id="kapittel-1-foreslåttittel-1">Vedlegg 1. Kontrollinstruks for periodisk kontroll av kjøretøy</span><p class="leddfortsettelse">For å lese vedlegg 1 se her: (pdf)</p></section><section class="section" data-name="kapII" id="kapittel-2" data-lovdata-URL="LTI/forskrift/2012-11-01-1039/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 24 første ledd bokstav g, § 30 første ledd, § 31 tredje ledd og i vedlegg 1, trer i kraft 1. januar 2015.</article><article class="legalP" id="kapittel-2-ledd-2">Øvrige endringer trer i kraft 1. desember 2012.</article></section></main></body></html>