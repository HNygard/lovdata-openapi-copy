<!DOCTYPE html><html lang="no"><head><title>Forskrift om endring i forskrift om materialer og gjenstander i kontakt med næringsmidler (matkontaktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-03-30-299</dd><dt class="dokid">DokumentID</dt><dd class="dokid">LTI/forskrift/2012-03-30-299</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 743</dd><dt class="dateInForce">I kraft fra</dt><dd class="dateInForce">2012-03-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1381</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2012-04-13 13:35</dd><dt class="journalNumber">Journalnummer</dt><dd class="journalNumber">2012-0265</dd><dt class="titleShort">Korttittel</dt><dd class="titleShort">Endr. i matkontaktforskriften</dd><dt class="title">Tittel</dt><dd class="title">Forskrift om endring i forskrift om materialer og gjenstander i kontakt med næringsmidler (matkontaktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 30. mars 2012 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg II kap. XII nr. 55 (forordning (EU) nr. 321/2011).</dd><dt class="refid">RefID</dt><dd class="refid">forskrift/2012-03-30-299</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om materialer og gjenstander i kontakt med næringsmidler (matkontaktforskriften)<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2012-03-30-299" id="dokument"><h1>Forskrift om endring i forskrift om materialer og gjenstander i kontakt med næringsmidler (matkontaktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2012-03-30-299/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 1993 nr. 1381 om materialer og gjenstander i kontakt med næringsmidler (matkontaktforskriften) gjøres følgende endringer:</article> <article class="defaultP" margin-top="true">I hjemmelsfeltet tilføyes EØS-henvisning til EØS-avtalen vedlegg II kap. XII nr. 55 (forordning (EU) nr. 321/2011) som endring av EØS-avtalen vedlegg II kap. XII nr. 55 (forordning (EU) nr. 10/2011).</article> <article class="defaultP" margin-top="true">I § 2 og § 2a fjernes fotnote 1.</article> <article class="defaultP" margin-top="true">§ 2c første ledd skal lyde:</article><article class="legalP" id="kapittel-1-ledd-2">EØS-avtalen vedlegg II kapittel XII nr. 55 (forordning (EU) nr. 10/2011 som endret ved forordning (EU) nr. 321/2011) om plastmaterialer og gjenstander som er bestemt å komme i kontakt med næringsmidler gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article> <article class="defaultP" margin-top="true">§ 17 annet ledd siste punktum skal lyde:</article><article class="legalP" id="kapittel-1-ledd-3">Belegg på folie av regenerert cellulosefilm skal oppfylle kravene i forordning (EU) nr. 10/2011 artikkel 8 og 19 samt vedlegg I og II.</article> <article class="defaultP" margin-top="true">§ 17 tredje ledd skal lyde:</article><article class="legalP" id="kapittel-1-ledd-4">Materialer fremstilt av regenerert cellulosefilm som omhandlet i § 15 c), skal i ferdig form oppfylle både krav gitt i vedlegg II til denne forskrift og kravene i forordning (EU) nr. 10/2011 artikkel 12, 17 og 18.</article> <article class="defaultP" margin-top="true">§ 17 femte ledd oppheves.</article> <article class="defaultP" margin-top="true">I § 25 endres henvisningen til vedlegg IV til vedlegg III.</article> <article class="defaultP" margin-top="true">§ 26 oppheves.</article> <article class="defaultP" margin-top="true">§ 25b omnummereres til § 26 og første ledd i bestemmelsen skal lyde:</article><article class="legalP" id="kapittel-1-ledd-5">Analytisk kontroll av bly og kadmium som utløses fra keramiske gjenstander, skal utføres i samsvar med vedlegg V og vedlegg VI.</article> <article class="defaultP" margin-top="true">I § 26a endres henvisningen til vedlegg III til vedlegg IV og henvisningen til § 25b endres til § 26.</article> <article class="defaultP" margin-top="true">Vedlegg III blir til vedlegg IV.</article> <article class="defaultP" margin-top="true">Vedlegg IV blir til vedlegg III.</article> <article class="defaultP" margin-top="true">Vedlegg V skal lyde:</article><span class="futuretitle" id="kapittel-1-foreslåttittel-1">Vedlegg V. Grunnregler for å bestemme avgivelse av bly og kadmium</span><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Testløsning («simulant»)</i></span><article class="legalP" id="kapittel-1-punkt-1-ledd-1">4&#xa0;% (v/v) eddiksyre i nylaget vannløsning.</article></article><article class="marginIdArticle" id="kapittel-1-punkt-2"><span class="data-marginOriginalId">2.</span><span class="miscHeadline"><i>Testvilkår</i></span></article><article class="marginIdArticle" id="kapittel-1-punkt-3"><span class="data-marginOriginalId">2.1.</span><article class="legalP" id="kapittel-1-punkt-3-ledd-1">Utfør testen ved en temperatur på 22 +/– 2 °C i 24 +/– 0,5 timer.</article></article><article class="marginIdArticle" id="kapittel-1-punkt-4"><span class="data-marginOriginalId">2.2.</span><article class="legalP" id="kapittel-1-punkt-4-ledd-1">Når avgivelsen av bare bly skal bestemmes, dekkes prøven til med et passende beskyttelsesmiddel og utsettes for vanlige lysforhold i et laboratorium.</article><article class="legalP" id="kapittel-1-punkt-4-ledd-2">Når avgivelsen av kadmium eller bly og kadmium skal bestemmes, dekkes prøven til slik at overflaten som skal testes holdes i totalt mørke.</article></article><article class="marginIdArticle" id="kapittel-1-punkt-5"><span class="data-marginOriginalId">3.</span><span class="miscHeadline"><i>Fylling</i></span></article><article class="marginIdArticle" id="kapittel-1-punkt-6"><span class="data-marginOriginalId">3.1.</span><span class="miscHeadline"><i>Prøvegjenstander som kan fylles</i></span><article class="legalP" id="kapittel-1-punkt-6-ledd-1">Fyll gjenstanden med en 4&#xa0;% (v/v) eddiksyreløsning opp til maksimum 1 mm fra overløpspunktet, der avstanden måles fra prøvengjenstandens øvre kant.</article><article class="legalP" id="kapittel-1-punkt-6-ledd-2">Dersom prøvegjenstanden har en flat eller svakt hellende kant, fylles prøvegjenstanden slik at avstanden mellom væskens overflate og overløpspunktet er høyst 6 mm målt langs den hellende kanten.</article></article><article class="marginIdArticle" id="kapittel-1-punkt-7"><span class="data-marginOriginalId">3.2.</span><span class="miscHeadline"><i>Prøvegjenstander som ikke kan fylles</i></span><article class="legalP" id="kapittel-1-punkt-7-ledd-1">Den del av prøvegjenstandens overflate som ikke er beregnet på å komme i kontakt med næringsmidler, dekkes først med et passende beskyttende lag som kan motstå virkningen av eddiksyreløsningen på 4&#xa0;% (v/v). Prøvegjenstanden senkes deretter i en beholder som inneholder et kjent volum av eddiksyreløsning, slik at overflaten som er beregnet på å komme i kontakt med næringsmidler blir helt dekket av testløsningen.</article></article><article class="marginIdArticle" id="kapittel-1-punkt-8"><span class="data-marginOriginalId">4.</span><span class="miscHeadline"><i>Bestemmelse av overflate</i></span><article class="legalP" id="kapittel-1-punkt-8-ledd-1">Overflaten til gjenstander i kategori 1 er lik overflaten til den buede flate som væskens frie overflate utgjør når fylling foretas i samsvar med vilkårene fastsatt i nr. 3.</article></article> <article class="defaultP" margin-top="true">Vedlegg VI skal lyde:</article><span class="futuretitle" id="kapittel-1-foreslåttittel-2">Vedlegg VI. Analysemetoder for bestemmelse av migrasjon av bly og kadmium</span><article class="marginIdArticle" id="kapittel-1-punkt-9"><span class="data-marginOriginalId">1.</span><span class="miscHeadline"><i>Formål og bruksområde</i></span><article class="legalP" id="kapittel-1-punkt-9-ledd-1">Metoden gjør det mulig å bestemme den spesifikke migrasjonen av bly og/eller kadmium.</article></article><article class="marginIdArticle" id="kapittel-1-punkt-10"><span class="data-marginOriginalId">2.</span><span class="miscHeadline"><i>Prinsipp</i></span><article class="legalP" id="kapittel-1-punkt-10-ledd-1">Den spesifikke migrasjonen av bly og/eller kadmium bestemmes med en instrumentell analysemetode som oppfyller ytelseskriteriene i nr. 4.</article></article><article class="marginIdArticle" id="kapittel-1-punkt-11"><span class="data-marginOriginalId">3.</span><span class="miscHeadline"><i>Reagenser</i></span><ul class="defaultList"><li data-li-identifier="-" data-name="-"><article class="listArticle" id="kapittel-1-punkt-11-punkt-1"><article class="legalP" id="kapittel-1-punkt-11-punkt-1-ledd-1">Alle reagenser skal være av analytisk kvalitet, med mindre annet er angitt.</article></article></li><li data-li-identifier="-" data-name="-"><article class="listArticle" id="kapittel-1-punkt-11-punkt-2"><article class="legalP" id="kapittel-1-punkt-11-punkt-2-ledd-1">Alle henvisninger til vann viser til destillert vann eller vann av tilsvarende kvalitet.</article></article></li></ul></article><article class="marginIdArticle" id="kapittel-1-punkt-12"><span class="data-marginOriginalId">3.1.</span><span class="miscHeadline"><i>4&#xa0;% (v/v) eddiksyre i vandig løsning</i></span><article class="legalP" id="kapittel-1-punkt-12-ledd-1">Tilsett 40 ml isedikk i vann og spe til 1000 ml.</article></article><article class="marginIdArticle" id="kapittel-1-punkt-13"><span class="data-marginOriginalId">3.2.</span><span class="miscHeadline"><i>Stamløsninger</i></span><article class="legalP" id="kapittel-1-punkt-13-ledd-1">Tilbered stamløsninger som inneholder henholdsvis 1000 mg bly per liter og minst 500 mg kadmium per liter i 4&#xa0;% eddiksyreløsning, som nevnt i nr. 3.1.</article></article><article class="marginIdArticle" id="kapittel-1-punkt-14"><span class="data-marginOriginalId">4.</span><span class="miscHeadline"><i>Ytelseskriterier for den instrumentelle analysemetoden</i></span></article><article class="marginIdArticle" id="kapittel-1-punkt-15"><span class="data-marginOriginalId">4.1.</span><article class="legalP" id="kapittel-1-punkt-15-ledd-1">Påvisningsgrensen for bly og kadmium må være lik eller lavere enn<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-15-ledd-1-punkt-1"><article class="legalP" id="kapittel-1-punkt-15-ledd-1-punkt-1-ledd-1">0,1 mg per liter for bly,</article></article></li><li data-li-identifier="-" data-name="-"><article class="listArticle" id="kapittel-1-punkt-15-ledd-1-punkt-2"><article class="legalP" id="kapittel-1-punkt-15-ledd-1-punkt-2-ledd-1">0,01 mg per liter for kadmium.</article></article></li></ul></article><article class="legalP" id="kapittel-1-punkt-15-ledd-2">Påvisningsgrensen defineres som den konsentrasjon av grunnstoffet i 4&#xa0;% eddiksyreløsning, som nevnt i nr. 3.1, som gir et signal som er dobbelt så stort som instrumentets bakgrunnsstøy.</article></article><article class="marginIdArticle" id="kapittel-1-punkt-16"><span class="data-marginOriginalId">4.2.</span><article class="legalP" id="kapittel-1-punkt-16-ledd-1">Grensen for mengdebestemmelse for bly og kadmium må være lik eller lavere enn<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-16-ledd-1-punkt-1"><article class="legalP" id="kapittel-1-punkt-16-ledd-1-punkt-1-ledd-1">0,2 mg per liter for bly,</article></article></li><li data-li-identifier="-" data-name="-"><article class="listArticle" id="kapittel-1-punkt-16-ledd-1-punkt-2"><article class="legalP" id="kapittel-1-punkt-16-ledd-1-punkt-2-ledd-1">0,02 mg per liter for kadmium.</article></article></li></ul></article></article><article class="marginIdArticle" id="kapittel-1-punkt-17"><span class="data-marginOriginalId">4.3</span><article class="legalP" id="kapittel-1-punkt-17-ledd-1"><i>Gjenfinning.</i> Gjenfinningen av bly og kadmium som tilsettes 4&#xa0;% eddiksyreløsning, som nevnt i nr. 3.1, skal ligge innenfor 80–120&#xa0;% av den tilsatte mengde.</article></article><article class="marginIdArticle" id="kapittel-1-punkt-18"><span class="data-marginOriginalId">4.4</span><article class="legalP" id="kapittel-1-punkt-18-ledd-1"><i>Spesifisitet.</i> Den instrumentelle analysemetoden skal være fri for matrise- og spektralinterferens.</article></article><article class="marginIdArticle" id="kapittel-1-punkt-19"><span class="data-marginOriginalId">5.</span><span class="miscHeadline"><i>Metode</i></span></article><article class="marginIdArticle" id="kapittel-1-punkt-20"><span class="data-marginOriginalId">5.1.</span><span class="miscHeadline"><i>Tilberedning av prøven</i></span><article class="legalP" id="kapittel-1-punkt-20-ledd-1">Prøven skal være ren og fri for fett og andre stoffer som kan påvirke prøvingen.</article><article class="legalP" id="kapittel-1-punkt-20-ledd-2">Vask prøven i en løsning som inneholder et flytende vaskemiddel for husholdningsbruk ved en temperatur på ca. 40 °C. Skyll prøven først i springvann og deretter i destillert vann eller vann av tilsvarende kvalitet. La vannet renne av og tørk deretter for å unngå flekker. Overflaten som skal prøves, skal ikke berøres etter at den er rengjort.</article></article><article class="marginIdArticle" id="kapittel-1-punkt-21"><span class="data-marginOriginalId">5.2.</span><span class="miscHeadline"><i>Bestemmelse av bly- og/eller kadmiumkonsentrasjon</i></span><ul class="defaultList"><li data-li-identifier="-" data-name="-"><article class="listArticle" id="kapittel-1-punkt-21-punkt-1"><article class="legalP" id="kapittel-1-punkt-21-punkt-1-ledd-1">Prøven som er tilberedt på denne måten, prøves i henhold til vilkårene fastsatt i vedlegg I.</article></article></li><li data-li-identifier="-" data-name="-"><article class="listArticle" id="kapittel-1-punkt-21-punkt-2"><article class="legalP" id="kapittel-1-punkt-21-punkt-2-ledd-1">Før prøveløsningen tas ut for å bestemme bly- og/eller kadmiumkonsentrasjon, homogeniseres prøveinnholdet ved hjelp av en passende metode slik at ikke noe av løsningen forsvinner, samt at slitasje på overflaten som prøves, unngås.</article></article></li><li data-li-identifier="-" data-name="-"><article class="listArticle" id="kapittel-1-punkt-21-punkt-3"><article class="legalP" id="kapittel-1-punkt-21-punkt-3-ledd-1">Utfør en blindprøve på den reagensen som benyttes for hver serie med bestemmelser.</article></article></li><li data-li-identifier="-" data-name="-"><article class="listArticle" id="kapittel-1-punkt-21-punkt-4"><article class="legalP" id="kapittel-1-punkt-21-punkt-4-ledd-1">Utfør bestemmelsene av bly- og/eller kadmiumkonsentrasjon under egnede forhold.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2012-03-30-299/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2012-03-30-299/KAPITTEL_3"><h2>Forordninger</h2><article class="defaultP">I forskriftens avsnitt «Forordninger» skal overskriften og innledningen til avsnittet om forordning (EU) nr. 10/2011 lyde:</article><span class="futuretitle" id="kapittel-3-foreslåttittel-1">Konsolidert forordning (EU) nr. 10/2011 om plastmaterialer og -gjenstander beregnet på å komme i kontakt med næringsmidler</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) nr. 10/2011. Dette er grunnrettsakten. Grunnrettsakten er endret ved forordning (EU) nr. 321/2011. Alle endringer av grunnrettsakten samt de endringer og tillegg som følger av EØS-tilpasningen av grunnrettsakten i samsvar med vedlegg II kapitel XII nr. 55 er innarbeidet nedenfor.</article> <article class="defaultP" margin-top="true">I ny konsolideringsoversikt til forordning (EU) nr. 10/2011 tilføyes følgende:</article> <article class="defaultP" margin-top="true">► <strong>M1</strong> Forordning (EU) nr. 321/2011</article> <article class="defaultP" margin-top="true">I tabell 1 i vedlegg I til forordning (EU) nr. 10/2011, i oppføringen om stoffet med nummer 151 og betegnelsen «2,2-bis(4-hydroksyfenyl)propan», innsettes følgende tekst med fotnoter i kolonne 10 («Restriksjoner og spesifikasjoner»):<p class="leddfortsettelse">► <strong>M1</strong></p></article><article class="legalP" id="kapittel-3-ledd-2">Må ikke brukes ved framstilling av tåteflasker for spedbarn<sup class="footnotereference" data-footnotereferencevalue="*" data-unique-footnote-counter="1">*</sup> av polykarbonat.<sup class="footnotereference" data-footnotereferencevalue="**" data-unique-footnote-counter="2">**</sup><p class="leddfortsettelse">◄</p><p class="leddfortsettelse">► <strong>M1</strong></p><p class="leddfortsettelse">◄ <strong>M1</strong></p></article><footer class="footnotes"><article class="footnote" data-name="*" data-unique-footnote-counter="1"><span class="footnoteLabel">*</span> Spedbarn som definert i artikkel 2 i direktiv 2006/141/EF.</article><article class="footnote" data-name="**" data-unique-footnote-counter="2"><span class="footnoteLabel">**</span> Denne restriksjonen får anvendelse fra 1. mai 2011 for framstilling og fra 1. mai 2011 for omsetning i og import til Unionen.</article></footer><p class="leddfortsettelse">◄ <strong>M1</strong></p> <article class="defaultP" margin-top="true">Følgende forordning legges til under «Forordninger i pdf» og den innledende teksten oppdateres i samsvar med dette:</article><span class="futuretitle" id="kapittel-3-foreslåttittel-2">Forordning (EU) nr. 321/2011</span> <article class="defaultP" margin-top="true">Trykk her for å lese oversettelse av forordningen (pdf-fil): (pdf)</article></section></main></body></html>