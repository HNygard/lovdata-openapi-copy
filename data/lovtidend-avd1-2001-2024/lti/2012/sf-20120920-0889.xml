<!DOCTYPE html><html lang="no"><head><title>Forskrift om merking av villfanget hummer som omsettes</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-09-20-889</dd><dt class="dokid">DokumentID</dt><dd class="dokid">LTI/forskrift/2012-09-20-889</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 11 s 1879</dd><dt class="dateInForce">I kraft fra</dt><dd class="dateInForce">2012-09-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§41</li><li>lov/2008-06-06-37/§48</li><li>lov/2008-06-06-37/§53</li><li>lov/2008-06-06-37/§67</li></ul></dd><dt class="dateOfPublication">Kunngjort</dt><dd class="dateOfPublication">2012-09-21 13:30</dd><dt class="journalNumber">Journalnummer</dt><dd class="journalNumber">2012-0753</dd><dt class="titleShort">Korttittel</dt><dd class="titleShort">Forskrift om merking av villfanget hummer</dd><dt class="title">Tittel</dt><dd class="title">Forskrift om merking av villfanget hummer som omsettes</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 20. september 2012 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 41, § 48, § 53 og § 67.</dd><dt class="refid">RefID</dt><dd class="refid">forskrift/2012-09-20-889</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om merking av villfanget hummer som omsettes<ul class="tocSubUl"><li>§ 1. Virkeområde</li><li>§ 2. Merking av hummer</li><li>§ 3. Forbud mot omsetning av umerket hummer</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-09-20-889" id="dokument"><h1>Forskrift om merking av villfanget hummer som omsettes</h1><article class="legalArticle" data-lovdata-URL="LTI/forskrift/2012-09-20-889/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for hummer som omfattes av forskrift 30. april 2010 nr. 641 om omsetning i første hand av viltlevande marine ressursar. Forskriften gjelder også for all etterfølgende omsetning av slik hummer.</article></article><article class="legalArticle" data-lovdata-URL="LTI/forskrift/2012-09-20-889/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Merking av hummer</span></h2><article class="legalP" id="paragraf-2-ledd-1">Den som kjøper hummer i første hånd plikter å påføre hver enkelt hummer et identifikasjonsmerke godkjent av vedkommende salgslag som er ansvarlig for omsetningen i første hånd.</article><article class="legalP" id="paragraf-2-ledd-2">Dersom hummer selges direkte til forbruker etter dispensasjon fra salgslaget (kaisalg), påligger merkeplikten vedkommende dispensasjonsinnehaver.</article><article class="legalP" id="paragraf-2-ledd-3">Merkingen skal skje etter salgslaget anvisning.</article></article><article class="legalArticle" data-lovdata-URL="LTI/forskrift/2012-09-20-889/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot omsetning av umerket hummer</span></h2><article class="legalP" id="paragraf-3-ledd-1">Det er forbudt å kjøpe eller selge hummer som ikke er merket i samsvar med forskriften her.</article></article><article class="legalArticle" data-lovdata-URL="LTI/forskrift/2012-09-20-889/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 62, § 63 og § 64. På samme måte straffes medvirkning og forsøk.</article><article class="legalP" id="paragraf-4-ledd-2">Dersom vilkår fastsatt i denne forskrift ikke overholdes, kan Fiskeridirektoratet, eller de regionkontor Fiskeridirektoratet utpeker, fastsette tvangsmulkt og/eller overtredelsesgebyr.</article></article><article class="legalArticle" data-lovdata-URL="LTI/forskrift/2012-09-20-889/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften trer i kraft straks.</article></article></main></body></html>