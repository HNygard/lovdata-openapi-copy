<!DOCTYPE html><html lang="no"><head><title>Lov om endringer i folketrygdloven (tredeling av foreldrepengeperioden)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-06-15-32</dd><dt class="dokid">DokumentID</dt><dd class="dokid">LTI/lov/2012-06-15-32</dd><dt class="ministry">Departement</dt><dd class="ministry"><ul><li>Barne- og likestillingsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 7 s 1070</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2012-06-15 15:15</dd><dt class="journalNumber">Journalnummer</dt><dd class="journalNumber">2012-0362</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven (tredeling av foreldrepengeperioden)</dd><dt class="miscInformation">Annet om dokumentet</dt><dd class="miscInformation">Prop.64 L (2011–2012), Innst.258 L (2011–2012), Lovvedtak 54 (2011–2012). Stortingets første og andre gangs behandling hhv. 10. og 14. mai 2012. Fremmet av Barne-, likestillings- og inkluderingsdepartementet.</dd><dt class="refid">RefID</dt><dd class="refid">lov/2012-06-15-32</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (tredeling av foreldrepengeperioden)<ul class="tocSubUl"><li>I<ul class="tocSubUl"><li>§ 14-12. Uttak av kvotene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2012-06-15-32" id="dokument"><h1>Lov om endringer i folketrygdloven (tredeling av foreldrepengeperioden)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-06-15-32/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 14-9 femte ledd skal lyde:</article><article class="legalP" id="kapittel-1-ledd-2">Stønadsperioden kan deles mellom foreldrene når begge fyller vilkårene for rett til foreldrepenger etter § 14-6. Unntatt fra deling er de siste 15 stønadsdagene (3 ukene) før og de første 30 stønadsdagene (6 ukene) etter fødselen, som er den delen av stønadsperioden som er forbeholdt moren ved fødsel. Unntatt fra deling er også 12 uker som er forbeholdt faren (fedrekvoten), se § 14-12, og 12 uker som er forbeholdt moren (mødrekvoten). De første 6 ukene etter fødsel som er forbeholdt moren, inngår i mødrekvoten. Mødrekvoten kan ikke tas ut før fødsel.</article> <article class="defaultP" margin-top="true">§ 14-10 sjette ledd skal lyde:</article><article class="legalP" id="kapittel-1-ledd-3">Foreldrenes samtidige uttak av foreldrepenger kan ikke overstige 100 % av valgt sats, se § 14-9 tredje ledd. Dette gjelder likevel ikke utvidelsen ved flerbarnsfødsler eller ved adopsjon av flere barn samtidig, se § 14-9 fjerde ledd eller ved uttak av kvotene, se § 14-12 annet ledd.</article> <article class="defaultP" margin-top="true">§ 14-12 skal lyde:</article><article class="futureLegalArticle" data-name="§14-12" id="kapittel-1-foreslåttparagraf-1"><span class="futureLegalArticleHeader">§ 14-12. <span class="legalArticleTitle">Uttak av kvotene</span></span><article class="legalP" id="kapittel-1-foreslåttparagraf-1-ledd-1">Dersom begge foreldre fyller vilkårene for rett til foreldrepenger, er 60 stønadsdager (12 uker) av stønadsperioden forbeholdt faren (fedrekvote) og 60 stønadsdager (12 uker) av stønadsperioden er forbeholdt moren (mødrekvote). De første 30 stønadsdagene (6 ukene) etter fødsel som er forbeholdt moren, inngår i mødrekvoten.</article><article class="legalP" id="kapittel-1-foreslåttparagraf-1-ledd-2">Faren kan ta ut fedrekvoten uten hensyn til om vilkårene i § 14-13 første ledd er oppfylt. Kvotene kan også tas ut samtidig med at den andre av foreldrene tar ut graderte foreldrepenger på opptil 50 % av valgt sats, se § 14-16.</article><article class="legalP" id="kapittel-1-foreslåttparagraf-1-ledd-3">Det kan gjøres unntak fra bestemmelsene i første ledd dersom forelderen som skal ta ut foreldrepenger på grunn av sykdom eller skade er helt avhengig av hjelp til å ta seg av barnet eller er innlagt i helseinstitusjon. Forhold som nevnt i første punktum må dokumenteres med legeerklæring.</article></article></section><section class="section" data-name="kapII" id="kapittel-2" data-lovdata-URL="LTI/lov/2012-06-15-32/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer. Loven gjelder for tilfeller der fødselen eller omsorgsovertakelsen skjer på ikrafttredelsestidspunktet eller senere.</article></section></main></body></html>