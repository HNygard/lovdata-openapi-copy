<!DOCTYPE html><html lang="no"><head><title>Lov om endringer i utlendingsloven (innføring av Schengen-standardisert oppholdskort med biometri)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-04-20-17</dd><dt class="dokid">DokumentID</dt><dd class="dokid">LTI/lov/2012-04-20-17</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 5 s 707</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2008-05-15-35</li></ul></dd><dt class="dateOfPublication">Kunngjort</dt><dd class="dateOfPublication">2012-04-20 14:50</dd><dt class="journalNumber">Journalnummer</dt><dd class="journalNumber">2012-0241</dd><dt class="titleShort">Korttittel</dt><dd class="titleShort">Endringslov til utlendingsloven</dd><dt class="title">Tittel</dt><dd class="title">Lov om endringer i utlendingsloven (innføring av Schengen-standardisert oppholdskort med biometri)</dd><dt class="miscInformation">Annet om dokumentet</dt><dd class="miscInformation">Prop.59 L (2011–2012), Innst.197 L (2011–2012), Lovvedtak 44 (2011–2012). Stortingets første og andre gangs behandling hhv. 19. og 27. mars 2012. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2012-04-20-17</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i utlendingsloven (innføring av Schengen-standardisert oppholdskort med biometri)<ul class="tocSubUl"><li>I<ul class="tocSubUl"><li>§ 64 a. Schengen-standardisert oppholdskort</li><li>§ 89. Gebyr</li><li>§ 100 a. Innhenting og lagring av biometrisk personinformasjon i standardisert oppholdskort</li><li>§ 100 b. Innhenting av biometrisk personinformasjon til kontroll av standardisert oppholdskort, jf. §§ 64 a og 100 a</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2012-04-20-17" id="dokument"><h1>Lov om endringer i utlendingsloven (innføring av Schengen-standardisert oppholdskort med biometri)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 15. mai 2008 nr. 35 om utlendingers adgang til riket og deres opphold her (utlendingsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-04-20-17/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. mai 2008 nr. 35 om utlendingers adgang til riket og deres opphold her gjøres følgende endringer:</article> <article class="defaultP" margin-top="true">Ny § 64 a skal lyde:</article><article class="futureLegalArticle" data-name="§64a" id="kapittel-1-foreslåttparagraf-1"><span class="futureLegalArticleHeader">§ 64 a. <span class="legalArticleTitle">Schengen-standardisert oppholdskort</span></span><article class="legalP" id="kapittel-1-foreslåttparagraf-1-ledd-1">En utlending som innvilges midlertidig eller permanent oppholdstillatelse, skal få sin tillatelse dokumentert ved at det utstedes Schengen-standardisert oppholdskort (standardisert oppholdskort) med elektronisk lagret biometri, jf. § 100 a. Dette gjelder ikke ved oppholdstillatelse under søknadsbehandlingen etter § 57.</article><article class="legalP" id="kapittel-1-foreslåttparagraf-1-ledd-2">Kongen kan gi nærmere regler i forskrift, herunder om plikt til å fremlegge standardisert oppholdskort og unntak fra første ledd.</article></article> <article class="defaultP" margin-top="true">§ 89 skal lyde:</article><article class="futureLegalArticle" data-name="§89" id="kapittel-1-foreslåttparagraf-2"><span class="futureLegalArticleHeader">§ 89. <span class="legalArticleTitle">Gebyr</span></span><article class="legalP" id="kapittel-1-foreslåttparagraf-2-ledd-1">Kongen kan i forskrift gi regler om at det skal tas gebyr for å behandle søknader etter denne loven, med unntak for søknader om beskyttelse etter kapittel 4. Kongen kan også gi regler om gebyr for utstedelse av nytt standardisert oppholdskort eller kort som dokumenterer andre typer tillatelser eller rettigheter enn oppholdstillatelse, selv om dette ikke utstedes på bakgrunn av en søknad om fornyet tillatelse eller rettighet.</article></article> <article class="defaultP" margin-top="true">Ny § 100 a skal lyde:</article><article class="futureLegalArticle" data-name="§100a" id="kapittel-1-foreslåttparagraf-3"><span class="futureLegalArticleHeader">§ 100 a. <span class="legalArticleTitle">Innhenting og lagring av biometrisk personinformasjon i standardisert oppholdskort</span></span><article class="legalP" id="kapittel-1-foreslåttparagraf-3-ledd-1">For utstedelse av standardisert oppholdskort, jf. § 64 a, skal det innhentes og lagres biometrisk personinformasjon i form av ansiktsfoto og fingeravtrykk i oppholdskortet av alle utlendinger over 6 år. Utlendingen har plikt til å medvirke til opptak av slik biometrisk personinformasjon. Informasjonen lagres elektronisk eller på annen måte i oppholdskortet slik at hensynet til informasjonens ekthet, integritet og konfidensialitet blir ivaretatt.</article><article class="legalP" id="kapittel-1-foreslåttparagraf-3-ledd-2">Kongen kan gi nærmere regler i forskrift om at det kan innhentes og lagres biometrisk personinformasjon i form av ansiktsfoto og fingeravtrykk også i kort som dokumenterer andre typer tillatelser eller rettigheter enn oppholdstillatelse, for eksempel grenseboerbevis utstedt til beboere i det russiske grenseområdet.</article><article class="legalP" id="kapittel-1-foreslåttparagraf-3-ledd-3">Beslutning om at det skal innhentes og lagres biometrisk personinformasjon som nevnt i første og annet ledd, treffes av Utlendingsdirektoratet, Utlendingsnemnda, Utenriksdepartementet, politiet eller utenriksstasjon.</article><article class="legalP" id="kapittel-1-foreslåttparagraf-3-ledd-4">Den som oppholdskortet er utstedt til, har rett til innsyn i personopplysninger som er innført i oppholdskortet, herunder den biometriske informasjonen, og kan kreve uriktig informasjon rettet eller slettet. Tilsvarende gjelder for den som har fått utstedt kort med registrert biometrisk personinformasjon etter annet ledd.</article><article class="legalP" id="kapittel-1-foreslåttparagraf-3-ledd-5">Biometrisk personinformasjon som er innhentet som nevnt i første eller annet ledd, skal slettes så snart som mulig etter at oppholdskortet er produsert eller søknaden om oppholdstillatelse er avslått.</article><article class="legalP" id="kapittel-1-foreslåttparagraf-3-ledd-6">Bestemmelsene om kassasjon og retting i lov 4. desember 1992 nr. 126 om arkiv § 9 bokstav c og d er ikke til hinder for sletting etter femte ledd.</article><article class="legalP" id="kapittel-1-foreslåttparagraf-3-ledd-7">Kongen kan gi nærmere regler i forskrift, herunder om tidspunktet for når fingeravtrykk og ansiktsfoto kan opptas.</article></article> <article class="defaultP" margin-top="true">Ny § 100 b skal lyde:</article><article class="futureLegalArticle" data-name="§100b" id="kapittel-1-foreslåttparagraf-4"><span class="futureLegalArticleHeader">§ 100 b. <span class="legalArticleTitle">Innhenting av biometrisk personinformasjon til kontroll av standardisert oppholdskort, jf. §§ 64 a og 100 a</span></span><article class="legalP" id="kapittel-1-foreslåttparagraf-4-ledd-1">I forbindelse med kontroll etter §§ 15 eller 21, eller i forbindelse med behandlingen av en sak etter utlendingsloven, kan politiet, Utlendingsdirektoratet, Utlendingsnemnda, Utenriksdepartementet, utenriksstasjon eller andre med kontrollmyndighet etter lovens § 22 innhente biometrisk personinformasjon i form av ansiktsfoto og fingeravtrykk til kontroll av fremlagt oppholdskort eller kontroll av annet kort med registrert biometrisk personinformasjon etter § 100 a annet ledd. Utlendingen har plikt til å medvirke til opptak av slik biometrisk personinformasjon.</article><article class="legalP" id="kapittel-1-foreslåttparagraf-4-ledd-2">Bestemmelsen i § 100 femte ledd om opptak av fingeravtrykk og fotografi med tvang gjelder tilsvarende.</article><article class="legalP" id="kapittel-1-foreslåttparagraf-4-ledd-3">Biometrisk personinformasjon innhentet i henhold til første ledd skal slettes så snart som mulig etter at utlendingens identitet er verifisert mot oppholdskortet eller kort med registrert biometrisk personinformasjon etter § 100 a annet ledd.</article><article class="legalP" id="kapittel-1-foreslåttparagraf-4-ledd-4">Bestemmelsene om kassasjon og retting i lov 4. desember 1992 nr. 126 om arkiv § 9 bokstav c og d er ikke til hinder for sletting etter tredje ledd.</article><article class="legalP" id="kapittel-1-foreslåttparagraf-4-ledd-5">Kongen kan gi nærmere regler i forskrift.</article></article> <article class="defaultP" margin-top="true">§ 108 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-5-punkt-1"><article class="legalP" id="kapittel-1-foreslåttparagraf-4-ledd-5-punkt-1-ledd-1">forsettlig eller uaktsomt overtrer de bestemmelsene som er angitt i det følgende, eller forbud, påbud eller vilkår gitt i medhold av disse bestemmelsene: <ul class="defaultList"><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-1"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-1-ledd-1">§ 7 første ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-2"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-2-ledd-1">§ 8 første ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-3"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-3-ledd-1">§ 9 første og fjerde ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-4"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-4-ledd-1">§ 14 første og annet ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-5"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-5-ledd-1">§ 16 første og tredje ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-6"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-6-ledd-1">§ 19 første og annet ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-7"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-7-ledd-1">§ 20 tredje ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-8"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-8-ledd-1">§ 21 første ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-9"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-9-ledd-1">§ 27 første ledd, jf. fjerde ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-10"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-10-ledd-1">§ 55 første og annet ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-11"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-11-ledd-1">§ 71 annet ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-12"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-12-ledd-1">§ 83 første og annet ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-13"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-13-ledd-1">§ 90 sjette ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-14"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-14-ledd-1">§ 93 første ledd annet punktum</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-15"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-15-ledd-1">§ 100 b første ledd annet punktum</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-16"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-16-ledd-1">§ 105 første ledd</article></article></li><li><article class="listArticle" id="kapittel-1-foreslåttparagraf-4-ledd-5-punkt-1-ledd-1-punkt-17"><article class="legalP" id="kapittel-1-foreslåttparagraf-4-ledd-5-punkt-1-ledd-1-punkt-17-ledd-1">§ 124 første ledd</article></article></li></ul></article></article></li></ul></article> <article class="defaultP" margin-top="true">§ 108 tredje ledd skal lyde:</article><article class="legalP" id="kapittel-1-ledd-2">Med bot eller med fengsel inntil to år straffes den som:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">forsettlig eller grovt uaktsomt gjør bruk av en utlendings arbeidskraft når utlendingen ikke har nødvendig tillatelse etter loven,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">forsettlig eller grovt uaktsomt formidler arbeid eller bolig for en utlending, eller utferdiger eller formidler erklæringer, tilsagn eller dokumenter til bruk for en sak etter loven, når forholdet innebærer en utilbørlig utnyttelse av utlendingens situasjon,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">forsettlig ved falske forespeilinger eller liknende utilbørlig atferd forleder en utlending til å reise inn i riket med sikte på å bosette seg her,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">forsettlig overlater til en annen pass, reisebevis for flyktninger, annet reisedokument eller liknende dokument som kan bli brukt som reisedokument, standardisert oppholdskort eller liknende kort, når vedkommende vet eller bør forstå at det kan bli brukt av en utlending til å reise inn i riket eller til en annen stat.</article></article></li></ul></article> <article class="defaultP" margin-top="true">§ 109 fjerde ledd skal lyde:</article><article class="legalP" id="kapittel-1-ledd-3">Kongen kan gi nærmere bestemmelser i forskrift om gjennomføring av bestemmelsene i dette kapittelet og om forholdet til lovens alminnelige bestemmelser, herunder for de tilfellene der en utlending som nevnt i første ledd, får oppholdstillatelse etter lovens alminnelige bestemmelser. Kongen kan bestemme i forskrift at det skal innhentes og lagres biometrisk personinformasjon i form av ansiktsfoto og fingeravtrykk i kort som dokumenterer oppholdsrett i henhold til §§ 118 og 119. I slike tilfeller vil reglene i §§ 64 a, 100 a og 100 b gjelde tilsvarende så langt de passer.</article></section><section class="section" data-name="kapII" id="kapittel-2" data-lovdata-URL="LTI/lov/2012-04-20-17/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelser til forskjellig tid.</article></section></main></body></html>