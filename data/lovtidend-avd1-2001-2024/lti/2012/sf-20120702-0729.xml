<!DOCTYPE html><html lang="no"><head><title>Forskrift om endring i forskrift til lov om petroleumsvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-07-02-729</dd><dt class="dokid">DokumentID</dt><dd class="dokid">LTI/forskrift/2012-07-02-729</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 10 s 1706</dd><dt class="dateInForce">I kraft fra</dt><dd class="dateInForce">2012-07-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-27-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>forskrift/2009-05-15-512</li></ul></dd><dt class="dateOfPublication">Kunngjort</dt><dd class="dateOfPublication">2012-07-17 13:10</dd><dt class="journalNumber">Journalnummer</dt><dd class="journalNumber">2012-0635</dd><dt class="titleShort">Korttittel</dt><dd class="titleShort">Endr. i forskrift til petroleumsloven</dd><dt class="title">Tittel</dt><dd class="title">Forskrift om endring i forskrift til lov om petroleumsvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementets 2. juli 2012 med hjemmel i lov 29. november 1996 nr. 72 om petroleumsvirksomhet § 10-18, jf. delegeringsvedtak 15. mai 2009 nr. 512.</dd><dt class="refid">RefID</dt><dd class="refid">forskrift/2012-07-02-729</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til lov om petroleumsvirksomhet<ul class="tocSubUl"><li>I<ul class="tocSubUl"><li>§ 30b. Leie av produksjonsinnretning</li><li>§ 45a. Subsidiært ansvar for disponering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-07-02-729" id="dokument"><h1>Forskrift om endring i forskrift til lov om petroleumsvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2012-07-02-729/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. juni 1997 nr. 653 til lov om petroleumsvirksomhet gjøres følgende endringer:</article> <article class="defaultP" margin-top="true">Ny § 30b Leie av produksjonsinnretning skal lyde:</article><article class="futureLegalArticle" data-name="§30b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 30b</span>. <span class="legalArticleTitle">Leie av produksjonsinnretning</span></span><article class="legalP" id="kapittel-1-foreslåttparagraf-1-ledd-1">Rettighetshaver skal ikke leie produksjonsinnretning av tilknyttet selskap, med mindre departementet samtykker til dette. Søknad om slikt samtykke sendes i kopi til Arbeidsdepartementet, Oljedirektoratet og Petroleumstilsynet.</article><article class="legalP" id="kapittel-1-foreslåttparagraf-1-ledd-2">Departementet avgjør i enkeltsaker om utleier er å anse som et tilknyttet selskap.</article><article class="legalP" id="kapittel-1-foreslåttparagraf-1-ledd-3">Departementet kan i tvilstilfeller bestemme om en innretning skal anses som en produksjonsinnretning.</article></article> <article class="defaultP" margin-top="true">Overskriften til kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Avslutning av petroleumsvirksomheten</span> <article class="defaultP" margin-top="true">I kapittel 6 skal ny § 45a lyde:</article><article class="futureLegalArticle" data-name="§45a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 45a</span>. <span class="legalArticleTitle">Subsidiært ansvar for disponering</span></span><article class="legalP" id="kapittel-1-foreslåttparagraf-2-ledd-1">Med «innretninger, herunder brønner, som eksisterte» som nevnt i lovens § 5-3 tredje ledd menes innretninger, herunder brønner, som eksisterte fysisk på overdragelsestidspunktet og som er plassert på bestemmelsesstedet. Ansvaret omfatter også påbegynte innretninger, herunder brønner, som er under plassering innenfor området for utvinningstillatelsen.</article><article class="legalP" id="kapittel-1-foreslåttparagraf-2-ledd-2">Med «overdragelsestidspunktet» som nevnt i lovens § 5-3 tredje ledd menes den dag overdragelsen er registrert i henhold til forskrift 19. juni 1997 nr. 618 om petroleumsregisteret § 4-2 andre ledd.</article><article class="legalP" id="kapittel-1-foreslåttparagraf-2-ledd-3">Med subsidiært økonomisk ansvarlig menes i lovens § 5-3 tredje ledd et ansvar som inntrer når en rettighetshaver etter påkrav har misligholdt sin betalingsforpliktelse for kostnadene ved gjennomføringen av vedtak om disponering og avtalen mellom partene i utvinningstillatelsen ikke gir muligheter for dekning av kravet. Dersom en andel er overdratt flere ganger må de øvrige rettighetshavere alltid rette påkrav mot de overdragende selskaper i en suksessiv rekke slik at krav først rettes mot det selskap som sist har overdratt andelen, og deretter mot neste selskap når det forrige har misligholdt sin betalingsforpliktelse. Rettighetshaver og overdragende selskaper anses å ha misligholdt sin forpliktelse hvis de ikke har dekket sitt ansvar senest innen tre måneder etter at påkrav er mottatt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-07-02-729/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>