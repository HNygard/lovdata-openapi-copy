<!DOCTYPE html><html lang="no"><head><title>Forskrift om bruk av mal og godkjennelse av kommunale forskrifter om orden i og bruk av farvann og havner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-11-02-1040</dd><dt class="dokid">DokumentID</dt><dd class="dokid">LTI/forskrift/2012-11-02-1040</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 12 s 2053</dd><dt class="dateInForce">I kraft fra</dt><dd class="dateInForce">2012-11-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-15-1547</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2009-04-17-19/§14</li><li>lov/2009-04-17-19/§42</li></ul></dd><dt class="dateOfPublication">Kunngjort</dt><dd class="dateOfPublication">2012-11-09 14:20</dd><dt class="journalNumber">Journalnummer</dt><dd class="journalNumber">2012-0858</dd><dt class="titleShort">Korttittel</dt><dd class="titleShort">Forskrift om mal for kommunale havneforskrifter</dd><dt class="title">Tittel</dt><dd class="title">Forskrift om bruk av mal og godkjennelse av kommunale forskrifter om orden i og bruk av farvann og havner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeri- og kystdepartementet 2. november 2012 med hjemmel i lov 17. april 2009 nr. 19 om havner og farvann (havne- og farvannsloven) § 14 andre ledd og § 42 andre ledd.</dd><dt class="refid">RefID</dt><dd class="refid">forskrift/2012-11-02-1040</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bruk av mal og godkjennelse av kommunale forskrifter om orden i og bruk av farvann og havner<ul class="tocSubUl"><li>§ 1. Plikt til å bruke mal</li><li>§ 2. Obligatoriske og valgfrie bestemmelser</li><li>§ 3. Kommunenes fastsettelse og godkjennelse av Kystverkets hovedkontor</li><li>§ 4. Ikrafttredelse</li><li>Vedlegg 1<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav ved opphold i havnen og ved kai</li><li>§ 4. Pålegg om taubåtassistanse, forsvarlig fortøyning, oppankring og flytting</li><li>§ 5. Plikt til å varsle om skade</li><li>§ 6. Krav om tillatelse for å dykke</li><li>§ 7. Luftfartøy</li><li>§ 8. Krav ved passering</li><li>§ 9. Forbud mot snøtømming</li><li>§ 10. Andre reguleringer</li><li>§ 11. Unntak i særlige tilfeller</li><li>§ 12. Reaksjonsmidler og straff</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2012-11-02-1040" id="dokument"><h1>Forskrift om bruk av mal og godkjennelse av kommunale forskrifter om orden i og bruk av farvann og havner</h1><article class="legalArticle" data-lovdata-URL="LTI/forskrift/2012-11-02-1040/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Plikt til å bruke mal</span></h2><article class="legalP" id="paragraf-1-ledd-1">Kommunene skal bruke mal gitt i vedlegg 1 til forskriften når de fastsetter forskrifter om orden i og bruk av farvann og havner etter lov 17. april 2009 nr. 19 om havner og farvann § 14 første ledd og § 42 første ledd.</article><article class="legalP" id="paragraf-1-ledd-2">Kommuner som har ordensforskrifter ved denne forskriftens ikrafttredelse må endre disse i tråd med forskriften her innen 1. januar 2016.</article></article><article class="legalArticle" data-lovdata-URL="LTI/forskrift/2012-11-02-1040/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Obligatoriske og valgfrie bestemmelser</span></h2><article class="legalP" id="paragraf-2-ledd-1">Reglene i malen § 1 til § 5 og § 11 til § 13 er obligatoriske bestemmelser som kommunene skal ha med når de fastsetter ordensforskrift.</article><article class="legalP" id="paragraf-2-ledd-2">Reglene i malen § 6 til § 10 er valgfrie bestemmelser for kommunene.</article></article><article class="legalArticle" data-lovdata-URL="LTI/forskrift/2012-11-02-1040/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Kommunenes fastsettelse og godkjennelse av Kystverkets hovedkontor</span></h2><article class="legalP" id="paragraf-3-ledd-1">Forskrifter om orden i og bruk av farvann og havner gitt i samsvar med malen i vedlegg 1 kan fastsettes av kommunen selv, uten godkjenning av Kystverkets hovedkontor.</article><article class="legalP" id="paragraf-3-ledd-2">Dersom en kommune tar i bruk § 10 i malen skal forskriften godkjennes av Kystverkets hovedkontor før den gis virkning.</article></article><article class="legalArticle" data-lovdata-URL="LTI/forskrift/2012-11-02-1040/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse</span></h2><article class="legalP" id="paragraf-4-ledd-1">Forskriften trer i kraft straks. Fra samme tidspunkt oppheves forskrift 15. desember 2009 nr. 1547 om kommunale forskrifter om orden i og bruk av farvann og havner.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2012-11-02-1040/KAPITTEL_1"><h2>Vedlegg 1</h2><span class="futuretitle" id="kapittel-1-foreslåttittel-1">Forskrift om bruk av og orden i havner og farvann for .......... kommune, (fylke)</span><article class="defaultP" data-text-size="small"><strong>Hjemmel:</strong> Fastsatt av ........ kommune ......... (dato) med hjemmel i lov 17. april 2009 nr. 19 om havner og farvann (havne- og farvannsloven) § 14 første ledd og § 42 første ledd. Godkjent av Kystverkets hovedkontor .............. (dato) jf. forskrift 2. november 2012 nr. 1040 om bruk av mal og godkjennelse av kommunale forskrifter om orden i og bruk av farvann og havner.</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriften gir regler om orden i og bruk av havner og farvann for å ivareta hensynet til effektiv og sikker havnevirksomhet, god fremkommelighet, trygg ferdsel og forsvarlig bruk og forvaltning av farvannet.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder offentlige og private havner og sjøområdene i .... kommune. I hoved- og biled gjelder forskriften kun innenfor havneavgrensningene i havner fastsatt i forskrift 30. november 2009 nr. 1477 om farleder § 2 andre ledd vedlegg 1.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Krav ved opphold i havnen og ved kai</span></span><article class="legalP" id="kapittel-1-foreslåttparagraf-3-ledd-1">Når fartøyet ligger ved kai, skal ingen av propellene brukes før umiddelbart før fartøyet skal gå. Det samme gjelder andre typer fremdrifts- og manøvreringsmidler. Under manøvrering til og fra kai skal skipet manøvreres forsiktig slik at propellvannet ikke forårsaker skade.</article><article class="legalP" id="kapittel-1-foreslåttparagraf-3-ledd-2">Når fartøyet ligger ved kai skal fartøyets utløpsåpninger som vender mot kai og andre fartøyer, være forsvarlig stengt så spillvann, damp e.l. ikke volder fare eller er til unødig sjenanse. Fartøyet skal heller ikke slippe ut sot eller røyk som kan medføre skade eller være til unødig sjenanse for havnevirksomheten.</article><article class="legalP" id="kapittel-1-foreslåttparagraf-3-ledd-3">Kommunen kan forby vedlikeholdsarbeid eller annen virksomhet i havnen dersom det er nødvendig for effektiv eller sikker havnevirksomhet.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Pålegg om taubåtassistanse, forsvarlig fortøyning, oppankring og flytting</span></span><article class="legalP" id="kapittel-1-foreslåttparagraf-4-ledd-1">Kommunen kan pålegge bruk av taubåt eller fortøyningsassistanse dersom dette er nødvendig av hensyn til trygg ferdsel eller sikker havnevirksomhet.</article><article class="legalP" id="kapittel-1-foreslåttparagraf-4-ledd-2">Kommunen kan gi pålegg om fortøyning eller oppankring dersom dette er nødvendig av hensyn til trygg ferdsel eller sikker havnevirksomhet.</article><article class="legalP" id="kapittel-1-foreslåttparagraf-4-ledd-3">Kommunen kan pålegge et fartøy å flytte seg fra anvist plass dersom det er nødvendig av hensyn til trygg ferdsel, sikker eller effektiv havnevirksomhet.</article></article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Plikt til å varsle om skade</span></span><article class="legalP" id="kapittel-1-foreslåttparagraf-5-ledd-1">Den som har forårsaket skade på havner, havneanlegg eller innretninger skal snarest mulig melde fra til kommunen om skaden.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Krav om tillatelse for å dykke</span></span><article class="legalP" id="kapittel-1-foreslåttparagraf-6-ledd-1">Dykking i følgende områder krever tillatelse fra kommunen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">..........</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">..........</article></article></li></ul></article><article class="legalP" id="kapittel-1-foreslåttparagraf-6-ledd-2">Dykking for å berge liv eller verdier som ikke kan vente til tillatelse er gitt, kan likevel gjennomføres. I slike tilfeller skal det snarest mulig meldes fra til kommunen om dykkingen.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Luftfartøy</span></span><article class="legalP" id="kapittel-1-foreslåttparagraf-7-ledd-1">Luftfartøy kan bare lande og starte i<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">.........</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">.........</article></article></li></ul></article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav ved passering</span></span><article class="legalP" id="kapittel-1-foreslåttparagraf-8-ledd-1">Ved passering av<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">......... skal det tas følgende forholdsregler:</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">......... skal det tas følgende forholdsregler:</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">......... skal det tas følgende forholdsregler:</article></article></li></ul></article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Forbud mot snøtømming</span></span><article class="legalP" id="kapittel-1-foreslåttparagraf-9-ledd-1">Det er forbudt å tømme snø i<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">..........</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">..........</article></article></li></ul></article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Andre reguleringer</span></span><article class="legalP" id="kapittel-1-foreslåttparagraf-10-ledd-1">..............</article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Unntak i særlige tilfeller</span></span><article class="legalP" id="kapittel-1-foreslåttparagraf-11-ledd-1">Kommunen kan i særlige tilfeller gjøre unntak fra § 3, § 6, § 7, § 8, § 9 og § 10.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Reaksjonsmidler og straff</span></span><article class="legalP" id="kapittel-1-foreslåttparagraf-12-ledd-1">Ved overtredelse av denne forskriftens bestemmelser eller vedtak fattet i medhold av den gjelder bestemmelsene i havne- og farvannsloven kapittel 10 så langt de passer.</article><article class="legalP" id="kapittel-1-foreslåttparagraf-12-ledd-2">Vesentlig overtredelse av § 4, § 6, § 7, § 8, § 9 og § 10 kan straffes med bøter etter lov 17. april 2009 nr. 19 om havner og farvann § 62.</article></article><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-13-ledd-1">Forskriften trer i kraft ...... (dato).</article><article class="legalP" id="kapittel-1-foreslåttparagraf-13-ledd-2">Fra samme tidspunkt oppheves forskrift ........</article></article> <article class="defaultP" margin-top="true">Se her for å laste ned malen i doc-format: <img height="31" src="static/LTI//ltavd1/filer/grafikk/word.gif" width="28" /></article></section></main></body></html>