<!DOCTYPE html><html lang="no"><head><title>Instruks for Vegtilsynet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-06-15-523</dd><dt class="dokid">DokumentID</dt><dd class="dokid">LTI/forskrift/2012-06-15-523</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 7 s 1192</dd><dt class="dateInForce">I kraft fra</dt><dd class="dateInForce">2012-06-20</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1963-06-21-23/§9</li></ul></dd><dt class="dateOfPublication">Kunngjort</dt><dd class="dateOfPublication">2012-06-15 15:15</dd><dt class="journalNumber">Journalnummer</dt><dd class="journalNumber">2012-0456</dd><dt class="titleShort">Korttittel</dt><dd class="titleShort">Instruks for Vegtilsynet</dd><dt class="title">Tittel</dt><dd class="title">Instruks for Vegtilsynet</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Samferdselsdepartementet 15. juni 2012 med heimel i veglov 21. juni 1963 nr. 23 § 9 fyrste ledd.</dd><dt class="refid">RefID</dt><dd class="refid">forskrift/2012-06-15-523</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for Vegtilsynet<ul class="tocSubUl"><li>1 Organisering</li><li>2 Føremål</li><li>3 Avgrensing</li><li>4 Arbeidsoppgåver</li><li>5 Dagleg leiing</li><li>6 Myndigheit til å fastsetja instruks</li><li>7 Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-06-15-523" id="dokument"><h1>Instruks for Vegtilsynet</h1><section class="section" data-name="kap1" id="kapittel-1" data-lovdata-URL="LTI/forskrift/2012-06-15-523/KAPITTEL_1"><h2>1 Organisering</h2><article class="legalP" id="kapittel-1-ledd-1">Vegtilsynet er Samferdselsdepartementet si fageining som skal kontrollera og føra tilsyn med Statens vegvesen si verksemd knytt til riksveginfrastrukturen.</article><article class="legalP" id="kapittel-1-ledd-2">Vegtilsynet er direkte underlagt vegdirektøren, med eit organisatorisk og styringsmessig skilje mellom Vegtilsynet og resten av Statens vegvesen si verksemd.</article></section><section class="section" data-name="kap2" id="kapittel-2" data-lovdata-URL="LTI/forskrift/2012-06-15-523/KAPITTEL_2"><h2>2 Føremål</h2><article class="legalP" id="kapittel-2-ledd-1">Vegtilsynet skal føra tilsyn med at krav om tryggleik knytt til riksveginfrastrukturen er teke i vare av Statens vegvesen.</article><article class="legalP" id="kapittel-2-ledd-2">Vegtilsynet skal arbeida for at Statens vegvesen si verksemd vert utøvd på ein sikker og føremålstenleg måte til det beste for trafikantane på vegen. Tilsynet skal vera ein aktiv pådrivar for eit sikkert og føremålstenleg vegnett i tråd med det overordna målet for transportpolitikken.</article></section><section class="section" data-name="kap3" id="kapittel-3" data-lovdata-URL="LTI/forskrift/2012-06-15-523/KAPITTEL_3"><h2>3 Avgrensing</h2><article class="legalP" id="kapittel-3-ledd-1">Vegtilsynet sine oppgåver omfattar ikkje myndigheitsområde som høyrer inn under andre statlege kontroll- og tilsynsorgan, som Politiet, Direktoratet for samfunnstryggleik og beredskap og Arbeidstilsynet.</article><article class="legalP" id="kapittel-3-ledd-2">Vegtilsynet skal i naudsynt utstrekning samordna seg med, og samarbeida med statlege tilsynsorgan og andre verksemder for å byggja kompetanse der dette kan gi ein gevinst ut frå effektiv ressursbruk og brukarvenlegheit.</article></section><section class="section" data-name="kap4" id="kapittel-4" data-lovdata-URL="LTI/forskrift/2012-06-15-523/KAPITTEL_4"><h2>4 Arbeidsoppgåver</h2><article class="legalP" id="kapittel-4-ledd-1">Vegtilsynet skal vera bygd opp som eit risikobasert systemtilsyn. For å få eit trygt vegnett, som førebyggjer skade på liv og helse for menneske og dei materielle og økonomiske verdiar som transport på veg representerer, skal vegtilsynet prioritera tilsynsverksemda si der risikoen for ulykker er størst.</article><article class="legalP" id="kapittel-4-ledd-2">Vegtilsynet skal m.a.:<ul class="defaultList"><li data-li-identifier="-" data-name="-"><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">føra tilsyn med at Statens vegvesen har og bruker tilstrekkelege og effektive styringssystem for å ta i vare tryggleik i veginfrastrukturen for transport på riksveg. Styringssystem omfattar m.a. system for planlegging, bygging, drift, vedlikehald, beredskap og anna forvalting av riksveginfrastrukturen.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">ha tilgong til alle dokument det ønskjer frå Statens vegvesen.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-3"><article class="legalP" id="kapittel-4-ledd-2-punkt-3-ledd-1">i tilsynssaker gi tilråding til aktuell driftseining i Statens vegvesen. Det kan setjast frist for tilbakemelding. Tilsynsrapporten er offentleg når den er avgjeven.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-4"><article class="legalP" id="kapittel-4-ledd-2-punkt-4-ledd-1">informera om Vegtilsynet si verksemd.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-5"><article class="legalP" id="kapittel-4-ledd-2-punkt-5-ledd-1">i samråd med vegdirektøren, delta i internasjonalt arbeid med sikte på å ta i vare Noreg sine interesser på Vegtilsynet sitt ansvarsområde, og delta i internasjonalt arbeid som har verdi for tilsynet sitt arbeid.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-6"><article class="legalP" id="kapittel-4-ledd-2-punkt-6-ledd-1">ta initiativ til FoU-verksemd innanfor sitt område.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-7"><article class="legalP" id="kapittel-4-ledd-2-punkt-7-ledd-1">foreslå endringar i regelverket så langt det er naudsynt for å betra tryggleik i veginfrastrukturen for transport på offentleg veg.</article></article></li></ul></article><article class="legalP" id="kapittel-4-ledd-3">Vegtilsynet skal via vegdirektøren rapportera til Samferdselsdepartementet i løpet av året og i ein eigen årsrapport om tilsynsarbeidet og resultat. Saker av spesiell interesse skal rapporterast særskilt.</article><article class="legalP" id="kapittel-4-ledd-4">Vegtilsynet si verksemd skal utøvast innanfor gjeldande lover og reglar, og i samsvar med dei krava som er fastsette i styringsdialogen. Sakshandsaminga skal skje i samsvar med god forvaltingsskikk og etter dei reglane som gjeld for sakshandsaming i offentleg sektor.</article></section><section class="section" data-name="kap5" id="kapittel-5" data-lovdata-URL="LTI/forskrift/2012-06-15-523/KAPITTEL_5"><h2>5 Dagleg leiing</h2><article class="legalP" id="kapittel-5-ledd-1">Den daglege leiinga av Vegtilsynet vert utøvd av ein direktør.</article><article class="legalP" id="kapittel-5-ledd-2">Vegtilsynsdirektøren skal:<ul class="defaultList"><li data-li-identifier="-" data-name="-"><article class="listArticle" id="kapittel-5-ledd-2-punkt-1"><article class="legalP" id="kapittel-5-ledd-2-punkt-1-ledd-1">orientera og rapportera til vegdirektøren om viktige saker som gjeld Vegtilsynet sitt ansvarsområde.</article></article></li><li data-li-identifier="-" data-name="-"><article class="listArticle" id="kapittel-5-ledd-2-punkt-2"><article class="legalP" id="kapittel-5-ledd-2-punkt-2-ledd-1">utarbeida utkast til årsrapport.</article></article></li><li data-li-identifier="-" data-name="-"><article class="listArticle" id="kapittel-5-ledd-2-punkt-3"><article class="legalP" id="kapittel-5-ledd-2-punkt-3-ledd-1">syta for at Vegtilsynet vert drive effektivt i samsvar med gjeldande lover og reglar og i samsvar med dei krava som vert fastsette i styringsdialogen.</article></article></li><li data-li-identifier="-" data-name="-"><article class="listArticle" id="kapittel-5-ledd-2-punkt-4"><article class="legalP" id="kapittel-5-ledd-2-punkt-4-ledd-1">syta for at det ligg føre dokumenterbare system for intern kontroll og risikostyring og at det vert gjennomført evalueringar om tilsynsverksemda si effektivitet, måloppnåing og resultat.</article></article></li><li data-li-identifier="-" data-name="-"><article class="listArticle" id="kapittel-5-ledd-2-punkt-5"><article class="legalP" id="kapittel-5-ledd-2-punkt-5-ledd-1">gi tilrådingar i tilsynssaker.</article></article></li></ul></article></section><section class="section" data-name="kap6" id="kapittel-6" data-lovdata-URL="LTI/forskrift/2012-06-15-523/KAPITTEL_6"><h2>6 Myndigheit til å fastsetja instruks</h2><article class="legalP" id="kapittel-6-ledd-1">Samferdselsdepartementet har myndigheit til å fastsetja instruks eller foreta endringar i instruksen.</article></section><section class="section" data-name="kap7" id="kapittel-7" data-lovdata-URL="LTI/forskrift/2012-06-15-523/KAPITTEL_7"><h2>7 Ikrafttredelse</h2><article class="legalP" id="kapittel-7-ledd-1">Instruksen trer i kraft 20. juni 2012.</article></section></main></body></html>