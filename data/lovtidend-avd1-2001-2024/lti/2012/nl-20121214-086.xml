<!DOCTYPE html><html lang="no"><head><title>Lov om endringer i helseforetaksloven mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-12-14-86</dd><dt class="dokid">DokumentID</dt><dd class="dokid">LTI/lov/2012-12-14-86</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2163</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-63</li><li>lov/2001-06-15-93</li></ul></dd><dt class="dateOfPublication">Kunngjort</dt><dd class="dateOfPublication">2012-12-14 16:20</dd><dt class="journalNumber">Journalnummer</dt><dd class="journalNumber">2012-0936</dd><dt class="titleShort">Korttittel</dt><dd class="titleShort">Endringslov til helseforetaksloven mv.</dd><dt class="title">Tittel</dt><dd class="title">Lov om endringer i helseforetaksloven mv.</dd><dt class="miscInformation">Annet om dokumentet</dt><dd class="miscInformation">Prop.120 L (2011–2012), Innst.62 L (2012–2013), Lovvedtak 15 (2012–2013). Stortingets første og andre gangs behandling hhv. 29. november og 4. desember 2012. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2012-12-14-86</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helseforetaksloven mv.<ul class="tocSubUl"><li>I<ul class="tocSubUl"><li>§ 2a. Regionale helseforetaks ansvar og oppgaver</li><li>§ 16. Eierstyring. Foretaksmøtets myndighet mv.</li><li>§ 16a. Departementets innhenting av opplysninger fra regionale helseforetak</li><li>§ 21a. Styrets revisjonsutvalg</li><li>§ 26a. Åpne styremøter</li><li>§ 30. Saker av vesentlig betydning</li><li>§ 37a. Internrevisjon</li><li>§ 42. Ansvarsform for virksomhet eid av foretak</li><li>§ 50. Omdanning</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2012-12-14-86" id="dokument"><h1>Lov om endringer i helseforetaksloven mv.</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. juni 2001 nr. 93 om helseforetak m.m. (helseforetaksloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-12-14-86/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 15. juni 2001 nr. 93 om helseforetak m.m. gjøres følgende endringer:</article> <article class="defaultP" margin-top="true">§ 2 tredje ledd første punktum skal lyde:</article><article class="legalP" id="kapittel-1-ledd-2">Helseforetak er virksomhet som eies av ett eller flere regionale helseforetak eller helseforetak og som er opprettet i medhold av § 9.</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-1-foreslåttparagraf-1"><span class="futureLegalArticleHeader">§ 2a. <span class="legalArticleTitle">Regionale helseforetaks ansvar og oppgaver</span></span><article class="legalP" id="kapittel-1-foreslåttparagraf-1-ledd-1">Regionale helseforetak har et overordnet ansvar for å iverksette den nasjonale helsepolitikken i helseregionen. Regionale helseforetak skal planlegge, organisere, styre og samordne virksomhetene i helseforetakene som de eier. I forbindelse med langsiktig planlegging skal regionale helseforetak vurdere om deler av tjenestene skal ytes gjennom inngåelse av avtale med private eller offentlige virksomheter som de ikke eier selv.</article></article> <article class="defaultP" margin-top="true">§ 7 første ledd nytt annet punktum skal lyde:</article><article class="legalP" id="kapittel-1-ledd-3">Når flere foretak eier virksomhet sammen, blir samtlige eiere ansvarlige for virksomhetens forpliktelser.</article> <article class="defaultP" margin-top="true">§ 7 annet ledd annet og tredje punktum skal lyde:</article><article class="legalP" id="kapittel-1-ledd-4">En fordringshaver som har krevd foretaket for klar og forfalt gjeld som ikke er betryggende sikret, kan gjøre kravet gjeldende mot en eier. For å gjøre kravet gjeldende mot en eier må fordringshaveren tidligst fire uker etter første påkrav sende ytterligere et påkrav til den opprinnelige skyldneren med betalingsfrist på minst fire uker, og betaling må ikke være mottatt innen utløpet av fristen.</article> <article class="defaultP" margin-top="true">§ 9 første ledd annet punktum skal lyde:</article><article class="legalP" id="kapittel-1-ledd-5">Styret selv i regionale helseforetak eller helseforetak treffer vedtak om å opprette helseforetak.</article> <article class="defaultP" margin-top="true">§ 9 annet ledd skal lyde:</article><article class="legalP" id="kapittel-1-ledd-6">Helseforetaket er stiftet når styret i eiende foretak har truffet vedtak etter første ledd. Dersom flere foretak stifter et helseforetak for å eie det sammen, må styrene dessuten inngå en skriftlig selskapsavtale.</article> <article class="defaultP" margin-top="true">§ 10 nr. 7 skal lyde:</article><article class="legalP" id="kapittel-1-ledd-7">bestemmelser om låneopptak, jf. § 33,</article> <article class="defaultP" margin-top="true">§ 11 nr. 2 skal lyde:</article><article class="legalP" id="kapittel-1-ledd-8">foretak som eier helseforetaket,</article> <article class="defaultP" margin-top="true">§ 11 nr. 8 skal lyde:</article><article class="legalP" id="kapittel-1-ledd-9">bestemmelser om låneopptak, jf. § 33,</article> <article class="defaultP" margin-top="true">§ 14 annet ledd annet punktum skal lyde:</article><article class="legalP" id="kapittel-1-ledd-10">Styret skal innen rimelig tid varsle foretakets eier, eller foretakets eiere, gi en redegjørelse for foretakets økonomiske stilling og foreslå tiltak som vil gi foretaket en forsvarlig egenkapital.</article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-2"><span class="futureLegalArticleHeader">§ 16. <span class="legalArticleTitle">Eierstyring. Foretaksmøtets myndighet mv.</span></span><article class="legalP" id="kapittel-1-foreslåttparagraf-2-ledd-1">Eiere utøver den øverste myndighet i foretak i foretaksmøte. Eier kan ikke utøve eierstyring i foretak utenom foretaksmøte.</article><article class="legalP" id="kapittel-1-foreslåttparagraf-2-ledd-2">Eier kan avholde felles foretaksmøte for foretak med en eier.</article><article class="legalP" id="kapittel-1-foreslåttparagraf-2-ledd-3">Eiere kan utenfor foretaksmøte tildele foretak bevilgning og sette vilkår for tildelingen.</article><article class="legalP" id="kapittel-1-foreslåttparagraf-2-ledd-4">Departementet skal årlig avholde foretaksmøte i løpet av årets to første måneder for å fastsette økonomiske og organisatoriske krav og rammer for regionale helseforetak.</article></article> <article class="defaultP" margin-top="true">Ny § 16a skal lyde:</article><article class="futureLegalArticle" data-name="§16a" id="kapittel-1-foreslåttparagraf-3"><span class="futureLegalArticleHeader">§ 16a. <span class="legalArticleTitle">Departementets innhenting av opplysninger fra regionale helseforetak</span></span><article class="legalP" id="kapittel-1-foreslåttparagraf-3-ledd-1">Departementet skal holde seg orientert om foretakenes virksomhet og om virksomheten drives i samsvar med de krav som er stilt i foretaksmøter og de vilkår som er satt for tildeling av bevilgning. Departementet skal innhente skriftlige opplysninger fra regionale helseforetak og avholde rapporteringsmøter. Rapporteringsmøte kan holdes utenom foretaksmøte.</article></article> <article class="defaultP" margin-top="true">§ 18 nytt tredje ledd skal lyde:</article><article class="legalP" id="kapittel-1-ledd-11">Eiere kan bestemme at foretaksmøtet holdes som video- eller telefonmøte.</article> <article class="defaultP" margin-top="true">Tredje ledd blir nytt fjerde ledd.</article> <article class="defaultP" margin-top="true">§ 19 nytt første og annet ledd skal lyde:</article><article class="legalP" id="kapittel-1-ledd-12">Foretaksmøtet ledes av eieren. Eieren kan overlate til styrets leder å lede foretaksmøtet.</article><article class="legalP" id="kapittel-1-ledd-13">Foretaksmøter for helseforetak ledes av styrets leder.</article> <article class="defaultP" margin-top="true">§ 19 annet ledd blir nytt tredje ledd.</article> <article class="defaultP" margin-top="true">§ 21 første ledd skal lyde:</article><article class="legalP" id="kapittel-1-ledd-14">Styret skal ha minst fem medlemmer. I helseforetak skal styret ha minst syv medlemmer når de ansatte har representasjon i henhold til § 23 annet ledd. Reglene i aksjeloven § 20-6 om representasjon av begge kjønn i styret gjelder tilsvarende.</article> <article class="defaultP" margin-top="true">Ny § 21a skal lyde:</article><article class="futureLegalArticle" data-name="§21a" id="kapittel-1-foreslåttparagraf-4"><span class="futureLegalArticleHeader">§ 21a. <span class="legalArticleTitle">Styrets revisjonsutvalg</span></span><article class="legalP" id="kapittel-1-foreslåttparagraf-4-ledd-1">Styret i regionalt helseforetak velger blant sine medlemmer minst tre personer til styrets revisjonsutvalg. Begge kjønn skal være representert. Styreleder kan ikke velges. Minst ett av medlemmene skal ha kunnskap om regnskap eller revisjon.</article><article class="legalP" id="kapittel-1-foreslåttparagraf-4-ledd-2">Styret tilsetter leder for internrevisjonen og fastsetter instruks og årsplaner for internrevisjonen.</article></article> <article class="defaultP" margin-top="true">§ 22 annet ledd nytt annet punktum skal lyde:</article><article class="legalP" id="kapittel-1-ledd-15">I vedtektene kan det fastsettes at de av styrets medlemmer som er valgt etter første ledd, ikke deltar i behandlingen av saker som gjelder arbeidsgivers forberedelse til forhandlinger med arbeidstakere, arbeidskonflikter, rettstvister med arbeidstakerorganisasjoner eller oppsigelse av tariffavtaler.</article> <article class="defaultP" margin-top="true">§ 25 nytt tredje ledd skal lyde:</article><article class="legalP" id="kapittel-1-ledd-16">I forbindelse med omorganisering av foretak kan det foretas nytt valg eller suppleringsvalg av styremedlem som er valgt etter §§ 22 eller 23. Departementet kan i forskrift fastsette nærmere bestemmelser om slike valg.</article> <article class="defaultP" margin-top="true">Ny § 26a skal lyde:</article><article class="futureLegalArticle" data-name="§26a" id="kapittel-1-foreslåttparagraf-5"><span class="futureLegalArticleHeader">§ 26a. <span class="legalArticleTitle">Åpne styremøter</span></span><article class="legalP" id="kapittel-1-foreslåttparagraf-5-ledd-1">Styremøter i foretak skal holdes for åpne dører hvis ikke annet følger av lovbestemt taushetsplikt eller av vedtak etter annet ledd.</article><article class="legalP" id="kapittel-1-foreslåttparagraf-5-ledd-2">Dersom det foreligger et reelt og saklig behov, kan styret vedta å behandle en sak for lukkede dører i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">Av hensyn til personvernet. Personalsaker skal alltid behandles for lukkede dører.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">Orientering om sak som er på et forberedende stadium i saksbehandlingen i foretaket.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">Informasjon om lovbrudd, saksanlegg eller av hensyn til foretakets partsstilling i sak for norsk domstol.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-2-punkt-4"><article class="legalP" id="kapittel-1-foreslåttparagraf-5-ledd-2-punkt-4-ledd-1">Av hensyn til forsvarlig gjennomføring av økonomi-, lønns-, eller personalforvaltningen til foretaket.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-ledd-2-punkt-5"><article class="legalP" id="kapittel-1-foreslåttparagraf-5-ledd-2-punkt-5-ledd-1">Saker som gjelder tilbud og protokoll etter regelverket om offentlige anskaffelser til valget av leverandør er gjort.</article></article></li></ul></article><article class="legalP" id="kapittel-1-foreslåttparagraf-5-ledd-3">Vurderingen av om møtet eller deler av møtet skal foregå for lukkede dører, skal gjøres på møtetidspunktet.</article></article> <article class="defaultP" margin-top="true">§ 30 skal lyde:</article><article class="futureLegalArticle" data-name="§30" id="kapittel-1-foreslåttparagraf-6"><span class="futureLegalArticleHeader">§ 30. <span class="legalArticleTitle">Saker av vesentlig betydning</span></span><article class="legalP" id="kapittel-1-foreslåttparagraf-6-ledd-1">Foretaksmøtet i regionalt helseforetak treffer vedtak i saker som antas å være av vesentlig betydning for foretakets virksomhet eller løsningen av fastsatte målsettinger eller oppgaver. Det samme gjelder vedtak i andre saker som antas å ha prinsipielle sider av betydning eller som antas å kunne ha vesentlige samfunnsmessige virkninger, som:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">Vedtak som kan endre virksomhetens karakter</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">Vedtak om nedleggelse av sykehus.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">Omfattende endringer i sykehusstrukturen i helseregionen.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">Omfattende endringer i tjenestetilbudet.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">Vedtak om endringer i antallet helseforetak i helseregionen.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">Vedtak om vesentlige endringer i opptaksområdet for helseforetak.</article></article></li></ul></article><article class="legalP" id="kapittel-1-foreslåttparagraf-6-ledd-2">Hvilke saker foretaksmøtet i regionalt helseforetak skal fatte vedtak i etter denne bestemmelsen, kan det fastsettes nærmere bestemmelser om i vedtektene.</article><article class="legalP" id="kapittel-1-foreslåttparagraf-6-ledd-3">Saker som nevnt i første og annet ledd skal forelegges departementet av styret i det regionale helseforetaket.</article></article> <article class="defaultP" margin-top="true">§ 31 annet ledd første punktum skal lyde:</article><article class="legalP" id="kapittel-1-ledd-17">Når foretaksmøte i helseforetak skal fatte vedtak etter denne bestemmelsen, skal saken legges fram for departementet før vedtak fattes.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-18">Foretak kan ikke ta opp lån med mindre det er særskilt fastsatt i vedtektene at det skal ha slik adgang. Nærmere bestemmelser om låneopptak fastsettes i vedtektene.</article> <article class="defaultP" margin-top="true">§ 37 fjerde ledd skal lyde:</article><article class="legalP" id="kapittel-1-ledd-19">Daglig leder skal sørge for at foretakets registrering og dokumentasjon av regnskapsopplysninger er i samsvar med lov og forskrifter og at formuesforvaltningen er ordnet på betryggende måte.</article> <article class="defaultP" margin-top="true">Ny § 37a skal lyde:</article><article class="futureLegalArticle" data-name="§37a" id="kapittel-1-foreslåttparagraf-7"><span class="futureLegalArticleHeader">§ 37a. <span class="legalArticleTitle">Internrevisjon</span></span><article class="legalP" id="kapittel-1-foreslåttparagraf-7-ledd-1">De regionale helseforetakene skal etablere en uavhengig og objektiv internrevisjon.</article><article class="legalP" id="kapittel-1-foreslåttparagraf-7-ledd-2">Internrevisjonen skal gjennom en systematisk og strukturert metode og avgivelse av bekreftelse bidra til forbedringer i risikostyring, internkontroll og virksomhetsstyring. Internrevisjonen skal rapportere funksjonelt til styret og administrativt til daglig leder. Internrevisjonen skal også omfatte helseforetakene som det regionale helseforetaket eier, og inngåelse og oppfølging av avtaler med andre tjenesteytere.</article><article class="legalP" id="kapittel-1-foreslåttparagraf-7-ledd-3">Internrevisjonen skal gjennomføres i henhold til anerkjente standarder og løpende følge virksomheten.</article><article class="legalP" id="kapittel-1-foreslåttparagraf-7-ledd-4">Internrevisjonen kan, uten hinder av taushetsplikt, kreve enhver opplysning, redegjørelse eller ethvert dokument og foreta de undersøkelser som den finner nødvendig for å gjennomføre oppgavene. Opplysningene skal så langt det er mulig gis uten individualiserende kjennetegn. Reglene om taushetsplikt gjelder tilsvarende for den som mottar opplysningene.</article></article> <article class="defaultP" margin-top="true">§ 41 første ledd annet punktum skal lyde:</article><article class="legalP" id="kapittel-1-ledd-20">Foretaket skal også samarbeide med andre når dette er egnet til å fremme de oppgaver og målsettinger foretaket skal ivareta.</article> <article class="defaultP" margin-top="true">§ 42 skal lyde:</article><article class="futureLegalArticle" data-name="§42" id="kapittel-1-foreslåttparagraf-8"><span class="futureLegalArticleHeader">§ 42. <span class="legalArticleTitle">Ansvarsform for virksomhet eid av foretak</span></span><article class="legalP" id="kapittel-1-foreslåttparagraf-8-ledd-1">Foretak kan ikke eie hele eller deler av virksomhet som yter spesialisthelsetjenester og som er organisert med begrenset ansvar. Virksomhet som yter spesialisthelsetjenester skal organiseres som helseforetak.</article><article class="legalP" id="kapittel-1-foreslåttparagraf-8-ledd-2">Foretak kan ikke eie virksomhet som yter spesialisthelsetjenester sammen med andre enn foretak. Dersom flere foretak eier virksomhet som yter spesialisthelsetjenester sammen, skal virksomheten organiseres som helseforetak eller som ansvarlig selskap i medhold av selskapsloven.</article><article class="legalP" id="kapittel-1-foreslåttparagraf-8-ledd-3">Når det er egnet til å fremme foretakets formål, kan foretak eie virksomhet som ikke yter spesialisthelsetjenester alene eller sammen med andre. Kun virksomhet som er en nødvendig og sentral forutsetning for at det kan ytes spesialisthelsetjenester, kan organiseres som helseforetak. Annen virksomhet skal organiseres som selskaper med begrenset ansvar.</article></article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-1-ledd-21">Etter at foretaket er avviklet, svarer i regionalt helseforetak staten og i helseforetak det foretaket eller de foretakene som eide helseforetaket, overfor kreditorer som ikke har fått dekning.</article> <article class="defaultP" margin-top="true">§ 50 skal lyde:</article><article class="futureLegalArticle" data-name="§50" id="kapittel-1-foreslåttparagraf-9"><span class="futureLegalArticleHeader">§ 50. <span class="legalArticleTitle">Omdanning</span></span><article class="legalP" id="kapittel-1-foreslåttparagraf-9-ledd-1">Fylkeskommunal, kommunal og statlig virksomhet eller del av slik virksomhet kan overføres til regionalt helseforetak eller helseforetak ved at eiendeler, rettigheter, herunder offentlige tillatelser, og forpliktelser som er knyttet til virksomheten, overføres som en helhet til foretaket.</article><article class="legalP" id="kapittel-1-foreslåttparagraf-9-ledd-2">Overføring til foretaket av forpliktelser knyttet til fylkeskommunen, kommunen og staten har frigjørende virkning for denne. Fordringshavere og andre rettighetshavere kan ikke motsette seg overføringen eller gjøre gjeldende at overføringen utgjør en bortfallsgrunn for rettsforholdet.</article><article class="legalP" id="kapittel-1-foreslåttparagraf-9-ledd-3">Det skal ikke betales dokumentavgift etter § 6 i lov 12. desember 1975 nr. 59 om dokumentavgift, omregistreringsavgift etter § 1 i lov 19. juni 1959 nr. 2 om avgifter vedrørende kjøretøy og båter eller rettsgebyr etter § 21 i lov 17. desember 1982 nr. 86 om rettsgebyr i forbindelse med omdanninger i medhold av denne bestemmelsen.</article><article class="legalP" id="kapittel-1-foreslåttparagraf-9-ledd-4">Det som er bestemt i paragrafen her, gjelder tilsvarende ved overføring av virksomhet til foretak etter loven her fra heleid fylkeskommunalt, kommunalt og statlig selskap eller foretak.</article><article class="legalP" id="kapittel-1-foreslåttparagraf-9-ledd-5">Bestemmelsene i paragrafen her gjelder også ved overføring av virksomhet mellom foretak etter loven her. Forrige punktum medfører ingen begrensninger i ansvaret etter § 7.</article></article></section><section class="section" data-name="kapII" id="kapittel-2" data-lovdata-URL="LTI/lov/2012-12-14-86/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 2. juli 1999 nr. 63 om pasient- og brukerrettigheter gjøres følgene endring:</article> <article class="defaultP" margin-top="true">§ 2-4 første ledd annet punktum skal lyde:</article><article class="legalP" id="kapittel-2-ledd-2">Det er en forutsetning at institusjonen eies av et regionalt helseforetak eller har avtale med et regionalt helseforetak.</article></section><section class="section" data-name="kapIII" id="kapittel-3" data-lovdata-URL="LTI/lov/2012-12-14-86/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>