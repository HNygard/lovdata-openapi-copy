<!DOCTYPE html><html lang="no"><head><title>Forskrift om muntlig konferanse i saker etter voldsoffererstatningsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-09-11-885</dd><dt class="dokid">DokumentID</dt><dd class="dokid">LTI/forskrift/2012-09-11-885</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 11 s 1877</dd><dt class="dateInForce">I kraft fra</dt><dd class="dateInForce">2012-09-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-04-20-13/§14</li></ul></dd><dt class="dateOfPublication">Kunngjort</dt><dd class="dateOfPublication">2012-09-21 13:30</dd><dt class="journalNumber">Journalnummer</dt><dd class="journalNumber">2012-0747</dd><dt class="titleShort">Korttittel</dt><dd class="titleShort">Forskrift etter voldsoffererstatningsloven</dd><dt class="title">Tittel</dt><dd class="title">Forskrift om muntlig konferanse i saker etter voldsoffererstatningsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 11. september 2012 med hjemmel i lov 20. april 2001 nr. 13 om erstatning fra staten for personskade voldt ved straffbar handling m.m. (voldsoffererstatningsloven) § 14 sjette ledd.</dd><dt class="refid">RefID</dt><dd class="refid">forskrift/2012-09-11-885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om muntlig konferanse i saker etter voldsoffererstatningsloven<ul class="tocSubUl"><li>§ 1. Muntlig konferanse i prinsipielle saker</li><li>§ 2. Møteleder og møtested</li><li>§ 3. Adgangen til å møte med hjelper</li><li>§ 4. Gyldig forfall</li><li>§ 5. Opplysninger fra andre enn søkeren</li><li>§ 6. Møteleders oppgaver</li><li>§ 7. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2012-09-11-885" id="dokument"><h1>Forskrift om muntlig konferanse i saker etter voldsoffererstatningsloven</h1><article class="legalArticle" data-lovdata-URL="LTI/forskrift/2012-09-11-885/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Muntlig konferanse i prinsipielle saker</span></h2><article class="legalP" id="paragraf-1-ledd-1">Når søker ber om det, kan Kontoret for voldsoffererstatning og lederen for Erstatningsnemnda for voldsofre i prinsipielle saker etter voldsoffererstatningsloven beslutte at hele eller deler av søknaden behandles i muntlig konferanse.</article><article class="legalP" id="paragraf-1-ledd-2">Avgjørelsen kan ikke påklages.</article></article><article class="legalArticle" data-lovdata-URL="LTI/forskrift/2012-09-11-885/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Møteleder og møtested</span></h2><article class="legalP" id="paragraf-2-ledd-1">Før konferansen peker Kontoret for Voldsoffererstatning ut en møteleder som er ansvarlig for gjennomføringen av konferansen. Muntlige konferanser i Erstatningsnemnda for voldsofre ledes av nemndslederen.</article><article class="legalP" id="paragraf-2-ledd-2">Konferansen holdes for lukkede dører i ett av organenes lokaler. Dersom søker uttrykkelig samtykker i det, kan møteleder beslutte at pressen eller andre kan være tilstede så langt praktiske forhold gjør det mulig.</article><article class="legalP" id="paragraf-2-ledd-3">I særlige tilfeller kan det bestemmes at konferansen skal holdes i et annet egnet lokale.</article></article><article class="legalArticle" data-lovdata-URL="LTI/forskrift/2012-09-11-885/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Adgangen til å møte med hjelper</span></h2><article class="legalP" id="paragraf-3-ledd-1">Søkeren kan la seg bistå av en prosessfullmektig og en nærstående i konferansen. Det skal avklares før konferansen hvem som skal bistå.</article></article><article class="legalArticle" data-lovdata-URL="LTI/forskrift/2012-09-11-885/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gyldig forfall</span></h2><article class="legalP" id="paragraf-4-ledd-1">Dersom søker har gyldig forfall avgjør møteleder om konferansen utsettes. Som gyldig forfall regnes blant annet at underretning om tidspunkt for fremmøte ikke er kommet fram til søker og at søker ikke kunne ha møtt uten fare for helse eller velferd eller uten å forsømme viktige og uoppsettelige oppgaver eller plikter.</article></article><article class="legalArticle" data-lovdata-URL="LTI/forskrift/2012-09-11-885/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysninger fra andre enn søkeren</span></h2><article class="legalP" id="paragraf-5-ledd-1">For å få saken best mulig opplyst, kan møteleder gi andre enn søkeren anledning til å forklare seg. For avhør av vitner og sakkyndige gjelder tvisteloven § 21-10 tilsvarende.</article><article class="legalP" id="paragraf-5-ledd-2">Søkeren har rett til å være til stede under slike forklaringer og skal få kommentere opplysningene i forklaringen.</article></article><article class="legalArticle" data-lovdata-URL="LTI/forskrift/2012-09-11-885/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Møteleders oppgaver</span></h2><article class="legalP" id="paragraf-6-ledd-1">Møteleder skal<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">redegjøre for saken eller den delen av saken som skal behandles</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">gi søkeren anledning til å legge frem sitt syn på saken</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">bidra til at alle som har relevante spørsmål, får anledning til å stille dem</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">sørge for at nye opplysninger av betydning blir nedtegnet og gjengitt i vedtaket, jf. forvaltningsloven § 11d</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">orientere om når vedtaket i saken kan forventes.</article></article></li></ul></article></article><article class="legalArticle" data-lovdata-URL="LTI/forskrift/2012-09-11-885/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttreden</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>