<!DOCTYPE html><html lang="no"><head><title>Lov om endringer i barnehageloven (tilskudd og foreldrebetaling i ikke-kommunale barnehager)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-06-22-54</dd><dt class="dokid">DokumentID</dt><dd class="dokid">LTI/lov/2012-06-22-54</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 8 s 1287</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-64</li></ul></dd><dt class="dateOfPublication">Kunngjort</dt><dd class="dateOfPublication">2012-06-22 15:55</dd><dt class="journalNumber">Journalnummer</dt><dd class="journalNumber">2012-0458</dd><dt class="titleShort">Korttittel</dt><dd class="titleShort">Endringslov til barnehageloven</dd><dt class="title">Tittel</dt><dd class="title">Lov om endringer i barnehageloven (tilskudd og foreldrebetaling i ikke-kommunale barnehager)</dd><dt class="miscInformation">Annet om dokumentet</dt><dd class="miscInformation">Prop.98 L (2011–2012), Innst.352 L (2011–2012), Lovvedtak 74 (2011–2012). Stortingets første og andre gangs behandling hhv. 11. og 15. juni 2012. Fremmet av Kunnskapsdepartementet.</dd><dt class="refid">RefID</dt><dd class="refid">lov/2012-06-22-54</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnehageloven (tilskudd og foreldrebetaling i ikke-kommunale barnehager)<ul class="tocSubUl"><li>I<ul class="tocSubUl"><li>§ 14 a. Krav til bruk av offentlige tilskudd og foreldrebetaling i ikke-kommunale barnehager</li><li>§ 16. Tilsyn</li><li>§ 16 a. Kommunens adgang til å anvende økonomiske reaksjonsmidler overfor ikke-kommunale barnehager</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2012-06-22-54" id="dokument"><h1>Lov om endringer i barnehageloven (tilskudd og foreldrebetaling i ikke-kommunale barnehager)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 64 om barnehager (barnehageloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-06-22-54/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 17. juni 2005 nr. 64 om barnehager gjøres følgende endringer:</article> <article class="defaultP" margin-top="true">Ny § 14 a skal lyde:</article><article class="futureLegalArticle" data-name="§14a" id="kapittel-1-foreslåttparagraf-1"><span class="futureLegalArticleHeader">§ 14 a. <span class="legalArticleTitle">Krav til bruk av offentlige tilskudd og foreldrebetaling i ikke-kommunale barnehager</span></span><article class="legalP" id="kapittel-1-foreslåttparagraf-1-ledd-1">Offentlige tilskudd og foreldrebetaling skal komme barna i barnehagen til gode. Barnehagen kan ha et rimelig årsresultat. Dette innebærer at følgende vilkår må være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">barnehagen kan bare belastes kostnader som direkte vedrører godkjent drift av barnehagen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">barnehagen kan ikke overfor eier eller eiers nærstående eller selskap i samme konsern som eier foreta transaksjoner og belastes kostnader på vilkår eller med beløp som avviker fra eller overstiger det som ville vært fastsatt mellom uavhengige parter, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">barnehagen kan ikke ha vesentlig lavere personalkostnad per heltidsplass enn det som er vanlig i tilsvarende kommunale barnehager.</article></article></li></ul></article><article class="legalP" id="kapittel-1-foreslåttparagraf-1-ledd-2">Som eiers nærstående menes nærstående som nevnt i aksjeloven § 1-5 første ledd. Med konsern menes selskaper som står i slikt forhold til hverandre som beskrevet i aksjeloven § 1-3.</article><article class="legalP" id="kapittel-1-foreslåttparagraf-1-ledd-3">Barnehageeier skal kunne dokumentere at offentlige tilskudd og foreldrebetaling er brukt i samsvar med formålet i første ledd.</article><article class="legalP" id="kapittel-1-foreslåttparagraf-1-ledd-4">Kongen kan gi utfyllende forskrift om krav til regnskap, revisjon, og rapportering, krav til barnehagens dokumentasjon av bruk av offentlige tilskudd og foreldrebetaling, og den ikke-kommunale barnehagens opplysningsplikt om økonomiske forhold.</article></article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-2"><span class="futureLegalArticleHeader">§ 16. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-2-ledd-1">Kommunen fører tilsyn med virksomheter etter denne lov.</article><article class="legalP" id="kapittel-1-foreslåttparagraf-2-ledd-2">Kommunen kan gi pålegg om retting av uforsvarlige eller ulovlige forhold ved godkjente eller godkjenningspliktige virksomheter. Hvis fristen for å etterkomme pålegget ikke overholdes, eller hvis forholdet ikke lar seg rette, kan kommunen vedta tidsbegrenset eller varig stenging av virksomheten. Kommunens stengingsvedtak skal sendes fylkesmannen til orientering.</article><article class="legalP" id="kapittel-1-foreslåttparagraf-2-ledd-3">I stedet for eller i tillegg til stenging av virksomheten, kan kommunen bruke økonomiske reaksjoner overfor ikke-kommunale barnehager dersom krav etter § 14 a, eller forskrift i medhold av samme bestemmelse, ikke er overholdt.</article><article class="legalP" id="kapittel-1-foreslåttparagraf-2-ledd-4">Vedtak om retting og stenging og vedtak om anvendelse av økonomiske reaksjonsmidler kan påklages til fylkesmannen.</article></article> <article class="defaultP" margin-top="true">Ny § 16 a skal lyde:</article><article class="futureLegalArticle" data-name="§16a" id="kapittel-1-foreslåttparagraf-3"><span class="futureLegalArticleHeader">§ 16 a. <span class="legalArticleTitle">Kommunens adgang til å anvende økonomiske reaksjonsmidler overfor ikke-kommunale barnehager</span></span><article class="legalP" id="kapittel-1-foreslåttparagraf-3-ledd-1">Kommunen kan holde tilbake tilskudd til ikke-kommunale barnehager eller redusere tilskudd i kommende terminer dersom krav etter § 14 a eller forskrift i medhold av § 14 a ikke er oppfylt.</article><article class="legalP" id="kapittel-1-foreslåttparagraf-3-ledd-2">Dersom tilskudd er anvendt i strid med § 14 a eller forskrift i medhold av § 14 a, kan kommunen kreve tilbakebetaling av tilskudd.</article><article class="legalP" id="kapittel-1-foreslåttparagraf-3-ledd-3">Tilbakehold av tilskudd, reduksjon i tilskudd eller tilbakebetaling av tilskudd etter første og andre ledd skal stå i forhold til regelbruddets art og økonomiske betydning.</article></article></section><section class="section" data-name="kapII" id="kapittel-2" data-lovdata-URL="LTI/lov/2012-06-22-54/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>