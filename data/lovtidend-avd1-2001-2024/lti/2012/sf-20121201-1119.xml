<!DOCTYPE html><html lang="no"><head><title>Forskrift om endring i forskrift om spesialistgodkjenning av helsepersonell</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-01-1119</dd><dt class="dokid">DokumentID</dt><dd class="dokid">LTI/forskrift/2012-12-01-1119</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2217</dd><dt class="dateInForce">I kraft fra</dt><dd class="dateInForce">2012-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-21-1384</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§51</li><li>lov/2011-06-24-30/§8-1</li><li>lov/1999-07-02-61/§3-5</li></ul></dd><dt class="dateOfPublication">Kunngjort</dt><dd class="dateOfPublication">2012-12-04 16:20</dd><dt class="journalNumber">Journalnummer</dt><dd class="journalNumber">2012-0920</dd><dt class="titleShort">Korttittel</dt><dd class="titleShort">Endr. i forskrift om spesialistgodkjenning</dd><dt class="title">Tittel</dt><dd class="title">Forskrift om endring i forskrift om spesialistgodkjenning av helsepersonell</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. desember 2012 med hjemmel i lov 2. juli 1999 nr. 64 om helsepersonell m.v. (helsepersonelloven) § 51, lov 24. juni 2011 nr. 30 om kommunale helse- og omsorgstjenester (helse- og omsorgstjenesteloven) § 8-1 og lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-5.</dd><dt class="refid">RefID</dt><dd class="refid">forskrift/2012-12-01-1119</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om spesialistgodkjenning av helsepersonell<ul class="tocSubUl"><li>I<ul class="tocSubUl"><li>§ 1. Virkeområde og godkjenningsinstans</li><li>§ 2. Fagområdelisens</li><li>§ 4. Godkjenning av utdanningsinstitusjoner som skal utdanne leger</li><li>§ 5. Nasjonalt råd for spesialistutdanning av leger og legefordeling</li><li>§ 6. Vilkår for spesialistgodkjenning av optiker</li><li>§ 8. Eldre regler av betydning for turnusleger</li><li>§ 9. Vilkår for tilsetting i stilling som er en del av spesialistutdanningen</li><li>§ 10. Bestemmelser om turnustjenesten som er felles med overgangsordning</li><li>§ 11. Utlysing av turnusstillinger for leger</li><li>§ 12. Kobling av stilling i sykehus og kommune</li><li>§ 13. Tilsetting av leger i turnusstilling</li><li>§ 14. Vilkår for tilsetting i turnusstilling</li><li>§ 15. Rett til å fullføre turnustjenesten i sykehus etter permisjon innvilget av sykehus eller helseforetak</li><li>§ 16. Rett til å fullføre turnustjenesten i kommune etter permisjon innvilget av kommune</li><li>§ 17. Rett til å fullføre turnustjenesten i kommune etter permisjon innvilget av sykehus eller helseforetak</li><li>§ 18. Forlengelse av en turnusstilling</li><li>§ 19. Overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-01-1119" id="dokument"><h1>Forskrift om endring i forskrift om spesialistgodkjenning av helsepersonell</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-01-1119/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. desember 2000 nr. 1384 om spesialistgodkjenning av helsepersonell gjøres følgende endringer:</article> <article class="defaultP" margin-top="true">Tittelen skal lyde:</article> <article class="defaultP" margin-top="true"><i>Forskrift om spesialistgodkjenning av helsepersonell og turnusstillinger for leger</i></article> <article class="defaultP" margin-top="true">Kapittel- og delinndeling oppheves.</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde og godkjenningsinstans</span></span><article class="legalP" id="kapittel-1-foreslåttparagraf-1-ledd-1">Denne forskriften gjelder for spesialistgodkjenning av leger, tannleger og optikere.</article><article class="legalP" id="kapittel-1-foreslåttparagraf-1-ledd-2">Helsedirektoratet eller den det gir myndighet gir spesialistgodkjenning, jf. helsepersonelloven § 53 første ledd.</article><article class="legalP" id="kapittel-1-foreslåttparagraf-1-ledd-3">Søknad om spesialistgodkjenning behandles etter at fastsatt gebyr er betalt.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Fagområdelisens</span></span><article class="legalP" id="kapittel-1-foreslåttparagraf-2-ledd-1">Helsedirektoratet kan i særlige tilfeller samtykke til at lege, tannlege eller optiker med norsk lisens begrenset til et spesialområde, gis adgang til å bli godkjent som spesialist innen det angjeldende område, når vedkommende har gjennomgått en slik utdanning som er bestemt og fyller de vilkår som er satt.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Godkjenning av utdanningsinstitusjoner som skal utdanne leger</span></span><article class="legalP" id="kapittel-1-foreslåttparagraf-3-ledd-1">Institusjoner som skal utdanne leger som spesialister skal godkjennes av Helsedirektoratet.</article><article class="legalP" id="kapittel-1-foreslåttparagraf-3-ledd-2">Før Helsedirektoratet treffer vedtak om godkjenning av utdanningsinstitusjoner skal saken forelegges Nasjonalt råd for spesialistutdanning av leger og legefordeling, til uttalelse, jf. § 5.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Nasjonalt råd for spesialistutdanning av leger og legefordeling</span></span><article class="legalP" id="kapittel-1-foreslåttparagraf-4-ledd-1">Kongen oppretter et nasjonalt råd som skal være rådgivende organ for departementet og Helsedirektoratet i overordnede spørsmål om spesialistutdanning av leger og legefordeling.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Vilkår for spesialistgodkjenning av optiker</span></span><article class="legalP" id="kapittel-1-foreslåttparagraf-5-ledd-1">Den som har fått autorisasjon som optiker og som i tillegg har gjennomgått godkjent utdanning i kontaktlinsetilpasning, kan etter søknad få godkjenning som optiker med kontaktlinsekompetanse.</article><article class="legalP" id="kapittel-1-foreslåttparagraf-5-ledd-2">Tilsvarende kan utenlandsk utdanning i kontaktlinsetilpasning danne grunnlag for godkjenning av optiker med kontaktlinsekompetanse, dersom utdanningen er faglig jevngod og kan sidestilles med norsk utdanning.</article></article> <article class="defaultP" margin-top="true">§ 7 første og andre ledd skal lyde:</article><article class="legalP" id="kapittel-1-ledd-2">Enhver som har norsk autorisasjon som lege, kan få godkjenning som spesialist innen en avgrenset del av de medisinske fagområder dersom søkeren oppfyller de krav til gjennomført utdanning ved godkjente utdanningsinstitusjoner og andre vilkår som er fastsatt, jf. § 3 og § 4. Tilsvarende gjelder for tannleger.</article><article class="legalP" id="kapittel-1-ledd-3">Godkjenning som spesialist i odontologi gis etter regler for spesialistgodkjenning av tannleger fastsatt av departementet.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Eldre regler av betydning for turnusleger</span></span><article class="legalP" id="kapittel-1-foreslåttparagraf-6-ledd-1">Inntil nye regler er vedtatt og trer i kraft skal følgende regler med senere endringer, gjelde så langt de passer:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">«Krav om kursdeltagelse, undervisning i spesialistutdannelsen» vedtatt 8. desember 1972.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">«Regler for gjennomføring av prøver i tilknytning til obligatoriske kurs» vedtatt 14. februar 1991.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">«Retningslinjer for vurdering av kurs i relasjon til legers videre- og etterutdanning» vedtatt 20. februar 1995.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">«Retningslinjer for godkjenning av psykoterapiveiledere i barne- og ungdomspsykiatri» vedtatt 23. februar 1988.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">«Retningslinjer for godkjenning av veiledere i psykoterapi i relasjon til spesialistreglene i psykiatri».</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">«Retningslinjer for godkjenning av veileder i allmennmedisin/arbeidsmedisin/samfunnsmedisin».</article></article></li></ul></article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Vilkår for tilsetting i stilling som er en del av spesialistutdanningen</span></span><article class="legalP" id="kapittel-1-foreslåttparagraf-7-ledd-1">Autorisasjon som lege skal senest dokumenteres når en stilling som er en del av spesialistutdanningen i sykehus eller kommune tiltres. Ett av følgende vilkår skal også dokumenteres:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">godkjent turnustjeneste etter § 10 til § 18 eller etter forskrift 20. desember 2001 nr. 1549 om praktisk tjeneste (turnustjeneste) for lege ved loddtrekning,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">godkjent alternativ veiledet tjeneste etter departementets retningslinjer i rundskriv I-2008-1 som er påbegynt før 1. desember 2012,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">tidligere tilsetting i stilling som er en del av norsk spesialistutdanning i sykehus eller kommune.</article></article></li></ul></article><article class="legalP" id="kapittel-1-foreslåttparagraf-7-ledd-2">Kravet til dokumentasjon i andre ledd gjelder ikke den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">er tildelt autorisasjon før 1. desember 2012, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">har autorisasjon på grunnlag av gjennomført grunnleggende legeutdanning i andre EØS-land.</article></article></li></ul></article></article> <article class="defaultP" margin-top="true">§ 10 blir ny § 20.</article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Bestemmelser om turnustjenesten som er felles med overgangsordning</span></span><article class="legalP" id="kapittel-1-foreslåttparagraf-8-ledd-1">Forskrift 20. desember 2001 nr. 1549 om praktisk tjeneste (turnustjeneste) for lege ved loddtrekning følgende paragrafer gjelder for turnusstillinger etter § 10 til § 18:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">§ 1 om formålet med turnustjenesten og krav til forsvarlig tilrettelegging og gjennomføring av turnustjenesten</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">§ 3 med definisjoner</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">§ 4 om gjennomføring av og innholdet i turnustjenesten</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">§ 10 om opprettelse og fordeling av turnusplasser</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-8-ledd-1-punkt-5"><article class="legalP" id="kapittel-1-foreslåttparagraf-8-ledd-1-punkt-5-ledd-1">§ 11 om pålegg om mottak og tilsetting av turnusleger</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-8-ledd-1-punkt-6"><article class="legalP" id="kapittel-1-foreslåttparagraf-8-ledd-1-punkt-6-ledd-1">§ 13 om turnusstedets plikter</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-8-ledd-1-punkt-7"><article class="legalP" id="kapittel-1-foreslåttparagraf-8-ledd-1-punkt-7-ledd-1">§ 14 om at turnuslegen er arbeidstaker og turnusstedet er arbeidsgiver</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-8-ledd-1-punkt-8"><article class="legalP" id="kapittel-1-foreslåttparagraf-8-ledd-1-punkt-8-ledd-1">§ 14a om krav til kunnskaper i norsk språk</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-8-ledd-1-punkt-9"><article class="legalP" id="kapittel-1-foreslåttparagraf-8-ledd-1-punkt-9-ledd-1">§ 15 tredje ledd om varslingsplikt ved uteblitt oppmøte</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-8-ledd-1-punkt-10"><article class="legalP" id="kapittel-1-foreslåttparagraf-8-ledd-1-punkt-10-ledd-1">§ 16 første ledd om tiltak for å hjelpe turnuslegen til rette</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-8-ledd-1-punkt-11"><article class="legalP" id="kapittel-1-foreslåttparagraf-8-ledd-1-punkt-11-ledd-1">§ 17 om turnustilskudd til kommunene</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-8-ledd-1-punkt-12"><article class="legalP" id="kapittel-1-foreslåttparagraf-8-ledd-1-punkt-12-ledd-1">§ 20 om godkjenning av turnustjenesten</article></article></li><li data-li-identifier="m)" data-name="m)"><article class="listArticle" id="kapittel-1-foreslåttparagraf-8-ledd-1-punkt-13"><article class="legalP" id="kapittel-1-foreslåttparagraf-8-ledd-1-punkt-13-ledd-1">§ 21 om adgangen til å gi retningslinjer og gjøre unntak</article></article></li><li data-li-identifier="n)" data-name="n)"><article class="listArticle" id="kapittel-1-foreslåttparagraf-8-ledd-1-punkt-14"><article class="legalP" id="kapittel-1-foreslåttparagraf-8-ledd-1-punkt-14-ledd-1">§ 22 om klageadgang</article></article></li><li data-li-identifier="o)" data-name="o)"><article class="listArticle" id="kapittel-1-foreslåttparagraf-8-ledd-1-punkt-15"><article class="legalP" id="kapittel-1-foreslåttparagraf-8-ledd-1-punkt-15-ledd-1">§ 23 om forsøksordninger.</article></article></li></ul></article></article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Utlysing av turnusstillinger for leger</span></span><article class="legalP" id="kapittel-1-foreslåttparagraf-9-ledd-1">Turnusstillinger som ikke skal tildeles etter forskrift 20. desember 2001 nr. 1549 om praktisk tjeneste (turnustjeneste) for lege ved loddtrekning, skal lyses ut. Utlysningen skal skje på Helsedirektoratets turnusportal.</article><article class="legalP" id="kapittel-1-foreslåttparagraf-9-ledd-2">Turnusstillingene skal lyses ut samlet to ganger årlig. Stillingene skal hver gang lyses ut i to puljer. Antatt rekrutteringssvake turnusstillinger lyses ut i første pulje. Stillinger som ikke er besatt helt eller delvis, kan likevel ved behov lyses ut på Helsedirektoratets turnusportal.</article><article class="legalP" id="kapittel-1-foreslåttparagraf-9-ledd-3">Søknadsfristen for turnusstillinger skal formidles i god tid og skal ikke være kortere enn to uker.</article></article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Kobling av stilling i sykehus og kommune</span></span><article class="legalP" id="kapittel-1-foreslåttparagraf-10-ledd-1">Kommunen og helseforetak eller sykehus skal samarbeide om å lyse ut turnuslegestillinger koblet, slik at den som tilsettes får anledning til å gjennomføre turnustjeneste. Stillingene kan kobles på en av følgende måter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Søkeren tilsettes samtidig i en stilling ved et sykehus, eller et helseforetak, og i en stilling i en bestemt kommune.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Søkeren tilsettes først i en stilling ved et sykehus eller et helseforetak. Søkeren gis deretter rett til ansettelse i én av de kommunene som sykehuset eller helseforetaket samarbeider med. Søkeren skal tilsettes i kommunen i rimelig tid før tjenesten der er planlagt å begynne.</article></article></li></ul></article><article class="legalP" id="kapittel-1-foreslåttparagraf-10-ledd-2">Tilsettingen i sykehuset og tilsettingen i kommunen er to ulike arbeidsforhold.</article><article class="legalP" id="kapittel-1-foreslåttparagraf-10-ledd-3">Helsedirektoratet kan pålegge helseforetak, sykehus og kommuner å lyse ut turnuslegestillinger koblet.</article><article class="legalP" id="kapittel-1-foreslåttparagraf-10-ledd-4">Dersom det kan bidra til en mer effektiv forvaltning av ledige turnusstillinger for leger, kan Helsedirektoratet gjøre unntak fra kravene om kobling.</article></article> <article class="defaultP" margin-top="true">Ny § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Tilsetting av leger i turnusstilling</span></span><article class="legalP" id="kapittel-1-foreslåttparagraf-11-ledd-1">Søkerne tilsettes i turnusstilling på bakgrunn av søknader via Helsedirektoratets turnusportal, jf. § 11 og § 14.</article><article class="legalP" id="kapittel-1-foreslåttparagraf-11-ledd-2">Ved samlet utlysning etter § 11 fastsetter Helsedirektoratet når søkerne tidligst kan gis et tilbud om en stilling.</article><article class="legalP" id="kapittel-1-foreslåttparagraf-11-ledd-3">Søkernes frist for å akseptere et tilbud etter første tilbudsrunde, skal ikke være kortere enn tre virkedager.</article></article> <article class="defaultP" margin-top="true">Ny § 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Vilkår for tilsetting i turnusstilling</span></span><article class="legalP" id="kapittel-1-foreslåttparagraf-12-ledd-1">Ved tilsetting i turnusstilling skal søkeren senest når tjenesten tiltres, dokumentere<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">autorisasjon som lege eller turnuslegelisens</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">tilstrekkelige norskkunnskaper for en forsvarlig yrkesutøvelse.</article></article></li></ul></article><article class="legalP" id="kapittel-1-foreslåttparagraf-12-ledd-2">En lege kan ikke tilsettes i en turnusstilling hvis hun eller han<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-12-ledd-2-punkt-1"><article class="legalP" id="kapittel-1-foreslåttparagraf-12-ledd-2-punkt-1-ledd-1">allerede har fått godkjent praktisk tjeneste i turnusstilling etter § 11 til § 19 eller etter forskrift 20. desember 2001 nr. 1549 om praktisk tjeneste (turnustjeneste) for lege ved loddtrekning § 20 eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-12-ledd-2-punkt-2"><article class="legalP" id="kapittel-1-foreslåttparagraf-12-ledd-2-punkt-2-ledd-1">har akseptert et tilbud om en turnusstilling som har vært lyst ut tidligere i samme halvår.</article></article></li></ul></article></article> <article class="defaultP" margin-top="true">Ny § 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Rett til å fullføre turnustjenesten i sykehus etter permisjon innvilget av sykehus eller helseforetak</span></span><article class="legalP" id="kapittel-1-foreslåttparagraf-13-ledd-1">En lege som får permisjon på grunn av svangerskap, foreldreperiode eller langvarig sykdom fra turnusstilling i et sykehus eller helseforetak, skal tilbys å fullføre turnusperioden i en ledig turnusstilling i samme sykehus eller helseforetak.</article><article class="legalP" id="kapittel-1-foreslåttparagraf-13-ledd-2">Turnusstillingen skal gi turnuslegen en samlet turnustid i sykehus på minst ett år.</article><article class="legalP" id="kapittel-1-foreslåttparagraf-13-ledd-3">Den turnusstillingen som tilbys turnuslegen som kommer tilbake fra permisjon skal ikke lyses ut.</article><article class="legalP" id="kapittel-1-foreslåttparagraf-13-ledd-4">Sykehus, helseforetak og kommune skal samarbeide med turnuslegen om å legge til rette for at ventetiden mellom permisjonens utløp og tiltredelse i ny stilling blir så kort som mulig.</article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Rett til å fullføre turnustjenesten i kommune etter permisjon innvilget av kommune</span></span><article class="legalP" id="kapittel-1-foreslåttparagraf-14-ledd-1">En lege som får permisjon på grunn av svangerskap, foreldreperiode eller langvarig sykdom fra turnusstilling i en kommune, skal tilbys å fullføre turnusperioden i en ledig turnusstilling i samme kommune.</article><article class="legalP" id="kapittel-1-foreslåttparagraf-14-ledd-2">Turnusstillingen skal gi turnuslegen en samlet turnustid i kommune på minst seks måneder.</article><article class="legalP" id="kapittel-1-foreslåttparagraf-14-ledd-3">§ 15 tredje og fjerde ledd gjelder tilsvarende.</article></article> <article class="defaultP" margin-top="true">Ny § 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Rett til å fullføre turnustjenesten i kommune etter permisjon innvilget av sykehus eller helseforetak</span></span><article class="legalP" id="kapittel-1-foreslåttparagraf-15-ledd-1">En turnuslege som er tilsatt av en kommune, jf. § 12 første ledd bokstav a, og som får innvilget permisjon på grunn av svangerskap, foreldreperiode eller sykdom fra turnusstilling i sykehus, skal tilbys turnusstilling i kommunen når en turnusstilling blir ledig.</article><article class="legalP" id="kapittel-1-foreslåttparagraf-15-ledd-2">En turnuslege med rett til å bli tilsatt i en kommune som sykehuset eller helseforetaket samarbeider med, jf. § 12 første ledd bokstav b, og som får innvilget permisjon på grunn av svangerskap, foreldreperiode eller sykdom fra turnusstilling i sykehus, skal tilbys ledig turnusstilling i en av kommunene som samarbeider med helseforetaket om turnusstillinger. Kommunene skal avtale hvem av dem som tilbyr turnuslegen en ledig turnusstilling.</article><article class="legalP" id="kapittel-1-foreslåttparagraf-15-ledd-3">Helsedirektoratet kan i samråd med Fylkesmannen pålegge en av kommunene å tilsette en turnuslege som skal tilbys ledig turnusstilling.</article><article class="legalP" id="kapittel-1-foreslåttparagraf-15-ledd-4">§ 15 tredje og fjerde ledd gjelder tilsvarende.</article></article> <article class="defaultP" margin-top="true">Ny § 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Forlengelse av en turnusstilling</span></span><article class="legalP" id="kapittel-1-foreslåttparagraf-16-ledd-1">I andre tilfeller enn de som følger av § 15 til § 17, kan den tidsbegrensede turnusstillingen forlenges for turnusleger som allerede er ansatt i en turnusstilling, dersom forlengelsen ikke kommer til erstatning for en ny turnusstilling samme sted. Forlengelsen skal ikke utlyses.</article><article class="legalP" id="kapittel-1-foreslåttparagraf-16-ledd-2">Arbeidsgiver tildeles ikke turnustilskudd i den perioden turnustjenesten forlenges etter første ledd.</article><article class="legalP" id="kapittel-1-foreslåttparagraf-16-ledd-3">I grunnlaget for et vedtak om godkjenning av turnustjeneste skal Helsedirektoratet vurdere turnustjenesten i en forlenget stilling etter første ledd som likeverdig med en ordinær turnustjeneste.</article></article> <article class="defaultP" margin-top="true">Ny § 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Overgangsregler</span></span><article class="legalP" id="kapittel-1-foreslåttparagraf-17-ledd-1">I turnusstillinger med planlagt tiltredelse 15. februar 2013 skal:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-17-ledd-1-punkt-1"><article class="legalP" id="kapittel-1-foreslåttparagraf-17-ledd-1-punkt-1-ledd-1">søkerne ikke gis tilbud om en stilling før 4. desember 2012 når det er felles tilbudsutsendelse etter § 11.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-17-ledd-1-punkt-2"><article class="legalP" id="kapittel-1-foreslåttparagraf-17-ledd-1-punkt-2-ledd-1">søkernes akseptfrist ved tilbud om en stilling etter første tilbudsrunde ikke være kortere enn to virkedager.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-17-ledd-1-punkt-3"><article class="legalP" id="kapittel-1-foreslåttparagraf-17-ledd-1-punkt-3-ledd-1">lege som er tilsatt i en stilling etter søknad innsendt via Helsedirektoratets turnusportal kunne velge en stilling i en kommune etter forskrift 20. desember 2001 nr. 1549 om praktisk tjeneste (turnustjeneste) for lege ved loddtrekning § 12. Valget skal skje blant stillinger i kommune som ikke allerede er fordelt til turnusleger som selv har valgt stilling i sykehus.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-01-1119/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. desember 2012.</article></section></main></body></html>