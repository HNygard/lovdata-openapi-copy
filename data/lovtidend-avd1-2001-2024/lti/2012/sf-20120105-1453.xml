<!DOCTYPE html><html lang="no"><head><title>Forskrift om endring i forskrift om fredning av statens kulturhistoriske eiendommer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-05-1453</dd><dt class="dokid">DokumentID</dt><dd class="dokid">LTI/forskrift/2012-01-05-1453</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 4 s 532</dd><dt class="dateInForce">I kraft fra</dt><dd class="dateInForce">2012-01-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-11-09-1088</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§22a</li><li>forskrift/1979-02-09-8785/§12</li></ul></dd><dt class="dateOfPublication">Kunngjort</dt><dd class="dateOfPublication">2013-03-22 14:30</dd><dt class="journalNumber">Journalnummer</dt><dd class="journalNumber">2013-0248</dd><dt class="titleShort">Korttittel</dt><dd class="titleShort">Endr. i forskrift om kulturhistoriske eiendommer</dd><dt class="title">Tittel</dt><dd class="title">Forskrift om endring i forskrift om fredning av statens kulturhistoriske eiendommer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Riksantikvaren 5. januar 2012 med hjemmel i lov 9. juni 1978 nr. 50 om kulturminner § 22a og forskrift 9. februar 1979 nr. 8785 om faglig ansvarsfordeling mv. etter kulturminneloven § 12 nr. 1.</dd><dt class="refid">RefID</dt><dd class="refid">forskrift/2012-01-05-1453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fredning av statens kulturhistoriske eiendommer<ul class="tocSubUl"><li>I<ul class="tocSubUl"><li>§ 3-1. Omfang</li><li>§ 3-2. Formålet med fredningen</li><li>§ 3-3. Særbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-05-1453" id="dokument"><h1>Forskrift om endring i forskrift om fredning av statens kulturhistoriske eiendommer</h1><section class="section" data-name="kapI" id="kapittel-1" data-lovdata-URL="LTI/forskrift/2012-01-05-1453/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. november 2011 nr. 1088 om fredning av statens kulturhistoriske eiendommer gjøres følgende endring:</article> <article class="defaultP" margin-top="true">Nytt kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Fredning av Nasjonalgalleriet med forhage</span><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Omfang</span></span><article class="legalP" id="kapittel-1-foreslåttparagraf-1-ledd-1">Fredningen omfatter følgende eiendom:<p class="leddfortsettelse">Nasjonalgalleriet med forhage mot Universitetsgaten, Universitetsgaten 13, gnr. 209, bnr. 394, Oslo kommune.</p></article><article class="legalP" id="kapittel-1-foreslåttparagraf-1-ledd-2">Fredningen omfatter bygningens eksteriør og interiør. Fredet interiør omfatter innvendig hovedstruktur (rominndeling) og eldre arkitektoniske detaljer (dører, vinduer, listverk, overflater, dekor etc.). Underetasjens interiør er ikke omfattet av fredningen. Representative rom har særskilte bestemmelser, jf. § 3-3 pkt. 2 og plantegninger med merking.</article></article> <article class="defaultP" margin-top="true"><img height="555" src="static/LTI/sf-20120105-1453-01-01.png" width="555" /></article> <article class="defaultP" margin-top="true"><img height="728" src="static/LTI/sf-20120105-1453-02-01.png" width="515" /><p class="leddfortsettelse">Fredningsomfang, interiør, 1. etasje; Hele etasjen fredet. Rom uten gråtone (representative rom) har særlige bestemmelser, jf. § 3-3 pkt. 2.</p></article> <article class="defaultP" margin-top="true"><img height="728" src="static/LTI/sf-20120105-1453-03-01.png" width="515" /><p class="leddfortsettelse">Fredningsomfang, interiør, 2. etasje; Hele etasjen fredet, rom uten gråtone (representative rom) har særlige bestemmelser, jf. § 3-3 pkt 2.</p></article> <article class="defaultP" margin-top="true">Fredningsomfang, interiør, 3. etasje; Hele etasjen fredet.</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Formålet med fredningen</span></span><article class="legalP" id="kapittel-1-foreslåttparagraf-2-ledd-1">Formålet med å bevare Nasjonalgalleriet er både kulturhistorisk og arkitekturhistorisk begrunnet. Fredningen skal sikre et sentralt verk av to av våre fremste arkitekter fra andre del av 1800-tallet, Heinrich Ernst Schirmer (1814–1887) og Adolf Schirmer (1850–1930). Syd- og nordfløyen ble oppført senere med Ingvar Hjorth (1862–1927) som arkitekt, men etter forelegg av Adolf Schirmer. Bygningen er også et sentralt verk innen nyrenessansen i Norge, samt et sentralt norsk museum knyttet til forskning og formidling av billedkunst. Nasjonalgalleriet må også ses som ledd i utviklingen og konsolideringen av nasjonalstaten. Nasjonalgalleriets midtre del ble bygget i 1880–81, sydfløyen ble ferdigstilt i 1907 og nordfløyen stod ferdig i 1924.</article><article class="legalP" id="kapittel-1-foreslåttparagraf-2-ledd-2">Fredningen av bygningens eksteriør skal sikre bygningens opprinnelige arkitektur. Både hovedstrukturen i det arkitektoniske uttrykket og detaljering som fasadeløsning, eldre dører og vinduer, materialbruk, overflater og dekor skal opprettholdes.</article><article class="legalP" id="kapittel-1-foreslåttparagraf-2-ledd-3">Formålet med fredningen av bygningens interiør er å bevare rominndeling, bygningsdeler og overflater i de deler av interiøret som er opprinnelig fra byggeåret eller ombygget på en helhetlig måte som tjener den opprinnelige arkitekturen.</article><article class="legalP" id="kapittel-1-foreslåttparagraf-2-ledd-4">Formålet med å frede forhagen er å sikre denne som en integrert del av et helhetlig anlegg, planlagt i sammenheng.</article></article><article class="futureLegalArticle" data-name="§3-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Særbestemmelser</span></span><article class="legalP" id="kapittel-1-foreslåttparagraf-3-ledd-1">For Nasjonalgalleriet med forhage gjelder følgende særbestemmelser:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Romstruktur i utstillingsrommene kan endres ved tilføyelser og endringer i overflate. Disse rommene er farget grå i plantegningene. Det vises her til formålet for fredningen.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Tekniske oppgraderinger kan gjennomføres etter dispensasjon fra kulturminnemyndigheten jf. § 1-7.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-01-05-1453/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft fra 5. januar 2012.</article></section></main></body></html>