<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-12-07-76</dd><dt class="dokid">DokumentID</dt><dd class="dokid">LTI/lov/2012-12-07-76</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2153</dd><dt class="dateInForce">I kraft fra</dt><dd class="dateInForce">2012-12-07, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2012-12-07 16:20</dd><dt class="journalNumber">Journalnummer</dt><dd class="journalNumber">2012-0931</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt</dd><dt class="miscInformation">Annet om dokumentet</dt><dd class="miscInformation">Prop.1 LS (2012–2013), Innst.4 L (2012–2013), Lovvedtak 10 (2012–2013). Stortingets første og andre gangs behandling hhv. 27. november og 4. desember 2012. Fremmet av Finansdepartementet.</dd><dt class="refid">RefID</dt><dd class="refid">lov/2012-12-07-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt<ul class="tocSubUl"><li>I</li><li>II</li><li>III</li><li>IV<ul class="tocSubUl"><li>§ 2-39. Fritak for skatteplikt for inntekt ved utvinning av petroleum i utlandet</li><li>§ 6-80. Særfradrag for enslige forsørgere</li><li>§ 16-22. Frem- og tilbakeføring av skattefradraget</li></ul></li><li>V</li><li>VI</li><li>VII</li><li>VIII</li></ul></li></ul></dd></dl></header><main class="documentBody" data-lovdata-URL="LTI/lov/2012-12-07-76" id="dokument"><h1>Lov om endringer i lov 26. mars 1999 nr. 14 om skatt av formue og inntekt</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-12-07-76/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 9-14 tolvte ledd annet punktum skal lyde:</article><article class="legalP" id="kapittel-1-ledd-2">Det gis bare fradrag i skatt etter dette ledd for skatt til utlandet på del av gevinst på eiendel ved inntak som svarer til differansen mellom utgangsverdien som er lagt til grunn ved gevinstberegningen i utlandet og den skattemessige verdi som er fastsatt ved inntaket til norsk beskatningsområde.</article> <article class="defaultP" margin-top="true">§ 11-20 første ledd bokstav f og ny bokstav g skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">statsforetak,</article></article></li><li data-li-identifier="g." data-name="g."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">norskregistrert utenlandsk foretak skattepliktig etter § 2-2 første ledd e.</article></article></li></ul></article> <article class="defaultP" margin-top="true">§ 12-2 bokstav g skal lyde:<ul class="defaultList"><li data-li-identifier="g)" data-name="g)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">beregnet personinntekt etter §§ 12-10 til 12-13.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2012-12-07-76/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 2-38 syvende ledd og nytt åttende ledd skal lyde:</article><article class="numberedLegalP" data-numerator="7" id="kapittel-2-nummer-1">(7) Første ledd gjelder ikke inntekter og tap på eierandeler og finansielle instrumenter som nevnt i annet ledd, og som forvaltes i kollektivporteføljen og investeringsvalgporteføljen i selskaper mv. som driver forsikringsvirksomhet etter lov 10. juni 2005 nr. 44 om forsikringsselskaper, pensjonsforetak og deres virksomhet mv.</article><article class="numberedLegalP" data-numerator="8" id="kapittel-2-nummer-2">(8) Departementet kan gi forskrift til utfylling og gjennomføring av reglene i tredje, fjerde og syvende ledd.</article> <article class="defaultP" margin-top="true">§ 6-2 tredje ledd skal lyde:</article><article class="numberedLegalP" data-numerator="3" id="kapittel-2-nummer-3">(3) Skattyter som nevnt i § 2-38 første ledd, gis ikke fradrag for tap på utestående fordring i virksomhet, dersom skyldneren er et selskap som nevnt i § 2-38 annet ledd a og b og selskapene må anses som nærstående. Det samme gjelder for selskap som nevnt i § 10-40, ved fastsettelse av overskudd eller underskudd etter § 10-41. Første og annet punktum gjelder ikke når skattyters eierandel i skyldner er omfattet av § 2-38 tredje ledd a såfremt fordringens skyldner har vært hjemmehørende i lavskatteland i hele fordringens levetid, eller er omfattet av tredje ledd g. Departementet kan gi forskrift til utfylling, gjennomføring og avgrensning av dette ledd.</article> <article class="defaultP" margin-top="true">§ 10-2 annet ledd skal lyde:</article><article class="numberedLegalP" data-numerator="2" id="kapittel-2-nummer-4">(2) Det kan ikke kreves fradrag i inntekt som skattlegges etter reglene i petroleumsskatteloven. Det kan ikke kreves fradrag for konsernbidrag til dekning av underskudd i virksomhet som nevnt i petroleumsskatteloven §§ 3 og 5. Det kan ikke kreves fradrag for konsernbidrag til dekning av underskudd som etter § 14-6 femte ledd ikke kan fremføres til fradrag i senere år.</article> <article class="defaultP" margin-top="true">§ 10-41 annet ledd annet punktum skal lyde:</article><article class="legalP" id="kapittel-2-ledd-2">§ 2-38 tredje, fjerde, sjette og syvende ledd gjelder tilsvarende.</article> <article class="defaultP" margin-top="true">§ 14-6 nytt femte ledd skal lyde:</article><article class="numberedLegalP" data-numerator="5" id="kapittel-2-nummer-5">(5) Det gis ikke fradrag i et senere år for underskudd ved virksomhet som nevnt i § 2-39 oppstått i inntektsåret 2012. Første punktum gjelder likevel ikke den delen av underskuddet som skyldes tap pådratt ved realisasjon av formuesobjekt før 15. juni 2012.</article></section><section class="section" data-name="kapIII" id="kapittel-3" data-lovdata-URL="LTI/lov/2012-12-07-76/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 9-2 annet ledd skal lyde:</article><article class="numberedLegalP" data-numerator="2" id="kapittel-3-nummer-1">(2) Likestilt med realisasjon er:<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-1-punkt-1"><article class="legalP" id="kapittel-3-nummer-1-punkt-1-ledd-1">stiftelse av varig rettighet i formuesobjekt mot engangsvederlag</article></article></li><li data-li-identifier="b." data-name="b."><article class="listArticle" id="kapittel-3-nummer-1-punkt-2"><article class="legalP" id="kapittel-3-nummer-1-punkt-2-ledd-1">overføring av eierandeler og finansielle instrumenter fritatt for skatteplikt etter § 2-38 annet ledd mellom kundeportefølje og selskapsportefølje i selskaper mv. som driver forsikringsvirksomhet etter lov 10. juni 2005 nr. 44 om forsikringsselskaper, pensjonsforetak og deres virksomhet mv.</article></article></li></ul></article> <article class="defaultP" margin-top="true">§ 10-36 nytt fjerde ledd skal lyde:</article><article class="numberedLegalP" data-numerator="4" id="kapittel-3-nummer-2">(4) Første til tredje ledd gjelder innenfor hver portefølje som nevnt i lov 10. juni 2005 nr. 44 om forsikringsselskaper, pensjonsforetak og deres virksomhet mv. § 9-7.</article></section><section class="section" data-name="kapIV" id="kapittel-4" data-lovdata-URL="LTI/lov/2012-12-07-76/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">Ny § 2-39 skal lyde:</article><article class="futureLegalArticle" data-name="§2-39" id="kapittel-4-foreslåttparagraf-1"><span class="futureLegalArticleHeader">§ 2-39. <span class="legalArticleTitle">Fritak for skatteplikt for inntekt ved utvinning av petroleum i utlandet</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) Som skattepliktig inntekt regnes ikke inntekt ved utvinning av petroleum i utlandet utenfor det geografiske området som er angitt i petroleumsskatteloven § 1.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Det gis ikke fradrag for kostnader og tap som er pådratt for å erverve, sikre eller vedlikeholde inntekt som nevnt i første ledd. For gjeldsrenter gjelder § 6-91 tilsvarende.</article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Renteinntekter, samt gevinster og tap på valuta og andre finansielle poster, omfattes ikke av første og annet ledd.</article></article> <article class="defaultP" margin-top="true">§ 4-10 annet ledd tredje punktum skal lyde:</article><article class="legalP" id="kapittel-4-ledd-2">Prosentandelen er 25 for primærbolig og 50 for sekundærbolig.</article> <article class="defaultP" margin-top="true">§ 6-19 annet ledd fjerde punktum skal lyde:</article><article class="legalP" id="kapittel-4-ledd-3">Fradrag kan enten gis med inntil 3&#xa0;850 kroner eller med inntil to promille av samlet utbetalt lønn.</article> <article class="defaultP" margin-top="true">§ 6-20 fjerde ledd annet punktum skal lyde:</article><article class="legalP" id="kapittel-4-ledd-4">Fradrag kan samlet gis med inntil 3&#xa0;850 kroner eller med en forholdsmessig del av dette beløpet når fradragsberettiget kontingent er betalt bare for en del av året.</article> <article class="defaultP" margin-top="true">§ 6-32 første ledd bokstav a første punktum skal lyde:</article><article class="legalP" id="kapittel-4-ledd-5">Minstefradrag i lønnsinntekt, jf. skatteloven § 6-31 første ledd bokstav a, c, d og annet ledd, gis med 40 prosent av summen av slik inntekt.</article> <article class="defaultP" margin-top="true">Ny § 6-80 skal lyde:</article><article class="futureLegalArticle" data-name="§6-80" id="kapittel-4-foreslåttparagraf-2"><span class="futureLegalArticleHeader">§ 6-80. <span class="legalArticleTitle">Særfradrag for enslige forsørgere</span></span><article class="legalP" id="kapittel-4-foreslåttparagraf-2-ledd-1">Fra og med den måned skattyter mottar utvidet barnetrygd etter barnetrygdloven § 9, gis det et særfradrag i alminnelig inntekt. Mottar skattyter halv utvidet barnetrygd, gis det et halvt særfradrag. Stortinget fastsetter beløpet årlig.</article></article> <article class="defaultP" margin-top="true">§ 9-3 tredje ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-2-ledd-1-punkt-1"><article class="legalP" id="kapittel-4-foreslåttparagraf-2-ledd-1-punkt-1-ledd-1">boligeiendom når eieren har brukt minst halvparten av bygningen – regnet etter utleieverdien – som egen bolig og den øvrige delen har vært utleid til boligformål,</article></article></li></ul></article> <article class="defaultP" margin-top="true">§ 9-3 tredje ledd bokstav b oppheves. Nåværende bokstav c blir bokstav b.</article> <article class="defaultP" margin-top="true">§ 15-4 annet ledd bokstav b oppheves.</article> <article class="defaultP" margin-top="true">§ 15-4 annet ledd skal lyde:</article><article class="legalP" id="kapittel-4-ledd-6">Personfradrag i klasse 2 gis til ektefeller som lignes under ett for begges samlede formue og inntekt.</article> <article class="defaultP" margin-top="true">§ 16-21 første ledd skal lyde:</article><article class="numberedLegalP" data-numerator="1" id="kapittel-4-nummer-1">(1) Fradrag i norsk inntektsskatt etter § 16-20 kan ikke overstige den delen av norsk skatt på samlet skattepliktig inntekt, beregnet før fradraget, som forholdsmessig faller på hver av de to kategoriene utenlandsinntekt:<ul class="defaultList"><li data-li-identifier="a)" data-name="a)"><article class="listArticle" id="kapittel-4-nummer-1-punkt-1"><article class="legalP" id="kapittel-4-nummer-1-punkt-1-ledd-1">inntekt ved virksomhet i lavskatteland, jf. § 10-63, og inntekt skattlagt etter reglene i §§ 10-60 til 10-68,</article></article></li><li data-li-identifier="b)" data-name="b)"><article class="listArticle" id="kapittel-4-nummer-1-punkt-2"><article class="legalP" id="kapittel-4-nummer-1-punkt-2-ledd-1">annen utenlandsinntekt.</article></article></li></ul><article class="legalP" id="kapittel-4-nummer-1-ledd-1">Fradraget er også begrenset til den inntektsskatten som skattyteren har betalt i kildestaten innenfor hver av inntektskategoriene a og b. Utenlandsk inntektsskatt kan bare komme til fradrag i norsk inntektsskatt.</article></article> <article class="defaultP" margin-top="true">§ 16-22 skal lyde:</article><article class="futureLegalArticle" data-name="§16-22" id="kapittel-4-foreslåttparagraf-3"><span class="futureLegalArticleHeader">§ 16-22. <span class="legalArticleTitle">Frem- og tilbakeføring av skattefradraget</span></span><article class="numberedLegalP" data-numerator="1" id="kapittel-4-foreslåttparagraf-3-nummer-1">(1) Utenlandsk skatt som ikke kommer til fradrag ved dette årets skatteoppgjør, kan fremføres til fradrag i skatt i de inntil fem påfølgende årene innenfor hver av inntektskategoriene i § 16-21 første ledd a og b. Skatt betalt i utlandet i et tidligere år fradras i sin helhet før det gis fradag for skatt betalt i utlandet i et senere år. Fremført fradrag gis etter at det er gitt fradrag for utenlandsk skatt som knytter seg til vedkommende inntektsår. Samlet fradrag for det enkelte år, innenfor hver av inntektskategoriene i § 16-21 første ledd a og b, kan ikke overstige det maksimale kreditfradraget for dette året.</article><article class="numberedLegalP" data-numerator="2" id="kapittel-4-foreslåttparagraf-3-nummer-2">(2) Utenlandsk skatt som ikke kommer til fradrag ved dette årets skatteoppgjør, kan tilbakeføres til fradrag i skatt i foregående år innenfor hver av inntektskategoriene i § 16-21 første ledd a og b. Samlet fradrag for foregående år, innenfor hver av inntektskategoriene i § 16-21 første ledd a og b, kan ikke overstige det maksimale kreditfradraget for dette året. Tilbakeføring etter dette ledd er, innenfor hver av inntektskategoriene i § 16-21 første ledd a og b, betinget av at skattyter kan sannsynliggjøre at vedkommende i løpet av de fem påfølgende årene ikke vil bli skattepliktig her i riket for slik inntekt med kilde i utlandet.</article></article></section><section class="section" data-name="kapV" id="kapittel-5" data-lovdata-URL="LTI/lov/2012-12-07-76/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 26. mars 1999 nr. 14 om skatt av formue og inntekt gjøres følgende endringer:</article> <article class="defaultP" margin-top="true">§ 2-3 fjerde ledd skal lyde:</article><article class="numberedLegalP" data-numerator="4" id="kapittel-5-nummer-1">(4) Person som ikke har skatteplikt etter § 2-1, plikter å svare skatt av pensjon, føderåd, livrente og lignende utbetalinger, herunder uføretrygd etter folketrygdloven kapittel 12 og uføreytelser fra andre ordninger, som er skattepliktig inntekt etter § 5-1 første ledd, § 5-40 eller § 5-42 bokstav b, når<ul class="defaultList"><li data-li-identifier="a)" data-name="a)"><article class="listArticle" id="kapittel-5-nummer-1-punkt-1"><article class="legalP" id="kapittel-5-nummer-1-punkt-1-ledd-1">utbetalingen skjer fra folketrygden eller fra offentlig tjenestepensjonsordning,</article></article></li><li data-li-identifier="b)" data-name="b)"><article class="listArticle" id="kapittel-5-nummer-1-punkt-2"><article class="legalP" id="kapittel-5-nummer-1-punkt-2-ledd-1">mottaker har opptjent pensjonspoeng i folketrygden og utbetalingen skjer på grunnlag av forpliktelse som påhviler person, selskap eller innretning hjemmehørende i riket eller person, selskap eller innretning hjemmehørende i utlandet som er skattepliktig til Norge etter første ledd bokstav b, eller</article></article></li><li data-li-identifier="c)" data-name="c)"><article class="listArticle" id="kapittel-5-nummer-1-punkt-3"><article class="legalP" id="kapittel-5-nummer-1-punkt-3-ledd-1">utbetalingen skjer for å oppfylle forpliktelse som påhviler annen person, selskap eller innretning på grunnlag av tilskudd mv. som det er gitt fradrag for etter §§ 6-46 og 6-47.</article></article></li></ul></article> <article class="defaultP" margin-top="true">§ 5-42 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-5-nummer-1-punkt-4"><article class="legalP" id="kapittel-5-nummer-1-punkt-4-ledd-1">stønad, omsorgspenger og annen utbetaling fra omsorgs- og trygdeinnretning, herunder arbeidsavklaringspenger etter folketrygdloven kapittel 11, uføretrygd etter folketrygdloven kapittel 12, uføreytelser fra andre ordninger og overgangsstønad etter folketrygdloven §§ 15-7, 16-7 og 17-6.</article></article></li></ul></article> <article class="defaultP" margin-top="true">§ 6-32 første ledd bokstav a siste punktum skal lyde:</article><article class="legalP" id="kapittel-5-ledd-2">Tilsvarende gjelder for minstefradrag i arbeidsavklaringspenger, uføretrygd etter folketrygdloven kapittel 12 og uføreytelser fra andre ordninger.</article> <article class="defaultP" margin-top="true">§ 6-81 oppheves.</article> <article class="defaultP" margin-top="true">§ 12-2 ny bokstav j skal lyde:<ul class="defaultList"><li data-li-identifier="j)" data-name="j)"><article class="listArticle" id="kapittel-5-ledd-2-punkt-1"><article class="legalP" id="kapittel-5-ledd-2-punkt-1-ledd-1">uføretrygd etter folketrygdloven kapittel 12 og uføreytelser fra andre ordninger.</article></article></li></ul></article> <article class="defaultP" margin-top="true">§ 16-1 tredje ledd sjette punktum skal lyde:</article><article class="legalP" id="kapittel-5-ledd-3">I samlet pensjonsinntekt etter dette ledd inngår ikke ytelser som nevnt i skatteloven § 17-1 første ledd forut for overgang fra slike ytelser til alderspensjon i løpet av inntektsåret.</article> <article class="defaultP" margin-top="true">§ 17-1 første ledd bokstav a oppheves.</article> <article class="defaultP" margin-top="true">Nåværende bokstav b til d blir bokstav a til c.</article> <article class="defaultP" margin-top="true">§ 17-2 annet ledd skal lyde:</article><article class="numberedLegalP" data-numerator="2" id="kapittel-5-nummer-2">(2) Ektefellers inntekt skal likevel fastsettes under ett for ektefeller som får skattebegrensning ved liten skatteevne etter § 17-4, uansett om ektefellene lignes under ett eller særskilt. Skattenedsettelsen fordeles forholdsmessig på hver ektefelles andel av skatten før nedsettelsen.</article></section><section class="section" data-name="kapVI" id="kapittel-6" data-lovdata-URL="LTI/lov/2012-12-07-76/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene under I trer i kraft straks.</article><article class="legalP" id="kapittel-6-ledd-2">Endringene under II trer i kraft straks med virkning fra og med inntektsåret 2012.</article><article class="legalP" id="kapittel-6-ledd-3">Endringene under III trer i kraft straks med virkning fra og med 8. oktober 2012.</article><article class="legalP" id="kapittel-6-ledd-4">Endringene under IV trer i kraft straks med virkning fra og med inntektsåret 2013.</article><article class="legalP" id="kapittel-6-ledd-5">Endringene under V trer i kraft fra den tid Kongen bestemmer.</article></section><section class="section" data-name="kapVII" id="kapittel-7" data-lovdata-URL="LTI/lov/2012-12-07-76/KAPITTEL_7"><h2 data-text-align="center">VII</h2><article class="defaultP">Ved ikrafttredelse av endringene under IV § 2-39 gjelder for inntektsåret 2013 følgende overgangsregel:</article><article class="legalP" id="kapittel-7-ledd-1">Selve innføringen av skattefritaket i § 2-39 medfører ikke at driftsmiddel, eiendel eller forpliktelse anses tatt ut av norsk beskatningsområde etter § 9-14 eller § 14-60.</article></section><section class="section" data-name="kapVIII" id="kapittel-8" data-lovdata-URL="LTI/lov/2012-12-07-76/KAPITTEL_8"><h2 data-text-align="center">VIII</h2><article class="defaultP">Ved ikrafttredelse av endringene under V, opphevingen av § 6-81, gjelder følgende overgangsregel:</article><article class="legalP" id="kapittel-8-ledd-1">Overgangsregel til endringer i skattereglene for uførepensjon</article><article class="legalP" id="kapittel-8-ledd-2">Departementet kan i forskrift gi regler som, for en begrenset periode, reduserer skatteskjerpelsen for enkelte skattytergrupper som mister et halvt særfradrag for uførhet uten at dette kompenseres gjennom økt brutto uføreytelse fra folketrygden.</article></section></main></body></html>