<!DOCTYPE html><html lang="no"><head><title>Forskrift om overgangsregler for NLA Høgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-13-1432</dd><dt class="dokid">DokumentID</dt><dd class="dokid">LTI/forskrift/2012-12-13-1432</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="publishedIn">Publisert i</dt><dd class="publishedIn">I 2013 hefte 1 s 12</dd><dt class="dateInForce">I kraft fra</dt><dd class="dateInForce">2013-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§3-13</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li></ul></dd><dt class="dateOfPublication">Kunngjort</dt><dd class="dateOfPublication">2013-01-11 15:50</dd><dt class="journalNumber">Journalnummer</dt><dd class="journalNumber">2013-0010</dd><dt class="titleShort">Korttittel</dt><dd class="titleShort">Forskrift om overgangsregler for NLA Høgskolen</dd><dt class="title">Tittel</dt><dd class="title">Forskrift om overgangsregler for NLA Høgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for NLA Høgskolen 13. desember 2012 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-8, § 3-9, § 3-10, § 3-11, § 3-13, § 4-5, § 4-7 og § 4-8.</dd><dt class="refid">RefID</dt><dd class="refid">forskrift/2012-12-13-1432</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for NLA Høgskolen<ul class="tocSubUl"><li>§ 1. Formål</li><li>§ 2. Regelverk</li><li>§ 3. Delegering av myndighet</li><li>§ 4. Studenter med opptak og studierett ved NLA Høgskolen, Mediehøgskolen Gimlekollen og Høgskolen i Staffeldtsgate</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-13-1432" id="dokument"><h1>Forskrift om overgangsregler for NLA Høgskolen</h1><article class="legalArticle" data-lovdata-URL="LTI/forskrift/2012-12-13-1432/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å sikre at gjeldende regelverk for NLA Høgskolen, Mediehøgskolen Gimlekollen og Høgskolen i Staffeldstsgate pr. 31. desember 2012, videreføres så langt det passer ved NLA Høgskolen inntil nytt felles regelverk trer i kraft.</article></article><article class="legalArticle" data-lovdata-URL="LTI/forskrift/2012-12-13-1432/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Regelverk</span></h2><article class="legalP" id="paragraf-2-ledd-1">Følgende forskrifter, og retningslinjer som følger av disse og andre sentrale forskrifter, skal gjelde ved NLA Høgskolen inntil nye felles forskrifter og retningslinjer trer i kraft:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Forskrift 27. januar 2011 nr. 999 om studier ved NLA Høgskolen.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Forskrift 9. desember 2005 nr. 1792 om studier og eksamen ved Mediehøgskolen Gimlekollen.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Forskrift 12. juni 2007 nr. 1106 om bachelorgrad ved Mediehøgskolen Gimlekollen.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Forskrift 10. mars 2006 nr. 338 om lokalt opptak og rangering av søkere til videreutdanninger ved Mediehøgskolen Gimlekollen.</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Forskrift 15. juni 2011 nr. 1531 om studier og eksamen ved Høgskolen i Staffeldtsgate.</article></article></li></ul></article></article><article class="legalArticle" data-lovdata-URL="LTI/forskrift/2012-12-13-1432/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Delegering av myndighet</span></h2><article class="legalP" id="paragraf-3-ledd-1">Hvis bestemmelser om delegering av myndighet til interne organer mv. i forskriftene er i strid med nyere delegeringsvedtak, gjelder disse vedtakene foran bestemmelser i forskriftene.</article></article><article class="legalArticle" data-lovdata-URL="LTI/forskrift/2012-12-13-1432/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Studenter med opptak og studierett ved NLA Høgskolen, Mediehøgskolen Gimlekollen og Høgskolen i Staffeldtsgate</span></h2><article class="legalP" id="paragraf-4-ledd-1">Studenter skal i en overgangsperiode følge regelverket som gjelder ved den høgskolen de er tatt opp på, hvis ikke annet er avtalt.</article><article class="legalP" id="paragraf-4-ledd-2">En student som har fått opptak ved (den fusjonerte) NLA Høgskolen, skal følge det regelverket som gjelder for øvrige studenter på samme studium/emne.</article></article><article class="legalArticle" data-lovdata-URL="LTI/forskrift/2012-12-13-1432/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft fra 1. januar 2013.</article></article></main></body></html>