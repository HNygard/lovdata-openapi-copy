<!DOCTYPE html><html lang="no"><head><title>Forskrift om endring i forskrift om omregistreringsavgift</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-12-14-1264</dd><dt class="dokid">DokumentID</dt><dd class="dokid">LTI/forskrift/2012-12-14-1264</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 14 s 2403</dd><dt class="dateInForce">I kraft fra</dt><dd class="dateInForce">2013-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1986-07-02-1430</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2/§1</li></ul></dd><dt class="dateOfPublication">Kunngjort</dt><dd class="dateOfPublication">2012-12-19 14:45</dd><dt class="journalNumber">Journalnummer</dt><dd class="journalNumber">2012-1050</dd><dt class="titleShort">Korttittel</dt><dd class="titleShort">Endr. i forskrift om omregistreringsavgift</dd><dt class="title">Tittel</dt><dd class="title">Forskrift om endring i forskrift om omregistreringsavgift</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 14. desember 2012 med hjemmel i lov 19. juni 1959 nr. 2 om avgifter vedrørende motorkjøretøyer og båter § 1 og Stortingets vedtak om omregistreringsavgift § 2.</dd><dt class="refid">RefID</dt><dd class="refid">forskrift/2012-12-14-1264</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omregistreringsavgift<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-12-14-1264" id="dokument"><h1>Forskrift om endring i forskrift om omregistreringsavgift</h1><section class="section" data-name="kapI" id="kapittel-1" data-lovdata-URL="LTI/forskrift/2012-12-14-1264/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. juli 1986 nr. 1430 om omregistreringsavgift gjøres følgende endringer:</article> <article class="defaultP" margin-top="true">§ 6 nr. 7 andre ledd skal lyde:</article><article class="legalP" id="kapittel-1-ledd-2">Fritaket etter første ledd gjelder ikke dersom foregående omregistrering var avgiftsfri etter bestemmelsene i avgiftsvedtaket § 2 bokstav a-c og e-j.</article> <article class="defaultP" margin-top="true">§ 6 nr. 8 skal lyde:</article><article class="numberedLegalP" data-numerator="8" id="kapittel-1-nummer-1">8. <i>Kjøpsheving og omlevering av førstegangsregistrert kjøretøy</i><article class="legalP" id="kapittel-1-nummer-1-ledd-1">Tollregionen kan gi fritak for avgiften ved omregistrering tilbake på selger som følge av kjøpsheving eller omlevering av et første gangs registrert kjøretøy her i landet.</article><article class="legalP" id="kapittel-1-nummer-1-ledd-2">Det må fremlegges en erklæring fra selger og kjøper om at kjøpet er hevet eller omlevert etter kjøpslovens eller forbrukerkjøpslovens bestemmelser, eventuelt utskrift fra rettsprotokoll som bekrefter dette. Videre må det dokumenteres at selger som følge av kjøpshevingen eller omleveringen har fått godskrevet tidligere innberettet merverdiavgift etter merverdiavgiftslovens bestemmelser.</article><article class="legalP" id="kapittel-1-nummer-1-ledd-3">Tollregionen kan også gi fritak for avgiften ved omregistrering på ny eier av et kjøretøy som er registrert tilbake på selger som følge av kjøpsheving eller omlevering som nevnt i første ledd. Det er en forutsetning for fritaket at salget til ny eier er belastet med merverdiavgift etter merverdiavgiftslovens bestemmelser.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-12-14-1264/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft 1. januar 2013.</article></section></main></body></html>