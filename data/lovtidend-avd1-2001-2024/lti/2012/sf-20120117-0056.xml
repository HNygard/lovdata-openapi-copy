<!DOCTYPE html><html lang="no"><head><title>Forskrift om erstatning og tilskudd ved klimabetingede skader i plante- og honningproduksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-17-56</dd><dt class="dokid">DokumentID</dt><dd class="dokid">LTI/forskrift/2012-01-17-56</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 2 s 333</dd><dt class="dateInForce">I kraft fra</dt><dd class="dateInForce">2012-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-07-21-1130</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li><li>forskrift/1995-05-12-413</li></ul></dd><dt class="dateOfPublication">Kunngjort</dt><dd class="dateOfPublication">2012-01-27 12:20</dd><dt class="journalNumber">Journalnummer</dt><dd class="journalNumber">2012-0059</dd><dt class="titleShort">Korttittel</dt><dd class="titleShort">Forskrift om klimaskader i plante- og honningproduksjon</dd><dt class="title">Tittel</dt><dd class="title">Forskrift om erstatning og tilskudd ved klimabetingede skader i plante- og honningproduksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 17. januar 2012 med hjemmel i lov 12. mai 1995 nr. 23 om jord (jordlova) § 3 og § 18, jf. delegeringsvedtak 12. mai 1995 nr. 413.</dd><dt class="refid">RefID</dt><dd class="refid">forskrift/2012-01-17-56</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning og tilskudd ved klimabetingede skader i plante- og honningproduksjon<ul class="tocSubUl"><li>§ 1. Formål</li><li>§ 2. Vilkår</li><li>§ 3. Erstatning</li><li>§ 4. Tilskudd ved vinterskader på eng</li><li>§ 5. Søknad mv.</li><li>§ 6. Egenrisiko, minsteutbetaling og toppavgrensning</li><li>§ 7. Opplysningsplikt og kontroll</li><li>§ 8. Retting av feilutbetalinger</li><li>§ 9. Avkorting</li><li>§ 10. Innkreving av tilbakebetalings- eller avkortingsbeløp mv.</li><li>§ 11. Administrasjon, klage og dispensasjon</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-17-56" id="dokument"><h1>Forskrift om erstatning og tilskudd ved klimabetingede skader i plante- og honningproduksjon</h1><article class="legalArticle" data-lovdata-URL="LTI/forskrift/2012-01-17-56/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å redusere økonomiske tap som oppstår ved produksjonssvikt forårsaket av klimatiske forhold det ikke er mulig å sikre seg mot.</article></article><article class="legalArticle" data-lovdata-URL="LTI/forskrift/2012-01-17-56/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Erstatning eller tilskudd etter denne forskriften kan gis til foretak som<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">har hatt svikt i plante- eller honningproduksjonen forårsaket av klimatiske forhold,</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">på skadetidspunktet har rett til produksjonstilskudd etter forskrift 22. mars 2002 nr. 283 om produksjonstilskudd i jordbruket,</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">ikke kan få dekket tapet gjennom en allment tilgjengelig forsikringsordning eller på annen måte, og</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">uten ugrunnet opphold har gitt melding til kommunen om at skade har oppstått, eller vil kunne oppstå.</article></article></li></ul></article></article><article class="legalArticle" data-lovdata-URL="LTI/forskrift/2012-01-17-56/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Erstatning</span></h2><article class="legalP" id="paragraf-3-ledd-1">Erstatning kan gis for<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">svikt i avling på rot av mat- og fôrvekster i forhold til gjennomsnittsavling i vekstgruppen,</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">svikt i honningmengde i forhold til gjennomsnittsproduksjon i kg per bikube i produksjon, og</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">tap av antall innvintrede bikuber i produksjon.</article></article></li></ul></article></article><article class="legalArticle" data-lovdata-URL="LTI/forskrift/2012-01-17-56/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd ved vinterskader på eng</span></h2><article class="legalP" id="paragraf-4-ledd-1">Ved vinterskader på eng kan det gis et tilskudd når foretaket utbedrer engen for å begrense avlingssvikten og for å gi en avling av gras eller grønnfôr som kan høstes samme år.</article></article><article class="legalArticle" data-lovdata-URL="LTI/forskrift/2012-01-17-56/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad mv.</span></h2><article class="legalP" id="paragraf-5-ledd-1">Søknad om erstatning eller tilskudd må sendes kommunen innen frister og på søknadsskjema fastsatt av Statens landbruksforvaltning.</article><article class="legalP" id="paragraf-5-ledd-2">Krav på erstatning eller tilskudd kan ikke overdras eller pantsettes.</article></article><article class="legalArticle" data-lovdata-URL="LTI/forskrift/2012-01-17-56/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Egenrisiko, minsteutbetaling og toppavgrensning</span></h2><article class="legalP" id="paragraf-6-ledd-1">Erstatning etter § 3 kan bare gis for produksjonssvikt ut over 30 prosent av<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">gjennomsnittsproduksjon per vekstgruppe ved avlingssvikt,</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">gjennomsnittsproduksjon ved svikt i honningproduksjon, og</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">antall innvintrede bikuber i produksjon.</article></article></li></ul></article><article class="legalP" id="paragraf-6-ledd-2">Beregnet erstatning under 5&#xa0;000 og over 500&#xa0;000 kroner utbetales ikke.</article><article class="legalP" id="paragraf-6-ledd-3">Tilskudd etter § 4 kan bare gis for skadd areal ut over 20 prosent av foretakets totale innvintrede engareal ved vinterskader på eng.</article><article class="legalP" id="paragraf-6-ledd-4">Beregnet tilskudd ved vinterskader på eng under 1&#xa0;000 og over 500&#xa0;000 kroner utbetales ikke.</article></article><article class="legalArticle" data-lovdata-URL="LTI/forskrift/2012-01-17-56/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-7-ledd-1">Søkere av erstatning eller tilskudd plikter å gi alle opplysninger som kommunen, fylkesmannen og Statens landbruksforvaltning finner nødvendig for å kunne forvalte ordningen.</article><article class="legalP" id="paragraf-7-ledd-2">Kommunen, fylkesmannen og Statens landbruksforvaltning fører tilsyn med at utbetalinger av erstatning eller tilskudd er riktig og har adgang til all bokføring, korrespondanse og opptegnelser som vedkommer disse. Det kan kreves at opplysningene bekreftes av revisor.</article><article class="legalP" id="paragraf-7-ledd-3">Kommunen, fylkesmannen og Statens landbruksforvaltning kan foreta stedlig kontroll hos foretaket.</article></article><article class="legalArticle" data-lovdata-URL="LTI/forskrift/2012-01-17-56/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Retting av feilutbetalinger</span></h2><article class="legalP" id="paragraf-8-ledd-1">Fylkesmannen og Statens landbruksforvaltning kan rette feil i utbetalt erstatning eller tilskudd, enten ved etterbetaling eller krav om tilbakebetaling fra mottaker.</article></article><article class="legalArticle" data-lovdata-URL="LTI/forskrift/2012-01-17-56/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Avkorting</span></h2><article class="legalP" id="paragraf-9-ledd-1">Hele eller deler av erstatningen eller tilskuddet kan avkortes dersom foretaket<ul class="defaultList"><li data-li-identifier="1." data-name="1."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">ikke har drevet på en faglig forsvarlig måte og har gjort det som normalt kan forventes for å forebygge tap, eller</article></article></li><li data-li-identifier="2." data-name="2."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">i henhold til forvaltningsvedtak eller dom driver eller har drevet sin virksomhet i strid med regelverk for jord- og hagebruksvirksomhet eller birøkt, og det er utvist uaktsomhet eller forsett, eller</article></article></li><li data-li-identifier="3." data-name="3."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">uaktsomt eller forsettlig har gitt feil eller mangelfulle opplysninger i søknad, rapportering eller på annen måte, som har eller ville dannet grunnlag for en urettmessig utbetaling av tilskuddet.</article></article></li></ul></article></article><article class="legalArticle" data-lovdata-URL="LTI/forskrift/2012-01-17-56/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Innkreving av tilbakebetalings- eller avkortingsbeløp mv.</span></h2><article class="legalP" id="paragraf-10-ledd-1">Differansen mellom utbetalt beløp og berettiget erstatning eller tilskudd som følge av vedtak om tilbakebetaling jf. § 8 eller avkorting etter § 9, kan kreves tilbakebetalt fra foretaket eller motregnes i senere utbetalinger. Krav fra offentlig myndighet som utspringer av regelverk for jordbruksvirksomhet kan motregnes i tilskuddsutbetalinger til foretaket.</article><article class="legalP" id="paragraf-10-ledd-2">Der foretaket ikke var i aktsom god tro om utbetalingen, kan renter kreves fra det tidspunkt tilbakebetalingskravet er kommet fram til foretaket. Ved grov uaktsomhet eller forsett kan renter kreves fra tidspunktet for utbetalingen av det urettmessige tilskuddet. Rentefoten skal settes lik den rentefot som til enhver tid er fastsatt av Finansdepartementet i medhold av § 3 i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/forskrift/2012-01-17-56/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Administrasjon, klage og dispensasjon</span></h2><article class="legalP" id="paragraf-11-ledd-1">Vedtak om erstatning eller tilskudd fattes av fylkesmannen. Kommunen skal gi en uttalelse til søknaden før saken oversendes fylkesmannen.</article><article class="legalP" id="paragraf-11-ledd-2">Fylkesmannens vedtak kan påklages til Statens landbruksforvaltning etter lov 10. februar 1967 om behandlingsmåten i forvaltningssaker kapittel VI. Klagen skal sendes kommunen. Kommunen skal uttale seg om klagen og videresende den til fylkesmannen.</article><article class="legalP" id="paragraf-11-ledd-3">Statens landbruksforvaltning kan i særlige tilfeller dispensere fra forskriften § 2 og § 5.</article><article class="legalP" id="paragraf-11-ledd-4">Statens landbruksforvaltning gir nærmere regler for utmåling av erstatning og tilskudd.</article></article><article class="legalArticle" data-lovdata-URL="LTI/forskrift/2012-01-17-56/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskriften trer i kraft 1. februar 2012. Fra samme tid oppheves forskrift 21. juli 2004 nr. 1130 om erstatning ved klimabetingede skader i plante- og honningproduksjon.</article></article></main></body></html>