<!DOCTYPE html><html lang="no"><head><title>Lov om endringer i sivilbeskyttelsesloven (gjennomføring av EPCIP-direktivet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-12-14-90</dd><dt class="dokid">DokumentID</dt><dd class="dokid">LTI/lov/2012-12-14-90</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 13 s 2167</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2010-06-25-45</li></ul></dd><dt class="dateOfPublication">Kunngjort</dt><dd class="dateOfPublication">2012-12-14 16:20</dd><dt class="lastupdated">Rettet</dt><dd class="lastupdated">2012-12-19 (EØS-henvisning).</dd><dt class="journalNumber">Journalnummer</dt><dd class="journalNumber">2012-0935</dd><dt class="titleShort">Korttittel</dt><dd class="titleShort">Endringslov til sivilbeskyttelsesloven</dd><dt class="title">Tittel</dt><dd class="title">Lov om endringer i sivilbeskyttelsesloven (gjennomføring av EPCIP-direktivet)</dd><dt class="miscInformation">Annet om dokumentet</dt><dd class="miscInformation">Prop.129 L (2011–2012), Innst.61 L (2012–2013), Lovvedtak 14 (2012–2013). Stortingets første og andre gangs behandling hhv. 29. november og 4. desember 2012. Fremmet av Justis- og beredskapsdepartementet. Jf. EØS-avtalen protokoll 31 artikkel 10 nr. 9 (direktiv 2008/114/EF).</dd><dt class="refid">RefID</dt><dd class="refid">lov/2012-12-14-90</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i sivilbeskyttelsesloven (gjennomføring av EPCIP-direktivet)<ul class="tocSubUl"><li>I<ul class="tocSubUl"><li>§ 24 a. Identifisering og utpeking av europeisk kritisk infrastruktur</li><li>§ 24 b. Operatørsikkerhetsplan</li><li>§ 24 c. Sikkerhetskontakt</li><li>§ 24 d. Rapportering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2012-12-14-90" id="dokument"><h1>Lov om endringer i sivilbeskyttelsesloven (gjennomføring av EPCIP-direktivet)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 25. juni 2010 nr. 45 kommunal beredskapsplikt, sivile beskyttelsestiltak og Sivilforsvaret (sivilbeskyttelsesloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-12-14-90/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Lovens formål er å beskytte liv, helse, miljø, materielle verdier og kritisk infrastruktur ved bruk av ikke-militær makt når riket er i krig, når krig truer, når rikets selvstendighet eller sikkerhet er i fare, og ved uønskede hendelser i fredstid.</article> <article class="defaultP" margin-top="true">§ 3 første ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Uønskede hendelser: hendelser som avviker fra det normale, og som har medført eller kan medføre tap av liv eller skade på helse, miljø, materielle verdier og kritisk infrastruktur.</article></article></li></ul></article> <article class="defaultP" margin-top="true">§ 3 første ledd ny bokstav d og e skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Kritisk infrastruktur: anlegg, systemer eller deler av disse som er nødvendige for å opprettholde sentrale samfunnsfunksjoner, menneskers helse, sikkerhet, trygghet og økonomiske eller sosiale velferd og hvor driftsforstyrrelse eller ødeleggelse av disse vil kunne få betydelige konsekvenser.</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Europeisk kritisk infrastruktur: kritisk infrastruktur hvis driftsforstyrrelse eller ødeleggelse vil kunne få betydelige konsekvenser for to eller flere EØS-stater. Betydningen av konsekvensene skal vurderes ut fra de sektorovergripende kriteriene i § 24a fjerde ledd.</article></article></li></ul></article> <article class="defaultP" margin-top="true">§ 23 femte ledd skal lyde:</article><article class="legalP" id="kapittel-1-ledd-3">Departementet kan gi forskrifter om egenbeskyttelse og systematisk helse-, miljø- og sikkerhetsarbeid (internkontroll) ved virksomheter.</article> <article class="defaultP" margin-top="true">Nytt kapittel VI A skal lyde:</article><span class="futuretitle" id="kapittel-1-foreslåttittel-1">Kapittel VI A Beskyttelse av europeisk kritisk infrastruktur</span><article class="futureLegalArticle" data-name="§24a" id="kapittel-1-foreslåttparagraf-1"><span class="futureLegalArticleHeader">§ 24 a. <span class="legalArticleTitle">Identifisering og utpeking av europeisk kritisk infrastruktur</span></span><article class="legalP" id="kapittel-1-foreslåttparagraf-1-ledd-1">Hvert enkelt departement skal identifisere og utpeke europeisk kritisk infrastruktur innen sitt myndighetsområde og som omfattes av virkeområdet til direktiv 2008/114/EF.</article><article class="legalP" id="kapittel-1-foreslåttparagraf-1-ledd-2">Eier eller operatør av objektet plikter overfor departementet å foreslå hvilke objekter som potensielt kan være europeisk kritisk infrastruktur.</article><article class="legalP" id="kapittel-1-foreslåttparagraf-1-ledd-3">Vurderingen skal skje på bakgrunn av sektorbaserte kriterier som tar hensyn til de særlige kjennetegn for de enkelte sektorer av europeisk kritisk infrastruktur.</article><article class="legalP" id="kapittel-1-foreslåttparagraf-1-ledd-4">Videre skal vurderingen skje på bakgrunn av følgende kriterier:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-4-punkt-1"><article class="legalP" id="kapittel-1-foreslåttparagraf-1-ledd-4-punkt-1-ledd-1">det potensielle antall omkomne eller sårede,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-4-punkt-2"><article class="legalP" id="kapittel-1-foreslåttparagraf-1-ledd-4-punkt-2-ledd-1">størrelsen på det økonomiske tapet og forringelse av varer og tjenester, herunder potensielle miljømessige konsekvenser, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-4-punkt-3"><article class="legalP" id="kapittel-1-foreslåttparagraf-1-ledd-4-punkt-3-ledd-1">konsekvensene med hensyn til befolkningens tillit, fysiske lidelser og forstyrrelser i hverdagen, herunder bortfall av vesentlige tjenester.</article></article></li></ul></article><article class="legalP" id="kapittel-1-foreslåttparagraf-1-ledd-5">For infrastrukturer som leverer viktige tjenester skal det tas hensyn til akseptabel tidsperiode for funksjonssvikt og mulighet til å gjenopprette funksjonaliteten.</article><article class="legalP" id="kapittel-1-foreslåttparagraf-1-ledd-6">Utpekingen skal skje på grunnlag av avtale med de EØS-statene som kan bli berørt i betydelig grad.</article><article class="legalP" id="kapittel-1-foreslåttparagraf-1-ledd-7">Kongen kan gi forskrifter med nærmere bestemmelser om utpeking av europeisk kritisk infrastruktur og hvilke sektorer som skal omfattes.</article></article><article class="futureLegalArticle" data-name="§24b" id="kapittel-1-foreslåttparagraf-2"><span class="futureLegalArticleHeader">§ 24 b. <span class="legalArticleTitle">Operatørsikkerhetsplan</span></span><article class="legalP" id="kapittel-1-foreslåttparagraf-2-ledd-1">Utpekt europeisk kritisk infrastruktur skal ha en operatørsikkerhetsplan. Operatørsikkerhetsplanen skal identifisere kritiske aktiva samt presisere hvilke sikkerhetsløsninger som er eller skal bli iverksatt med henblikk på å beskytte disse.</article><article class="legalP" id="kapittel-1-foreslåttparagraf-2-ledd-2">Prosedyren ved utarbeidelse av operatørsikkerhetsplanen skal minst dekke følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">identifisering av viktige aktiva,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-2-punkt-2"><article class="legalP" id="kapittel-1-foreslåttparagraf-2-ledd-2-punkt-2-ledd-1">gjennomføring av en risikoanalyse med grunnlag i alvorlige trussel scenarioer, hver aktivas sårbarhet og potensielle konsekvenser,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-2-punkt-3"><article class="legalP" id="kapittel-1-foreslåttparagraf-2-ledd-2-punkt-3-ledd-1">identifisering, utvelgelse og prioritering av mottiltak og prosedyrer med en vurdering mellom permanente og graderte sikkerhetstiltak.</article></article></li></ul></article><article class="legalP" id="kapittel-1-foreslåttparagraf-2-ledd-3">Operatørsikkerhetsplanen skal være iverksatt senest ett år etter at en infrastruktur er blitt utpekt som europeisk kritisk infrastruktur.</article><article class="legalP" id="kapittel-1-foreslåttparagraf-2-ledd-4">Operatørsikkerhetsplanen skal oppdateres jevnlig.</article></article><article class="futureLegalArticle" data-name="§24c" id="kapittel-1-foreslåttparagraf-3"><span class="futureLegalArticleHeader">§ 24 c. <span class="legalArticleTitle">Sikkerhetskontakt</span></span><article class="legalP" id="kapittel-1-foreslåttparagraf-3-ledd-1">Eier eller operatør av utpekt europeisk kritisk infrastruktur skal ha en sikkerhetskontakt.</article><article class="legalP" id="kapittel-1-foreslåttparagraf-3-ledd-2">Sikkerhetskontakten skal fungere som et kontaktpunkt i forbindelse med sikkerhetsmessige spørsmål mellom eier eller operatør av europeisk kritisk infrastruktur og departementet med ansvar i den aktuelle sektor.</article></article><article class="futureLegalArticle" data-name="§24d" id="kapittel-1-foreslåttparagraf-4"><span class="futureLegalArticleHeader">§ 24 d. <span class="legalArticleTitle">Rapportering</span></span><article class="legalP" id="kapittel-1-foreslåttparagraf-4-ledd-1">Departementene skal foreta en vurdering av risiko, trusler og sårbarhet i sektoren hvor en europeisk kritisk infrastruktur er utpekt senest ett år etter utpekingen.</article><article class="legalP" id="kapittel-1-foreslåttparagraf-4-ledd-2">Departementene skal hvert annet år utarbeide en generell rapport om de typer risiko, trusler og sårbarhet som er registrert mot sektorer hvor det er utpekt europeisk kritisk infrastruktur. Rapporten skal videre inneholde opplysninger om antallet utpekte infrastrukturer og antall EØS-stater som er avhengig av den utpekte infrastrukturen. Rapporten skal sendes til den myndighet Kongen utpeker.</article><article class="legalP" id="kapittel-1-foreslåttparagraf-4-ledd-3">Virksomheter som eier utpekt europeisk infrastruktur skal bistå departementene med opplysninger for å oppfylle rapporteringsplikten.</article><article class="legalP" id="kapittel-1-foreslåttparagraf-4-ledd-4">Rapportene sikkerhetsgraderes etter lov 20. januar 1998 nr. 10 om forebyggende sikkerhetstjeneste (sikkerhetsloven) § 11 i den grad det er nødvendig.</article></article> <article class="defaultP" margin-top="true">§ 29 annet ledd skal lyde:</article><article class="legalP" id="kapittel-1-ledd-4">Tilsynsorganer med ansvar i den aktuelle sektor skal føre tilsyn etter §§ 24a, 24b, 24c og 24d.</article> <article class="defaultP" margin-top="true">§ 34 fjerde ledd skal lyde:</article><article class="legalP" id="kapittel-1-ledd-5">Blir pålegg stadfestet i rettskraftig dom ikke etterkommet, kan tilsynsmyndigheten selv utføre eller få pålegget utført for regning av den som dommen er rettet mot, uten at det er nødvendig med kjennelse etter lov 26. juni 1992 nr. 86 om tvangsfullbyrdelse § 13-14.</article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-6">Sivilforsvarets myndigheter eller tilsynsmyndigheten kan ilegge overtredelsesgebyr til den som forsettlig eller uaktsomt overtrer bestemmelser gitt i eller i medhold av §§ 6 første ledd, 7 første ledd, 8 annet, tredje eller femte ledd, 9, 16 annet eller tredje ledd, 20 annet, fjerde eller femte ledd, 21 første ledd, 24b, 24c første ledd, 24d tredje ledd, 25 første eller fjerde ledd, 26 første eller annet ledd, 31 første ledd og 32 første ledd.</article></section><section class="section" data-name="kapII" id="kapittel-2" data-lovdata-URL="LTI/lov/2012-12-14-90/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tid Kongen bestemmer.</article></section></main></body></html>