<!DOCTYPE html><html lang="no"><head><title>Forskrift om endring i forskrift om samtrafikkevnen i jernbanesystemet (samtrafikkforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-01-06-20</dd><dt class="dokid">DokumentID</dt><dd class="dokid">LTI/forskrift/2012-01-06-20</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 1 s 169</dd><dt class="dateInForce">I kraft fra</dt><dd class="dateInForce">2012-01-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-16-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§12</li><li>lov/1993-06-11-100/§15</li><li>lov/1993-06-11-100/§16</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2012-01-20 15:10</dd><dt class="journalNumber">Journalnummer</dt><dd class="journalNumber">2012-0017</dd><dt class="titleShort">Korttittel</dt><dd class="titleShort">Endr. i samtrafikkforskriften</dd><dt class="title">Tittel</dt><dd class="title">Forskrift om endring i forskrift om samtrafikkevnen i jernbanesystemet (samtrafikkforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 6. januar 2012 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 4, § 5, § 6, § 12, § 15 og § 16 og lov 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. <br /><strong>EØS-henvisninger:</strong> EØS-avtalen vedlegg XIII nr. 37d (direktiv 2008/57/EF endret ved direktiv 2009/131/EF og direktiv 2011/18/EU).</dd><dt class="refid">RefID</dt><dd class="refid">forskrift/2012-01-06-20</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samtrafikkevnen i jernbanesystemet (samtrafikkforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-01-06-20" id="dokument"><h1>Forskrift om endring i forskrift om samtrafikkevnen i jernbanesystemet (samtrafikkforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2012-01-06-20/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) gjøres følgende endringer:</article> <article class="defaultP" margin-top="true">§ 8 annet ledd annet punktum skal lyde:</article><article class="legalP" id="kapittel-1-ledd-2">Departementet oversender søknaden til EFTAs overvåkingsorgan for beslutning, jf. artikkel 9 i direktiv 2008/57/EF.</article> <article class="defaultP" margin-top="true">§ 19 femte ledd skal lyde:</article><article class="legalP" id="kapittel-1-ledd-3">En tillatelse gitt av en EØS-stat skal være gyldig i hele EØS-området, men uten at dette berører bestemmelsene i § 21 og § 26 vedrørende ytterligere tillatelser.</article> <article class="defaultP" margin-top="true">§ 19 tiende ledd annet punktum skal lyde:</article><article class="legalP" id="kapittel-1-ledd-4">Denne bestemmelsen har forrang foran § 20 – § 27.</article> <article class="defaultP" margin-top="true">§ 28 annet ledd skal lyde:</article><article class="legalP" id="kapittel-1-ledd-5">Et kjøretøy som er i overensstemmelse med en type som allerede har tillatelse i Norge skal få tillatelse av Statens jernbanetilsyn på grunnlag av en samsvarserklæring for denne typen lagt fram av søkeren uten ytterligere kontroll.</article> <article class="defaultP" margin-top="true">Vedlegg II skal lyde:</article><span class="futuretitle" id="kapittel-1-foreslåttittel-1">Vedlegg II. Delsystemer</span><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Liste over delsystemer</i></span><article class="legalP" id="kapittel-1-punkt-1-ledd-1">For denne forskriftens formål kan systemet som utgjør jernbanesystemet, inndeles i følgende delsystemer:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">strukturbetingede områder: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1-punkt-1-ledd-1">infrastruktur,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-1-ledd-1-punkt-2-ledd-1">energi,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-1-ledd-1-punkt-3-ledd-1">styring, kontroll og signal langs sporet,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-1-ledd-1-punkt-4-ledd-1">styring, kontroll og signal om bord,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-1-ledd-1-punkt-5-ledd-1">rullende materiell,</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">funksjonsbetingede områder: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2-ledd-1-punkt-1"><article class="legalP" id="kapittel-1-punkt-1-ledd-1-punkt-2-ledd-1-punkt-1-ledd-1">drift og trafikkstyring,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1-punkt-2-ledd-1">vedlikehold,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2-ledd-1-punkt-3"><article class="legalP" id="kapittel-1-punkt-1-ledd-1-punkt-2-ledd-1-punkt-3-ledd-1">telematikkapplikasjoner for person- og godstrafikk.</article></article></li></ul></article></article></li></ul></article></article><article class="marginIdArticle" id="kapittel-1-punkt-2"><span class="data-marginOriginalId">2.</span><span class="miscHeadline"><i>Beskrivelse av delsystemene</i></span><article class="legalP" id="kapittel-1-punkt-2-ledd-1">For hvert delsystem eller hver del av et delsystem skal Byrået framsette, i forbindelse med utarbeiding av utkast til TSI-er, et forslag til liste over komponenter og forhold knyttet til samtrafikkevne. Uten at det skal foregripe valget av forhold og komponenter knyttet til samtrafikkevne eller i hvilken rekkefølge disse vil bli underlagt TSI-er, skal delsystemene omfatte følgende:</article></article><article class="marginIdArticle" id="kapittel-1-punkt-3"><span class="data-marginOriginalId">2.1.</span><span class="miscHeadline"><i>Infrastruktur</i></span><article class="legalP" id="kapittel-1-punkt-3-ledd-1">Spor, sporveksler, byggverk (broer, tunneler osv.), infrastruktur knyttet til jernbanestasjoner (plattformer, ganganlegg, herunder anlegg som er tilpasset bevegelseshemmedes behov osv.), sikkerhets- og verneutstyr.</article></article><article class="marginIdArticle" id="kapittel-1-punkt-4"><span class="data-marginOriginalId">2.2.</span><span class="miscHeadline"><i>Energi</i></span><article class="legalP" id="kapittel-1-punkt-4-ledd-1">Elektrisitetsforsyningssystemet, herunder luftledninger og de deler av utstyret for måling av elektrisitetsforbruk som befinner seg langs sporet.</article></article><article class="marginIdArticle" id="kapittel-1-punkt-5"><span class="data-marginOriginalId">2.3.</span><article class="legalP" id="kapittel-1-punkt-5-ledd-1"><i>Styring, kontroll og signal langs</i> sporet</article><article class="legalP" id="kapittel-1-punkt-5-ledd-2">Alt utstyr langs sporet som er nødvendig for å kunne garantere sikkerhet og for å kunne styre og kontrollere bevegelsene til tog som har tillatelse til å trafikkere jernbanenettet.</article></article><article class="marginIdArticle" id="kapittel-1-punkt-6"><span class="data-marginOriginalId">2.4.</span><span class="miscHeadline"><i>Styring, kontroll og signal om bord</i></span><article class="legalP" id="kapittel-1-punkt-6-ledd-1">Alt utstyr om bord som er nødvendig for å kunne garantere sikkerhet og for å kunne styre og kontrollere bevegelsene til tog som har tillatelse til å trafikkere jernbanenettet.</article></article><article class="marginIdArticle" id="kapittel-1-punkt-7"><span class="data-marginOriginalId">2.5.</span><span class="miscHeadline"><i>Drift og trafikkstyring</i></span><article class="legalP" id="kapittel-1-punkt-7-ledd-1">Framgangsmåter og tilhørende utstyr som muliggjør helhetlig drift av de ulike strukturelle delsystemene, både under normal og redusert drift, herunder særlig togsammensetning og framføring av tog, trafikkplanlegging og -styring.</article><article class="legalP" id="kapittel-1-punkt-7-ledd-2">De faglige kvalifikasjonene som kan kreves for å kunne yte trafikktjenester over landegrensene.</article></article><article class="marginIdArticle" id="kapittel-1-punkt-8"><span class="data-marginOriginalId">2.6.</span><span class="miscHeadline"><i>Telematikkapplikasjoner</i></span><article class="legalP" id="kapittel-1-punkt-8-ledd-1">Dette delsystemet omfatter to elementer, i samsvar med vedlegg I:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-8-ledd-1-punkt-1"><article class="legalP" id="kapittel-1-punkt-8-ledd-1-punkt-1-ledd-1">applikasjoner for persontrafikk, herunder systemer som gir informasjon til reisende før og under reisen, reservasjons- og betalingssystemer, bagasjehåndtering og styring av forbindelser mellom tog og med andre transportmidler,</article></article></li><li data-li-identifier="b)" data-name="b)"><article class="listArticle" id="kapittel-1-punkt-8-ledd-1-punkt-2"><article class="legalP" id="kapittel-1-punkt-8-ledd-1-punkt-2-ledd-1">applikasjoner for godstransport, herunder informasjonssystemer (sanntidsovervåkning av gods og tog), skifte- og tildelingssystemer, reservasjons-, betalings- og faktureringssystemer, styring av forbindelser med andre transportmidler og produksjon av elektroniske følgedokumenter.</article></article></li></ul></article></article><article class="marginIdArticle" id="kapittel-1-punkt-9"><span class="data-marginOriginalId">2.7.</span><span class="miscHeadline"><i>Rullende materiell</i></span><article class="legalP" id="kapittel-1-punkt-9-ledd-1">Struktur, styrings- og kontrollsystem for alt utstyr i toget, strømavtakerinnretninger, trekkkraft- og energiomformingsutstyr, utstyr om bord for måling av elektrisitetsforbruk, bremseanlegg, koplinger, drivverk (boggier, aksler osv.) og fjæring, dører, grensesnitt mellom menneske og maskin (fører, togpersonale og passasjerer, herunder tilpasning til bevegelseshemmedes behov), passive eller aktive sikkerhetsinnretninger og utstyr for passasjerenes og togpersonalets helse.</article></article><article class="marginIdArticle" id="kapittel-1-punkt-10"><span class="data-marginOriginalId">2.8.</span><span class="miscHeadline"><i>Vedlikehold</i></span><article class="legalP" id="kapittel-1-punkt-10-ledd-1">De framgangsmåter, tilhørende utstyr, logistikkanlegg for vedlikeholdsarbeid, og reservelagre som muliggjør obligatorisk utbedrende og forebyggende vedlikehold for å sikre samtrafikkevnen til jernbanesystemet og garantere det nødvendige ytelsesnivået.</article></article> <article class="defaultP" margin-top="true">Vedlegg V skal lyde:</article><span class="futuretitle" id="kapittel-1-foreslåttittel-2">Vedlegg V. Erklæring om verifisering av delsystemer</span><article class="marginIdArticle" id="kapittel-1-punkt-11"><span class="data-marginOriginalId">1.</span><span class="miscHeadline"><i>EF-erklæring om verifisering av delsystemer</i></span><article class="legalP" id="kapittel-1-punkt-11-ledd-1">EF-verifiseringserklæringen og dokumentene som er vedlagt den, skal dateres og underskrives.</article><article class="legalP" id="kapittel-1-punkt-11-ledd-2">Nevnte erklæring skal bygge på de opplysningene som er framkommet ved framgangsmåten for EF-verifisering av delsystemer definert i vedlegg VI nr. 2. Erklæringen skal skrives på det språket som er brukt i den tekniske dokumentasjonen, og skal inneholde minst følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-1"><article class="legalP" id="kapittel-1-punkt-11-ledd-2-punkt-1-ledd-1">henvisninger til direktiv 2008/57/EF,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-2"><article class="legalP" id="kapittel-1-punkt-11-ledd-2-punkt-2-ledd-1">navn og adresse til oppdragsgiveren eller produsenten eller dennes representant etablert i EØS-området (oppgi firma og full adresse; dersom det er en representant, må også oppdragsgiverens eller produsentens firma oppgis),</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-3"><article class="legalP" id="kapittel-1-punkt-11-ledd-2-punkt-3-ledd-1">en kort beskrivelse av delsystemet,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-4"><article class="legalP" id="kapittel-1-punkt-11-ledd-2-punkt-4-ledd-1">navn og adresse til det tekniske kontrollorganet som har foretatt EF-verifiseringen omhandlet i direktiv 2008/57/EF artikkel 18,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-5"><article class="legalP" id="kapittel-1-punkt-11-ledd-2-punkt-5-ledd-1">henvisninger til dokumentene i den tekniske dokumentasjonen,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-6"><article class="legalP" id="kapittel-1-punkt-11-ledd-2-punkt-6-ledd-1">alle relevante bestemmelser, foreløpige eller endelige, som delsystemet skal oppfylle, særlig eventuelle driftsbegrensninger eller -vilkår,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-7"><article class="legalP" id="kapittel-1-punkt-11-ledd-2-punkt-7-ledd-1">EF-erklæringens gyldighetsperiode dersom bestemmelsene er foreløpige,</article></article></li><li data-li-identifier="-" data-name="-"><article class="listArticle" id="kapittel-1-punkt-11-ledd-2-punkt-8"><article class="legalP" id="kapittel-1-punkt-11-ledd-2-punkt-8-ledd-1">den underskriftsberettigedes identitet.</article></article></li></ul></article><article class="legalP" id="kapittel-1-punkt-11-ledd-3">Når det i vedlegg VI vises til EF-erklæringen om mellomliggende verifisering, får ovennevnte bestemmelser anvendelse på denne erklæringen.</article></article><article class="marginIdArticle" id="kapittel-1-punkt-12"><span class="data-marginOriginalId">2.</span><span class="miscHeadline"><i>Erklæring om verifisering av delsystemers samsvar med nasjonale regler</i></span><article class="legalP" id="kapittel-1-punkt-12-ledd-1">Når det i vedlegg VI vises til erklæringen om verifisering av delsystemers samsvar med nasjonale regler får bestemmelsene i pkt. 1 tilsvarende anvendelse på denne erklæringen.</article></article> <article class="defaultP" margin-top="true">Vedlegg VI skal lyde:</article><span class="futuretitle" id="kapittel-1-foreslåttittel-3">Vedlegg VI. Framgangsmåte for verifisering av delsystemer</span><article class="marginIdArticle" id="kapittel-1-punkt-13"><span class="data-marginOriginalId">1.</span><span class="miscHeadline"><i>Allmenne prinsipper</i></span><article class="legalP" id="kapittel-1-punkt-13-ledd-1">Framgangsmåten for verifisering av et delsystem omfatter kontroll og attestering av at delsystemet<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-13-ledd-1-punkt-1"><article class="legalP" id="kapittel-1-punkt-13-ledd-1-punkt-1-ledd-1">er utformet, bygd og anlagt slik at det oppfyller de grunnleggende kravene som gjelder for det, og</article></article></li><li data-li-identifier="-" data-name="-"><article class="listArticle" id="kapittel-1-punkt-13-ledd-1-punkt-2"><article class="legalP" id="kapittel-1-punkt-13-ledd-1-punkt-2-ledd-1">kan tas i bruk.</article></article></li></ul></article></article><article class="marginIdArticle" id="kapittel-1-punkt-14"><span class="data-marginOriginalId">2.</span><span class="miscHeadline"><i>Framgangsmåte for EF-verifisering</i></span></article><article class="marginIdArticle" id="kapittel-1-punkt-15"><span class="data-marginOriginalId">2.1.</span><span class="miscHeadline"><i>Innledning</i></span><article class="legalP" id="kapittel-1-punkt-15-ledd-1">EF-verifiseringen er den framgangsmåten der et teknisk kontrollorgan kontrollerer og attesterer at delsystemet<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-15-ledd-1-punkt-1"><article class="legalP" id="kapittel-1-punkt-15-ledd-1-punkt-1-ledd-1">er i samsvar med de relevante TSI-ene,</article></article></li><li data-li-identifier="-" data-name="-"><article class="listArticle" id="kapittel-1-punkt-15-ledd-1-punkt-2"><article class="legalP" id="kapittel-1-punkt-15-ledd-1-punkt-2-ledd-1">er i samsvar med de øvrige bestemmelsene som følger av EØS-avtalen.</article></article></li></ul></article></article><article class="marginIdArticle" id="kapittel-1-punkt-16"><span class="data-marginOriginalId">2.2.</span><span class="miscHeadline"><i>Deler av delsystemet og stadier</i></span></article><article class="marginIdArticle" id="kapittel-1-punkt-17"><span class="data-marginOriginalId">2.2.1</span><span class="miscHeadline"><i>Attest for mellomliggende verifisering</i></span><article class="legalP" id="kapittel-1-punkt-17-ledd-1">Dersom det er angitt i TSI-ene eller, eventuelt, dersom søkeren anmoder om det, kan delsystemet deles inn i bestemte deler eller kontrolleres på bestemte stadier i verifiseringen.</article><article class="legalP" id="kapittel-1-punkt-17-ledd-2">Den mellomliggende verifiseringen er den framgangsmåten der et teknisk kontrollorgan kontrollerer og attesterer bestemte deler av delsystemet eller bestemte stadier i verifiseringen.</article><article class="legalP" id="kapittel-1-punkt-17-ledd-3">Hver attest for mellomliggende verifisering fører til et EF-sertifikat for mellomliggende verifisering utstedt av det tekniske kontrollorganet som er valgt av søkeren, som i sin tur eventuelt utarbeider en EF-erklæring om mellomliggende verifisering. I verifiseringssertifikatet og verifiseringserklæringen skal det vises til den TSI-en som det er vurdert om det foreligger samsvar med.</article></article><article class="marginIdArticle" id="kapittel-1-punkt-18"><span class="data-marginOriginalId">2.2.2</span><span class="miscHeadline"><i>Deler av delsystemet</i></span><article class="legalP" id="kapittel-1-punkt-18-ledd-1">Søkeren kan søke om en attest for mellomliggende verifisering for hver del. Hver del skal kontrolleres på hvert stadium som beskrevet i nr. 2.2.3.</article></article><article class="marginIdArticle" id="kapittel-1-punkt-19"><span class="data-marginOriginalId">2.2.3</span><span class="miscHeadline"><i>Stadier i verifiseringen</i></span><article class="legalP" id="kapittel-1-punkt-19-ledd-1">Delsystemet, eller bestemte deler av delsystemet, skal kontrolleres på hvert av følgende stadier:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-1"><article class="legalP" id="kapittel-1-punkt-19-ledd-1-punkt-1-ledd-1">samlet utforming,</article></article></li><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-2"><article class="legalP" id="kapittel-1-punkt-19-ledd-1-punkt-2-ledd-1">produksjon: oppføring, særlig bygge- og anleggsarbeider, framstilling, montering av komponenter og samlet tilpasning,</article></article></li><li data-li-identifier="-" data-name="-"><article class="listArticle" id="kapittel-1-punkt-19-ledd-1-punkt-3"><article class="legalP" id="kapittel-1-punkt-19-ledd-1-punkt-3-ledd-1">endelig prøving.</article></article></li></ul></article><article class="legalP" id="kapittel-1-punkt-19-ledd-2">Søkeren kan søke om en attest for mellomliggende verifisering for utformingsstadiet (herunder typeprøvingene) og for produksjonsstadiet.</article></article><article class="marginIdArticle" id="kapittel-1-punkt-20"><span class="data-marginOriginalId">2.3.</span><span class="miscHeadline"><i>Verifiseringssertifikat</i></span></article><article class="marginIdArticle" id="kapittel-1-punkt-21"><span class="data-marginOriginalId">2.3.1.</span><article class="legalP" id="kapittel-1-punkt-21-ledd-1">Det tekniske kontrollorganet som er ansvarlig for EF-verifiseringen, skal vurdere utformingen, produksjonen og den endelige prøvingen av delsystemet og utarbeide EF-verifiseringssertifikatet beregnet på søkeren, som i sin tur skal utarbeide EF-verifiseringserklæringen. I EF-verifiseringserklæringen skal det vises til den TSI-en som det er vurdert om det foreligger samsvar med.</article><article class="legalP" id="kapittel-1-punkt-21-ledd-2">Dersom det ikke er vurdert om et delsystem er i samsvar med alle relevante TSI-er (f.eks. ved unntak, delvis anvendelse av TSI-ene ved oppgradering eller fornying, en overgangsperiode i en TSI eller et særlig tilfelle), skal EF-sertifikatet inneholde en nøyaktig henvisning til de TSI-er eller de deler av TSI-ene som det meldte organet under framgangsmåten for EF-verifisering ikke har undersøkt om det foreligger samsvar med.</article></article><article class="marginIdArticle" id="kapittel-1-punkt-22"><span class="data-marginOriginalId">2.3.2.</span><article class="legalP" id="kapittel-1-punkt-22-ledd-1">Dersom det er utstedt EF-sertifikater for mellomliggende verifisering, skal det meldte organet som er ansvarlig for EF-verifisering av delsystemet, ta hensyn til disse sertifikatene, og før det utsteder EF-verifiseringssertifikatet<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-22-ledd-1-punkt-1"><article class="legalP" id="kapittel-1-punkt-22-ledd-1-punkt-1-ledd-1">forsikre seg om at EF-sertifikatene for mellomliggende verifisering oppfyller de relevante kravene i TSI-ene,</article></article></li><li data-li-identifier="-" data-name="-"><article class="listArticle" id="kapittel-1-punkt-22-ledd-1-punkt-2"><article class="legalP" id="kapittel-1-punkt-22-ledd-1-punkt-2-ledd-1">kontrollere alle forhold som ikke omfattes av EF-sertifikatene for mellomliggende verifisering, og</article></article></li><li data-li-identifier="-" data-name="-"><article class="listArticle" id="kapittel-1-punkt-22-ledd-1-punkt-3"><article class="legalP" id="kapittel-1-punkt-22-ledd-1-punkt-3-ledd-1">kontrollere den endelige prøvingen av delsystemet som helhet.</article></article></li></ul></article></article><article class="marginIdArticle" id="kapittel-1-punkt-23"><span class="data-marginOriginalId">2.4.</span><span class="miscHeadline"><i>Teknisk dokumentasjon</i></span><article class="legalP" id="kapittel-1-punkt-23-ledd-1">Den tekniske dokumentasjonen som er vedlagt EF-verifiseringserklæringen, skal inneholde følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-1"><article class="legalP" id="kapittel-1-punkt-23-ledd-1-punkt-1-ledd-1">opplysninger om de tekniske egenskapene knyttet til utformingen, herunder helhetlige og detaljerte tegninger som svarer til utførelsen, elektriske og hydrauliske diagrammer, styrekretsskjemaer, beskrivelser av databehandlingssystemer og automatiske systemer, drifts- og vedlikeholdshåndbøker osv. som er relevant for det aktuelle delsystemet,</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-2"><article class="legalP" id="kapittel-1-punkt-23-ledd-1-punkt-2-ledd-1">en liste over delsystemets samtrafikkomponenter, som omhandlet i direktiv 2008/57/EF, artikkel 5 nr. 3 bokstav d),</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-3"><article class="legalP" id="kapittel-1-punkt-23-ledd-1-punkt-3-ledd-1">kopier av EF-erklæringene om samsvar eller bruksegnethet som skal være utstedt for komponentene i samsvar med direktivet 2008/57/EF, artikkel 13, eventuelt vedlagt de tilhørende beregningene samt en kopi av rapportene om prøvinger og kontroller foretatt av de tekniske kontrollorganene på grunnlag av de felles tekniske spesifikasjonene,</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-4"><article class="legalP" id="kapittel-1-punkt-23-ledd-1-punkt-4-ledd-1">eventuelle EF-sertifikater om mellomliggende verifisering, og i så fall den eller de EF-erklæringene om mellomliggende verifisering som er vedlagt EF-verifiseringssertifikatet, herunder resultatet av det meldte organets verifisering av sertifikatenes gyldighet,</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-5"><article class="legalP" id="kapittel-1-punkt-23-ledd-1-punkt-5-ledd-1">EF-verifiseringssertifikat vedlagt tilhørende beregninger og undertegnet av det tekniske kontrollorganet med ansvar for EF-verifiseringen, der det bekreftes at delsystemet oppfyller kravene i de relevante TSI-ene og opplyses om eventuelle forbehold som er tatt under arbeidet og ikke trukket tilbake; EF-verifiseringssertifikatet skal også være vedlagt de besøks- og kontrollrapportene som det tekniske kontrollorganet har utarbeidet i forbindelse med sin oppgave, som angitt i nr. 2.5.3 og 2.5.4,</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-6"><article class="legalP" id="kapittel-1-punkt-23-ledd-1-punkt-6-ledd-1">EF-sertifikater utstedt i henhold til annet regelverk som følger av EØS-avtalen,</article></article></li><li data-li-identifier="-" data-name="-"><article class="listArticle" id="kapittel-1-punkt-23-ledd-1-punkt-7"><article class="legalP" id="kapittel-1-punkt-23-ledd-1-punkt-7-ledd-1">når det kreves sikker integrering i henhold til kommisjonsforordning (EF) nr. 352/2009, skal søkeren sørge for at den tekniske dokumentasjonen inneholder vurderingsrapporten om de felles sikkerhetsmetodene for risikovurdering nevnt i artikkel 6 nr. 3 i direktiv 2004/49/EF.</article></article></li></ul></article></article><article class="marginIdArticle" id="kapittel-1-punkt-24"><span class="data-marginOriginalId">2.5.</span><span class="miscHeadline"><i>Tilsyn</i></span></article><article class="marginIdArticle" id="kapittel-1-punkt-25"><span class="data-marginOriginalId">2.5.1.</span><article class="legalP" id="kapittel-1-punkt-25-ledd-1">Formålet med EF-tilsynet er å forsikre seg om at pliktene som følger av den tekniske dokumentasjonen, er oppfylt under framstillingen av delsystemet.</article></article><article class="marginIdArticle" id="kapittel-1-punkt-26"><span class="data-marginOriginalId">2.5.2.</span><article class="legalP" id="kapittel-1-punkt-26-ledd-1">Det tekniske kontrollorganet som har ansvar for å kontrollere gjennomføringen, skal hele tiden ha adgang til byggeplasser, produksjonsanlegg, lagre og eventuelt prefabrikkerings- eller prøvingsanlegg og i sin alminnelighet til ethvert sted det finner nødvendig for å utføre sin oppgave. Søkeren skal gi det tekniske kontrollorganet alle nødvendige dokumenter for dette formål, særlig gjennomføringsplaner og teknisk dokumentasjon om delsystemet.</article></article><article class="marginIdArticle" id="kapittel-1-punkt-27"><span class="data-marginOriginalId">2.5.3.</span><article class="legalP" id="kapittel-1-punkt-27-ledd-1">Det tekniske kontrollorganet som har ansvar for å kontrollere gjennomføringen, skal med jevne mellomrom foreta kontroller for å forsikre seg om at de relevante TSI-ene er oppfylt. Organet skal ved disse anledningene utstede en kontrollrapport til de ansvarlige for gjennomføringen. Det kan være nødvendig at organet er til stede under visse faser av byggearbeidet.</article></article><article class="marginIdArticle" id="kapittel-1-punkt-28"><span class="data-marginOriginalId">2.5.4.</span><article class="legalP" id="kapittel-1-punkt-28-ledd-1">Det tekniske kontrollorganet kan dessuten foreta uanmeldte besøk på byggeplassen eller i produksjonslokalene. Under slike besøk kan organet foreta fullstendige eller delvise kontroller. Organet skal gi de ansvarlige for gjennomføringen en rapport om besøket, og eventuelt en kontrollrapport.</article></article><article class="marginIdArticle" id="kapittel-1-punkt-29"><span class="data-marginOriginalId">2.5.5.</span><article class="legalP" id="kapittel-1-punkt-29-ledd-1">Med henblikk på utstedelse av EF-erklæringen om bruksegnethet omhandlet i vedlegg IV nr. 2 skal det tekniske kontrollorganet kunne føre tilsyn med et delsystem der en samtrafikkomponent er montert, for å kunne vurdere dets bruksegnethet i det jernbanemiljøet det er ment å inngå, dersom dette kreves i henhold til den relevante TSI-en.</article></article><article class="marginIdArticle" id="kapittel-1-punkt-30"><span class="data-marginOriginalId">2.6.</span><span class="miscHeadline"><i>Deponering</i></span><article class="legalP" id="kapittel-1-punkt-30-ledd-1">Den fullstendige dokumentasjonen omhandlet i nr. 2.4 skal deponeres hos søkeren som grunnlag for eventuelle EF-sertifikater for mellomliggende sertifisering som er utstedt av vedkommende meldte organ, eller som grunnlag for verifiseringssertifikatet som er utstedt av det meldte organet med ansvar for EF-verifiseringen av delsystemet. Dokumentasjonen skal legges ved den EF-verifiseringserklæringen som søkeren sender til vedkommende myndighet som han eller hun inngir søknaden om tillatelse til ibruktaking hos.</article><article class="legalP" id="kapittel-1-punkt-30-ledd-2">Søkeren skal oppbevare en kopi av dokumentasjonen under hele delsystemets levetid. Den skal sendes til enhver EØS-stat som anmoder om det.</article></article><article class="marginIdArticle" id="kapittel-1-punkt-31"><span class="data-marginOriginalId">2.7.</span><span class="miscHeadline"><i>Offentliggjøring</i></span><article class="legalP" id="kapittel-1-punkt-31-ledd-1">Hvert teknisk kontrollorgan skal jevnlig offentliggjøre relevante opplysninger om<ul class="defaultList"><li data-li-identifier="-" data-name="-"><article class="listArticle" id="kapittel-1-punkt-31-ledd-1-punkt-1"><article class="legalP" id="kapittel-1-punkt-31-ledd-1-punkt-1-ledd-1">mottatte søknader om EF-verifisering og attester for mellomliggende verifisering,</article></article></li><li data-li-identifier="-" data-name="-"><article class="listArticle" id="kapittel-1-punkt-31-ledd-1-punkt-2"><article class="legalP" id="kapittel-1-punkt-31-ledd-1-punkt-2-ledd-1">søknader om vurdering av samtrafikkomponenters samsvar og/eller bruksegnethet,</article></article></li><li data-li-identifier="-" data-name="-"><article class="listArticle" id="kapittel-1-punkt-31-ledd-1-punkt-3"><article class="legalP" id="kapittel-1-punkt-31-ledd-1-punkt-3-ledd-1">utstedte eller avslåtte EF-sertifikater for mellomliggende verifisering,</article></article></li><li data-li-identifier="-" data-name="-"><article class="listArticle" id="kapittel-1-punkt-31-ledd-1-punkt-4"><article class="legalP" id="kapittel-1-punkt-31-ledd-1-punkt-4-ledd-1">utstedte eller avslåtte EF-samsvarssertifikater og/eller EF-sertifikater for bruksegnethet,</article></article></li><li data-li-identifier="-" data-name="-"><article class="listArticle" id="kapittel-1-punkt-31-ledd-1-punkt-5"><article class="legalP" id="kapittel-1-punkt-31-ledd-1-punkt-5-ledd-1">utstedte eller avslåtte EF-verifiseringssertifikater.</article></article></li></ul></article></article><article class="marginIdArticle" id="kapittel-1-punkt-32"><span class="data-marginOriginalId">2.8.</span><span class="miscHeadline"><i>Språk</i></span><article class="legalP" id="kapittel-1-punkt-32-ledd-1">Dokumentasjonen og korrespondansen om framgangsmåtene for EF-verifisering skal skrives på et offisielt språk i den EØS-stat der søkeren er etablert, eller på et språk som søkeren godtar.</article></article><article class="marginIdArticle" id="kapittel-1-punkt-33"><span class="data-marginOriginalId">3.</span><span class="miscHeadline"><i>Framgangsmåte for verifisering av samsvar med nasjonale regler</i></span></article><article class="marginIdArticle" id="kapittel-1-punkt-34"><span class="data-marginOriginalId">3.1.</span><span class="miscHeadline"><i>Innledning</i></span><article class="legalP" id="kapittel-1-punkt-34-ledd-1">Verifiseringen av samsvar med nasjonale regler er den framgangsmåten der organet utpekt i henhold til direktiv 2008/57/EF, artikkel 17 nr. 3 (det utpekte organet) kontrollerer og attesterer at delsystemet er i samsvar med de nasjonale reglene som er meldt i samsvar med artikkel 17 nr. 3 i nevnte direktiv.</article></article><article class="marginIdArticle" id="kapittel-1-punkt-35"><span class="data-marginOriginalId">3.2.</span><span class="miscHeadline"><i>Verifiseringssertifikat</i></span><article class="legalP" id="kapittel-1-punkt-35-ledd-1">Det utpekte organet som er ansvarlig for verifiseringen av samsvar med nasjonale regler, skal utarbeide verifiseringssertifikatet beregnet på søkeren.</article><article class="legalP" id="kapittel-1-punkt-35-ledd-2">Sertifikatet skal inneholde en nøyaktig henvisning til de nasjonale regler som det utpekte organet under verifiseringen har undersøkt om det foreligger samsvar med, herunder de reglene som gjelder deler som omfattes av et unntak fra en TSI eller en oppgradering eller fornying.</article><article class="legalP" id="kapittel-1-punkt-35-ledd-3">Når det gjelder nasjonale regler for de delsystemene et kjøretøy består av, skal det utpekte organet dele sertifikatet inn i to deler, én del med henvisninger til de nasjonale reglene som utelukkende gjelder den tekniske kompatibiliteten mellom kjøretøyet og det berørte jernbanenettet, og én del for alle øvrige nasjonale regler.</article></article><article class="marginIdArticle" id="kapittel-1-punkt-36"><span class="data-marginOriginalId">3.3.</span><span class="miscHeadline"><i>Teknisk dokumentasjon</i></span><article class="legalP" id="kapittel-1-punkt-36-ledd-1">Den tekniske dokumentasjonen som er vedlagt verifiseringssertifikatet i forbindelse med nasjonale regler, skal inngå i den tekniske dokumentasjonen nevnt i nr. 2.4 og inneholde de tekniske data som er relevante for vurderingen av delsystemets samsvar med de nasjonale reglene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2012-01-06-20/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>