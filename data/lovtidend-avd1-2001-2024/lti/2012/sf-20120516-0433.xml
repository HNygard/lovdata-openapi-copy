<!DOCTYPE html><html lang="no"><head><title>Forskrift om endring i forskrift om utøvelse av jakt, felling og fangst</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2012-05-16-433</dd><dt class="dokid">DokumentID</dt><dd class="dokid">LTI/forskrift/2012-05-16-433</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 6 s 938</dd><dt class="dateInForce">I kraft fra</dt><dd class="dateInForce">2012-05-16, 2016-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-03-22-313</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§20</li><li>lov/1981-05-29-38/§23</li><li>lov/1981-05-29-38/§24</li><li>lov/1981-05-29-38/§26</li><li>lov/1981-05-29-38/§39</li><li>lov/1981-05-29-38/§42</li><li>lov/1981-05-29-38/§50</li><li>forskrift/1982-04-02-592</li></ul></dd><dt class="dateOfPublication">Kunngjort</dt><dd class="dateOfPublication">2012-05-22 13:45</dd><dt class="journalNumber">Journalnummer</dt><dd class="journalNumber">2012-0368</dd><dt class="titleShort">Korttittel</dt><dd class="titleShort">Endr. i forskr om utøvelse av jakt, felling og fangst</dd><dt class="title">Tittel</dt><dd class="title">Forskrift om endring i forskrift om utøvelse av jakt, felling og fangst</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for naturforvaltning 16. mai 2012 med hjemmel i lov 29. mai 1981 nr. 38 om jakt og fangst av vilt (viltloven) § 20, § 23, § 24, § 26 nr. 1, 3, 6 og 10, § 39, § 42 og § 50, jf. delegeringsvedtak 2. april 1982 nr. 592.</dd><dt class="refid">RefID</dt><dd class="refid">forskrift/2012-05-16-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av jakt, felling og fangst<ul class="tocSubUl"><li>I<ul class="tocSubUl"><li>§ 1. Formål</li><li>§ 10. Jegerprøveeksamen</li><li>§ 12a. Autorisasjon av jegerprøveinstruktører</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2012-05-16-433" id="dokument"><h1>Forskrift om endring i forskrift om utøvelse av jakt, felling og fangst</h1><section class="section" data-name="kapI" id="kapittel-1" data-lovdata-URL="LTI/forskrift/2012-05-16-433/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. mars 2002 nr. 313 om utøvelse av jakt, felling og fangst gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med denne forskrift er å bidra til at<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">jakt- og fangsttradisjonene føres videre gjennom høsting av viltproduksjonen til gode for landbruksnæringen og friluftslivet,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">jakt-, fellings- og fangstutøvelsen ikke påfører viltet unødige lidelser, og</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">jakt-, fellings- og fangstutøvelsen ikke volder fare for mennesker, husdyr eller eiendom.</article></article></li></ul></article></article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Den som i løpet av kalenderåret fyller 14 år og fram til fylte 16 år kan likevel delta i småviltjakt med våpen og delta i fangst av villmink, mår, rype, kråkefugl og måker i opplæringsøyemed når vedkommende<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">har samtykke fra foreldre eller foresatte, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">er under forsvarlig tilsyn av person som har fylt 20 år. Tilsynspersonen må ha utøvd jakt og betalt jegeravgiften i minst tre år. Tilsynspersonen skal også ha tillatelse fra rettighetshaver. Den som har tilsynet skal ha mulighet til å kontrollere og instruere vedkommende.</article></article></li></ul></article> <article class="defaultP" margin-top="true">§ 6 annet ledd første setning skal lyde:</article><article class="legalP" id="kapittel-1-ledd-3">Den som i løpet av kalenderåret fyller 16 år og fram til fylte 18 år kan delta i storviltjakt, unntatt lisensfelling, med våpen i opplæringsøyemed når vilkårene i første ledd bokstav a og b er oppfylt, jf. dog lov 9. juni 1961 nr. 1 om skytevåpen og ammunisjon m.v. § 29.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-4">Alle personer som har fylt 16 år og som ikke er registrert i Jegerregisteret, skal før jakt, felling eller fangst utøves ha bestått jegerprøve i henhold til denne forskrift, studieplan og instruks om innhold og gjennomføring av jegerprøven fastsatt av Direktoratet for naturforvaltning.</article> <article class="defaultP" margin-top="true">§ 8 annet ledd skal lyde:</article><article class="legalP" id="kapittel-1-ledd-5">Jegerprøven består av et obligatorisk kurs og en elektronisk eksamen.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-6">Jegerprøveeksamen kan avlegges fra og med det kalenderåret jegerprøvekandidaten fyller 14 år.</article> <article class="defaultP" margin-top="true">§ 9 første ledd skal lyde:</article><article class="legalP" id="kapittel-1-ledd-7">Studieorganisasjoner og andre kan etter avtale med Direktoratet for naturforvaltning arrangere det obligatoriske kurset i samsvar med lov 19. juni 2009 nr. 95 om voksenopplæring.</article> <article class="defaultP" margin-top="true">§ 9 annet ledd siste setning skal lyde:</article><article class="legalP" id="kapittel-1-ledd-8">Kurset skal ledes av instruktør som er utdannet etter opplegg godkjent av Direktoratet for naturforvaltning.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Jegerprøveeksamen</span></span><article class="legalP" id="kapittel-1-foreslåttparagraf-2-ledd-1">Kommunen arrangerer elektronisk jegerprøveeksamen for de som har fullført obligatorisk kurs i henhold til denne forskrift, studieplan og instruks om innhold og gjennomføring av jegerprøven fastsatt av Direktoratet for naturforvaltning.</article><article class="legalP" id="kapittel-1-foreslåttparagraf-2-ledd-2">Eksamenen gjennomføres i henhold til denne forskrift og instruks om innhold og gjennomføring av jegerprøven fastsatt av Direktoratet for naturforvaltning.</article></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-9">Den som vil avlegge jegerprøven skal betale gebyr for eksamen. Den som ikke består eksamen, kan gå opp til fornyet eksamen én gang uten ekstra gebyr.</article> <article class="defaultP" margin-top="true">§ 12a skal lyde:</article><article class="futureLegalArticle" data-name="§12a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Autorisasjon av jegerprøveinstruktører</span></span><article class="legalP" id="kapittel-1-foreslåttparagraf-3-ledd-1">Det kreves autorisasjon fra Direktoratet for naturforvaltning for å undervise som jegerprøveinstruktør. Autorisasjonen gis på bakgrunn av fullført utdanning etter studieplan fastsatt av Direktoratet for naturforvaltning.</article><article class="legalP" id="kapittel-1-foreslåttparagraf-3-ledd-2">Direktoratet for naturforvaltning kan sette vilkår for autorisasjonen etter denne paragrafen. Ved brudd på vilkårene kan Direktoratet for naturforvaltning trekke autorisasjonen tilbake.</article></article> <article class="defaultP" margin-top="true">§ 13 nytt første ledd skal lyde:</article><article class="legalP" id="kapittel-1-ledd-10">Lisensfelling kan bare utøves av registrert lisensjeger. Som lisensjeger regnes også deltakelse som hundefører. Registreringen skjer i Jegerregisteret for hver enkelt rovviltart det enkelte jaktår.</article> <article class="defaultP" margin-top="true">§ 13 nytt fjerde ledd skal lyde:</article><article class="legalP" id="kapittel-1-ledd-11">Ved brudd på gjeldende bestemmelser og fastsatte vilkår for lisensfelling, og i andre særlig tilfeller, kan registrering som lisensjeger nektes. Med særlige tilfeller regnes her deltakelse i ulovlig felling eller forsøk på felling, og annen adferd som er uforenlig med rovviltforvaltningen.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-12">Under jakt på elg, hjort, dåhjort, villrein, villsvin, muflon, moskusfe eller felling av ulv og bjørn skal det brukes ammunisjon med ekspanderende prosjektil med minimumsvekt 9 gram og med følgende anslagsenergi:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">For ammunisjon med kulevekt mellom 9 gram (138,9 grain) og 10 gram (154 grain) skal anslagsenergien være minst 2700 joule (275 kgm) målt på 100 meters avstand, E100.</article></article></li><li data-li-identifier="b)" data-name="b)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">For ammunisjon med kulevekt på 10 gram eller mer skal anslagsenergien være minst 2200 joule (225 kgm) målt på 100 meters avstand, E100.</article></article></li></ul></article> <article class="defaultP" margin-top="true">§ 17 annet ledd skal lyde:</article><article class="legalP" id="kapittel-1-ledd-13">Det er tillatt å bruke fyllingskule/slugs til jakt på rådyr. Til jakt på villsvin er det når haglegevær benyttes kun tillatt å benytte fyllingskule/slugs.</article> <article class="defaultP" margin-top="true">§ 18 annet ledd skal lyde:</article><article class="legalP" id="kapittel-1-ledd-14">Det skal først gjennomføres 30 obligatoriske skudd på valgfri blink. Deretter skal det for hver rifle som skal benyttes under jakt og felling av storvilt skytes 5 skudd mot dyrefigur godkjent av Direktoratet for naturforvaltning. For hver rifle med flere løp må det for hvert løp som skal benyttes til jakt eller felling av storvilt skytes 5 skudd mot dyrefigur.</article> <article class="defaultP" margin-top="true">§ 18 tredje ledd skal lyde:</article><article class="legalP" id="kapittel-1-ledd-15">For kombivåpen (rifle–hagle), drillinger og dobbeltløpet rifle skal det skytes 3 skudd mot dyrefigur godkjent av Direktoratet for naturforvaltning.</article> <article class="defaultP" margin-top="true">§ 18 femte ledd skal lyde:</article><article class="legalP" id="kapittel-1-ledd-16">Oppnådd sølvmerke i elgskyting (Norges Jeger- og Fiskerforbunds ferdighetsmerke) og bestått skyteprøve for bjørnejegere, godkjennes som skyteprøve når skyteprogrammene er godkjent av Direktoratet for naturforvaltning.</article> <article class="defaultP" margin-top="true">§ 19 andre ledd andre setning skal lyde:</article><article class="legalP" id="kapittel-1-ledd-17">Andre som disponerer skytebane kan etter søknad til Direktoratet for naturforvaltning bli godkjent som arrangør.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-1-ledd-18">Skyteprøven skal gjennomføres i henhold til instruks om skyteprøve for storviltjegere fastsatt av Direktoratet for naturforvaltning.</article> <article class="defaultP" margin-top="true">§ 23 første ledd skal lyde:</article><article class="legalP" id="kapittel-1-ledd-19">Under jakt på elg, hjort og rådyr skal jaktlag og personer som jakter alene ha tilgang til godkjent ettersøkshund. Fører og hund skal ha bestått praktisk prøve i henhold til instruks om prøving og godkjenning av ettersøkshund fastsatt av Direktoratet for naturforvaltning. Kravet om praktisk prøve gjelder også for fører og hund som utfører ettersøk på vegne av det offentlige.</article> <article class="defaultP" margin-top="true">§ 24 første setning skal lyde:</article><article class="legalP" id="kapittel-1-ledd-20">Prøven for godkjenning av ettersøkshund skal være terminfestet og gjennomføres i regi av arrangør godkjent av Direktoratet for naturforvaltning.</article> <article class="defaultP" margin-top="true">§ 26 oppheves fra og med 1. april 2016.</article> <article class="defaultP" margin-top="true">§ 26 siste ledd, første setning skal lyde:</article><article class="legalP" id="kapittel-1-ledd-21">Vilkåret for slik bruk er at hund etter 1. og 2. ledd er jaktpremiert etter jaktprøveregler fastsatt av Norsk Kennel Klub og godkjent av Direktoratet for naturforvaltning, og at hund som tilhører Schweisshundrasene har bestått bruksprøven til Norsk Schweisshund Klubb.</article> <article class="defaultP" margin-top="true">§ 26a nytt tredje ledd skal lyde:</article><article class="legalP" id="kapittel-1-ledd-22">Jaktlag som deltar i jakt etter elg, hjort og bjørn skal utpeke en ansvarlig jaktleder. Valdansvarlig plikter å melde jaktleders navn og adresse til kommunen før jaktlaget starter jakta. For bjørn er jaktlaget selv ansvarlig for at jaktlederens navn og adresse er meldt kommunen før jaktlaget starter jakta.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-23">Innenfor fastsatte jakttider, fangsttider og fellingsperiode kan det drives fangst av følgende viltarter: bever, bisamrotte, beverrotte, grevling, mår, villmink, røyskatt, jerv, gaupe, rødrev, mårhund, ravn, kråke, skjære, svartbak, gråmåke, lirype og fjellrype etter regler i § 31 til § 36.</article> <article class="defaultP" margin-top="true">§ 31 bokstav a første strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-ledd-23-punkt-1"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-23-punkt-1-punkt-1"><article class="legalP" id="kapittel-1-ledd-23-punkt-1-punkt-1-ledd-1">bås til grevling, rødrev og mårhund av typene Värmlandsk tunnelfelle, Smålandsk revefelle, Nyåkersfellen og Øster-Malmafellen, eller som er konstruert og virker på tilsvarende måte. Slike båser skal innvendig i fellens fangstrom inklusiv fallemmer være dekt av et heldekkende solid materiale, men ikke metall.</article></article></li></ul></article></li></ul></article> <article class="defaultP" margin-top="true">§ 31 bokstav a siste strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-ledd-23-punkt-2"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-23-punkt-2-punkt-1"><article class="legalP" id="kapittel-1-ledd-23-punkt-2-punkt-1-ledd-1">fangstbur til grevling, villmink, røyskatt, mårhund, ravn, kråke, skjære, svartbak og gråmåke.</article></article></li></ul></article></li></ul></article> <article class="defaultP" margin-top="true">§ 31 bokstav b første strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-ledd-23-punkt-3"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-23-punkt-3-punkt-1"><article class="legalP" id="kapittel-1-ledd-23-punkt-3-punkt-1-ledd-1">slagfelle til mårhund, bever, mår, villmink, bisamrotte, beverrotte og røyskatt.</article></article></li></ul></article></li></ul></article> <article class="defaultP" margin-top="true">§ 33 andre ledd første setning skal lyde:</article><article class="legalP" id="kapittel-1-ledd-24">Bruker av slagfelle til fangst av mårhund plikter, i umiddelbar nærhet av fangststedet, å sette opp plakat som varsler om den fangst som foregår, slik at fare for skade på mennesker og husdyr unngås.</article></section><section class="section" data-name="kapII" id="kapittel-2" data-lovdata-URL="LTI/forskrift/2012-05-16-433/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne endringsforskriften trer i kraft 16. mai 2012, med unntak av § 26 som først oppheves 1. april 2016. Denne endringsforskriften medfører også endring i forskrift 18. mars 2005 nr. 242 om forvaltning av rovvilt § 15.</article></section></main></body></html>