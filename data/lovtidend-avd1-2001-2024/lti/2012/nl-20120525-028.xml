<!DOCTYPE html><html lang="no"><head><title>Lov om endringar i kommunelova m.m. (samkommune mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2012-05-25-28</dd><dt class="dokid">DokumentID</dt><dd class="dokid">LTI/lov/2012-05-25-28</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2012 hefte 6 s 896</dd><dt class="dateInForce">I kraft fra</dt><dd class="dateInForce">Kongen fastset.</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1915-08-13-5</li><li>lov/1962-06-22-8</li><li>lov/1992-06-26-86</li><li>lov/1992-09-25-107</li><li>lov/2005-06-17-90</li></ul></dd><dt class="dateOfPublication">Kunngjort</dt><dd class="dateOfPublication">2012-05-25 14:55</dd><dt class="journalNumber">Journalnummer</dt><dd class="journalNumber">2012-0346</dd><dt class="titleShort">Korttittel</dt><dd class="titleShort">Endringslov til kommuneloven (samkommune mv)</dd><dt class="title">Tittel</dt><dd class="title">Lov om endringar i kommunelova m.m. (samkommune mv.)</dd><dt class="miscInformation">Annet om dokumentet</dt><dd class="miscInformation">Prop.49 L (2011–2012), Innst.266 L (2011–2012), Lovvedtak 51 (2011–2012). Stortingets første og andre gongs behandling hv. 3. og 8. mai 2012. Fremja av Kommunal- og regionaldepartementet.</dd><dt class="refid">RefID</dt><dd class="refid">lov/2012-05-25-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i kommunelova m.m. (samkommune mv.)<ul class="tocSubUl"><li>I<ul class="tocSubUl"><li>§ 19 a. Utpeking av kommunerådslederkandidat eller fylkesrådslederkandidat</li><li>§ 28-1 a. Vertskommunesamarbeid</li><li>§ 28-2 a. Samkommune</li><li>§ 28-2 b. Overføring av myndighet til samkommunen</li><li>§ 28-2 c. Forholdet til forvaltningsloven og offentleglova</li><li>§ 28-2 d. Virksomhetsoverdragelse</li><li>§ 28-2 e. Samarbeidsavtalen</li><li>§ 28-2 f. Deltakeransvar</li><li>§ 28-2 g. Deltakelse i andre organisasjonsformer</li><li>§ 28-2 h. Samkommunestyret</li><li>§ 28-2 i. Møte- og talerett for deltakerkommunene</li><li>§ 28-2 j. Administrativ leder</li><li>§ 28-2 k. Innstilling til vedtak om økonomiplan, årsbudsjett og årsregnskap</li><li>§ 28-2 l. Inndekning av underskudd i samkommunen</li><li>§ 28-2 m. Låneopptak og garantier</li><li>§ 28-2 n. Betalingsvansker</li><li>§ 28-2 o. Valg til kontrollutvalg</li><li>§ 28-2 p. Klage</li><li>§ 28-2 q. Lovlighetskontroll</li><li>§ 28-2 r. Statlig tilsyn</li><li>§ 28-2 s. Ansvarlig statlig organ</li><li>§ 28-2 t. Uttreden</li><li>§ 28-2 u. Oppløsning</li><li>§ 28-2 v. Forskrifter</li></ul></li><li>II</li><li>III</li><li>IV</li><li>V<ul class="tocSubUl"><li>§ 1-2. Krav mot staten, fylkeskommuner, kommuner, samkommuner, interkommunale selskaper, regionale helseforetak og helseforetak</li></ul></li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/lov/2012-05-25-28" id="dokument"><h1>Lov om endringar i kommunelova m.m. (samkommune mv.)</h1><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1902 nr. 10 Almindelig borgerlig Straffelov (Straffeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 1962 nr. 8 om Stortingets ombudsmann for forvaltningen (sivilombudsmannsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 26. juni 1992 nr. 86 om tvangsfullbyrdelse.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 25. september 1992 nr. 107 om kommuner og fylkeskommuner (kommuneloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2012-05-25-28/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 25. september 1992 nr. 107 om kommuner og fylkeskommuner skal desse endringane gjerast:</article> <article class="defaultP" margin-top="true">Ny § 18 nr. 4 skal lyde:</article><article class="legalP" id="kapittel-1-ledd-2">Kommunestyret eller fylkestinget avgjør selv om dannelse av kommuneråd eller fylkesråd skal skje etter § 19 eller § 19 a.</article> <article class="defaultP" margin-top="true">Ny § 19 a skal lyde:</article><article class="futureLegalArticle" data-name="§19a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19 a</span>. <span class="legalArticleTitle">Utpeking av kommunerådslederkandidat eller fylkesrådslederkandidat</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Når den parlamentariske situasjonen i kommunestyret eller fylkestinget tilsier det, har ordføreren eller fylkesordføreren på kommunestyrets eller fylkestingets vegne plikt til å gi en kommunerådslederkandidat eller fylkesrådslederkandidat i oppdrag å danne nytt kommuneråd eller fylkesråd. Den kandidaten som ordføreren eller fylkesordføreren etter politiske sonderinger antar kan samle størst oppslutning i kommunestyret eller fylkestinget for sitt kommuneråd eller fylkesråd, skal utpekes.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Er skifte av kommuneråd eller fylkesråd følge av et kommunestyrevalg eller fylkestingsvalg, skal den person som til enhver tid formelt innehar ordførervervet eller fylkesordførervervet, ha oppdraget som følger av nr. 1.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Den utpekte kandidaten setter selv sammen sitt kollegium, og det nye kommunerådet eller fylkesrådet konstituerer seg selv. Bestemmelsene om kjønnsbalanse i § 38 a nr. 3 første og annet punktum gjelder tilsvarende. Lederen av kommunerådet eller fylkesrådet kan selv når som helst skifte ut medlemmer av rådet og bestemme rådets sammensetning.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Kommunerådet og fylkesrådet sender, straks det har konstituert seg, melding til kommunestyret eller fylkestinget om rådets sammensetning. Tilsvarende gjelder ved endringer i rådets sammensetning.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Funksjonstiden til kommunerådet eller fylkesrådet er uavhengig av kommunestyrets og fylkestingets valgperiode.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-punkt-6"><article class="legalP" id="kapittel-1-foreslåttparagraf-1-punkt-6-ledd-1">Ved skifte av kommuneråd og fylkesråd blir fratredende råd sittende inntil nytt råd har konstituert seg.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-punkt-7"><article class="legalP" id="kapittel-1-foreslåttparagraf-1-punkt-7-ledd-1">Et forslag om at rådet skal fratre, må fremsettes i kommunestyremøte eller fylkestingsmøte. Forslaget skal behandles i neste kommunestyremøte eller fylkestingsmøte med mindre to tredjedeler av de møtende krever umiddelbar avstemning. Meddelelse fra rådet om fratreden skal skje i kommunestyremøte eller fylkestingsmøte.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-1-punkt-8"><article class="legalP" id="kapittel-1-foreslåttparagraf-1-punkt-8-ledd-1">Et medlem av rådet fratrer, foruten i tilfeller nevnt i nr. 3 i denne paragrafen, etter vedtak eller etter eget ønske. Dersom rådslederen fratrer, skal hele rådet fratre.</article></article></li></ul></article> <article class="defaultP" margin-top="true">Overskrifta til nytt kapittel 5 A skal lyde:</article><span class="futuretitle" id="kapittel-1-foreslåttittel-1">Kapittel 5 A. Vertskommune</span> <article class="defaultP" margin-top="true">Noverande §§ 28 a til 28 k blir nye §§ 28-1 a til 28-1 k i kapittel 5 A.</article> <article class="defaultP" margin-top="true">Overskrifta til § 28-1 a skal lyde:</article><article class="futureLegalArticle" data-name="§28-1a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 28-1 a</span>. <span class="legalArticleTitle">Vertskommunesamarbeid</span></span></article> <article class="defaultP" margin-top="true">§ 28-1 c nr. 6 skal lyde:</article><article class="legalP" id="kapittel-1-ledd-3">Folkevalgte organer i vertskommunen har ikke instruksjons- eller omgjøringsmyndighet der delegasjon er skjedd fra samarbeidskommunene til vertskommunen i samsvar med nr. 3.</article> <article class="defaultP" margin-top="true">Overskrifta til nytt kapittel 5 B skal lyde:</article><span class="futuretitle" id="kapittel-1-foreslåttittel-2">Kapittel 5 B. Samkommune</span> <article class="defaultP" margin-top="true">I kapittel 5 B skal nye §§ 28-2 a til 28-2 v lyde:</article><article class="futureLegalArticle" data-name="§28-2a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 28-2 a</span>. <span class="legalArticleTitle">Samkommune</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1">To eller flere kommuner eller to eller flere fylkeskommuner (deltakerkommunene) kan vedta å opprette en samkommune for å løse felles oppgaver. Vedtak om deltakelse i en samkommune treffes av kommunestyret eller fylkestinget selv.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1">Samkommunen er et eget rettssubjekt.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-punkt-3"><article class="legalP" id="kapittel-1-foreslåttparagraf-3-punkt-3-ledd-1">En kommune eller fylkeskommune kan ikke delta i mer enn én samkommune.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-punkt-4"><article class="legalP" id="kapittel-1-foreslåttparagraf-3-punkt-4-ledd-1">Øvrige kapitler i denne lov gjelder tilsvarende så langt de passer for samkommuner, med mindre annet er fastsatt i dette kapitlet. §§ 8, 12, 18 til 21, 27, 28-1 c, 28-1 d, 28-1 g, 48 nr. 4, 49, 50 nr. 8, 56 til 58, 60 og 61 til 75 gjelder likevel ikke.</article></article></li></ul></article><article class="futureLegalArticle" data-name="§28-2b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 28-2 b</span>. <span class="legalArticleTitle">Overføring av myndighet til samkommunen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-punkt-1"><article class="legalP" id="kapittel-1-foreslåttparagraf-4-punkt-1-ledd-1">Enhver oppgave eller avgjørelsesmyndighet som ikke i lov er lagt til kommunestyret eller fylkestinget selv eller andre kommunale eller fylkeskommunale organer, kan overføres til en samkommune.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-punkt-2"><article class="legalP" id="kapittel-1-foreslåttparagraf-4-punkt-2-ledd-1">De oppgaver og den avgjørelsesmyndighet som overføres samkommunen, må være identiske for alle deltakerkommunene.</article></article></li></ul></article><article class="futureLegalArticle" data-name="§28-2c" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 28-2 c</span>. <span class="legalArticleTitle">Forholdet til forvaltningsloven og offentleglova</span></span><article class="legalP" id="kapittel-1-foreslåttparagraf-5-ledd-1">Forvaltningsloven og offentleglova gjelder tilsvarende for samkommuner som for kommuner og fylkeskommuner.</article></article><article class="futureLegalArticle" data-name="§28-2d" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 28-2 d</span>. <span class="legalArticleTitle">Virksomhetsoverdragelse</span></span><article class="legalP" id="kapittel-1-foreslåttparagraf-6-ledd-1">Reglene i arbeidsmiljøloven §§ 16-2 til 16-7 om arbeidstakernes rettigheter ved virksomhetsoverdragelse gjelder tilsvarende ved opprettelse av, uttreden fra eller oppløsning av en samkommune.</article></article><article class="futureLegalArticle" data-name="§28-2e" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 28-2 e</span>. <span class="legalArticleTitle">Samarbeidsavtalen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-7-punkt-1"><article class="legalP" id="kapittel-1-foreslåttparagraf-7-punkt-1-ledd-1">Deltakerkommunene skal opprette en skriftlig samarbeidsavtale for samkommunen. Kommunestyret eller fylkestinget vedtar selv avtalen og endringer om forhold som er omtalt i nr. 3.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-7-punkt-2"><article class="legalP" id="kapittel-1-foreslåttparagraf-7-punkt-2-ledd-1">Endringer i avtalen som gjelder andre forhold enn de som er omtalt i nr. 3, vedtas av samkommunestyret med tilslutning fra minst to tredjedeler av de avgitte stemmene. Det kan likevel avtales at også slike endringer skal vedtas av det enkelte kommunestyre eller fylkesting selv.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-7-punkt-3"><article class="legalP" id="kapittel-1-foreslåttparagraf-7-punkt-3-ledd-1">Samarbeidsavtalen skal inneholde bestemmelser om: <ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-punkt-3-ledd-1-punkt-1"><article class="legalP" id="kapittel-1-foreslåttparagraf-7-punkt-3-ledd-1-punkt-1-ledd-1">samkommunens navn, som skal inneholde ordet samkommune,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-punkt-3-ledd-1-punkt-2"><article class="legalP" id="kapittel-1-foreslåttparagraf-7-punkt-3-ledd-1-punkt-2-ledd-1">deltakerkommunene og antall representanter i samkommunestyret fra den enkelte deltakerkommune,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-punkt-3-ledd-1-punkt-3"><article class="legalP" id="kapittel-1-foreslåttparagraf-7-punkt-3-ledd-1-punkt-3-ledd-1">hvilken adresse samkommunen skal registreres på i Enhetsregisteret,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-punkt-3-ledd-1-punkt-4"><article class="legalP" id="kapittel-1-foreslåttparagraf-7-punkt-3-ledd-1-punkt-4-ledd-1">hvilke oppgaver og hvilken avgjørelsesmyndighet som skal overføres til samkommunen,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-7-punkt-3-ledd-1-punkt-5"><article class="legalP" id="kapittel-1-foreslåttparagraf-7-punkt-3-ledd-1-punkt-5-ledd-1">tidspunkt for overføring av oppgaver og avgjørelsesmyndighet,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-7-punkt-3-ledd-1-punkt-6"><article class="legalP" id="kapittel-1-foreslåttparagraf-7-punkt-3-ledd-1-punkt-6-ledd-1">deltakerkommunenes innskuddsplikt og plikt til å yte andre bidrag til samkommunen,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-7-punkt-3-ledd-1-punkt-7"><article class="legalP" id="kapittel-1-foreslåttparagraf-7-punkt-3-ledd-1-punkt-7-ledd-1">den enkelte deltakerkommunes eierandel i samkommunen og ansvarsandel for samkommunens forpliktelser dersom denne avviker fra eierandelen,</article></article></li><li data-li-identifier="h)" data-name="h)"><article class="listArticle" id="kapittel-1-foreslåttparagraf-7-punkt-3-ledd-1-punkt-8"><article class="legalP" id="kapittel-1-foreslåttparagraf-7-punkt-3-ledd-1-punkt-8-ledd-1">hvordan plikten til å dekke samkommunens underskudd skal fordeles mellom deltakerkommunene dersom denne avviker fra deltakerkommunenes ansvarsandel for samkommunens forpliktelser,</article></article></li><li data-li-identifier="i)" data-name="i)"><article class="listArticle" id="kapittel-1-foreslåttparagraf-7-punkt-3-ledd-1-punkt-9"><article class="legalP" id="kapittel-1-foreslåttparagraf-7-punkt-3-ledd-1-punkt-9-ledd-1">rammer for samkommunens finansforvaltning,</article></article></li><li data-li-identifier="j)" data-name="j)"><article class="listArticle" id="kapittel-1-foreslåttparagraf-7-punkt-3-ledd-1-punkt-10"><article class="legalP" id="kapittel-1-foreslåttparagraf-7-punkt-3-ledd-1-punkt-10-ledd-1">underretning til deltakerkommunene om vedtak som treffes i samkommunen,</article></article></li><li data-li-identifier="k)" data-name="k)"><article class="listArticle" id="kapittel-1-foreslåttparagraf-7-punkt-3-ledd-1-punkt-11"><article class="legalP" id="kapittel-1-foreslåttparagraf-7-punkt-3-ledd-1-punkt-11-ledd-1">uttreden fra og oppløsning av samkommunen, herunder oppbevaring av arkiver skapt av samkommunen, og</article></article></li><li data-li-identifier="l)" data-name="l)"><article class="listArticle" id="kapittel-1-foreslåttparagraf-7-punkt-3-ledd-1-punkt-12"><article class="legalP" id="kapittel-1-foreslåttparagraf-7-punkt-3-ledd-1-punkt-12-ledd-1">annet som etter lov krever avtale.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-7-punkt-4"><article class="legalP" id="kapittel-1-foreslåttparagraf-7-punkt-4-ledd-1">Ved etablering av en samkommune mellom kommuner skal samkommunen sende kopi av samarbeidsavtalen til fylkesmannen. Samkommunen skal også orientere om endringer i samarbeidsavtalen og vedtak om uttreden eller oppløsning. Departementet skal på tilsvarende måte orienteres om samkommunesamarbeid mellom fylkeskommuner.</article></article></li></ul></article><article class="futureLegalArticle" data-name="§28-2f" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 28-2 f</span>. <span class="legalArticleTitle">Deltakeransvar</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-8-punkt-1"><article class="legalP" id="kapittel-1-foreslåttparagraf-8-punkt-1-ledd-1">Den enkelte deltakerkommune hefter ubegrenset for en andel av samkommunens forpliktelser. Til sammen skal andelene utgjøre samkommunens samlede forpliktelser.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-8-punkt-2"><article class="legalP" id="kapittel-1-foreslåttparagraf-8-punkt-2-ledd-1">Samkommunens kreditorer må først gjøre sitt krav gjeldende mot samkommunen. Dersom kreditor ikke oppnår dekning av samkommunen innen 14 dager regnet fra påkrav, kan kreditor kreve den enkelte deltakerkommune for dennes andel av forpliktelsen. En deltakerkommune som helt eller delvis har dekket sin andel av en fordring på samkommunen, kan straks kreve tilbake sitt utlegg fra samkommunen.</article></article></li></ul></article><article class="futureLegalArticle" data-name="§28-2g" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 28-2 g</span>. <span class="legalArticleTitle">Deltakelse i andre organisasjonsformer</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-punkt-1"><article class="legalP" id="kapittel-1-foreslåttparagraf-9-punkt-1-ledd-1">En samkommune kan ikke være deltaker i sammenslutninger. Samkommunen kan likevel forvalte midler i aksjer når dette har et finansielt formål.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-punkt-2"><article class="legalP" id="kapittel-1-foreslåttparagraf-9-punkt-2-ledd-1">En samkommune kan være vertskommune etter § 28-1 b, jf. § 28-1 a, for andre enn deltakerkommunene i samkommunen.</article></article></li></ul></article><article class="futureLegalArticle" data-name="§28-2h" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 28-2 h</span>. <span class="legalArticleTitle">Samkommunestyret</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-10-punkt-1"><article class="legalP" id="kapittel-1-foreslåttparagraf-10-punkt-1-ledd-1">Samkommunestyret er samkommunens øverste organ. Samkommunestyret skal bestå av minst tre representanter med vararepresentanter fra hver deltakerkommune. Disse velges av og blant kommunestyrets eller fylkestingets medlemmer. Valget skal skje i konstituerende møte i kommunestyret eller fylkestinget i deltakerkommunene. Representantene velges for fire år. Den enkelte deltakerkommune kan velge nye representanter i valgperioden. Nyvalg skjer for den gjenværende del av valgperioden.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-10-punkt-2"><article class="legalP" id="kapittel-1-foreslåttparagraf-10-punkt-2-ledd-1">Samkommunestyret velger selv blant sine medlemmer leder og nestleder. Lovens bestemmelser om ordfører og varaordfører gjelder tilsvarende for leder og nestleder i samkommunestyret. Deltakerkommunene kan avtale en annen funksjonstid for leder og nestleder enn det som følger av § 9.</article></article></li></ul></article><article class="futureLegalArticle" data-name="§28-2i" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 28-2 i</span>. <span class="legalArticleTitle">Møte- og talerett for deltakerkommunene</span></span><article class="legalP" id="kapittel-1-foreslåttparagraf-11-ledd-1">Deltakerkommunenes ordførere og administrasjonssjefer har møte- og talerett i samkommunens organer. Administrasjonssjefene har likevel ikke møte- og talerett i kontrollutvalget.</article></article><article class="futureLegalArticle" data-name="§28-2j" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 28-2 j</span>. <span class="legalArticleTitle">Administrativ leder</span></span><article class="legalP" id="kapittel-1-foreslåttparagraf-12-ledd-1">Samkommunen skal ha en administrativ leder som ansettes av samkommunestyret selv. Det kan avtales at stillingen som administrativ leder i samkommunen skal gå på omgang mellom administrasjonssjefene i deltakerkommunene.</article></article><article class="futureLegalArticle" data-name="§28-2k" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 28-2 k</span>. <span class="legalArticleTitle">Innstilling til vedtak om økonomiplan, årsbudsjett og årsregnskap</span></span><article class="legalP" id="kapittel-1-foreslåttparagraf-13-ledd-1">Samkommunestyret skal fastsette hvilket organ i samkommunen som skal avgi innstilling til vedtak om økonomiplan, årsbudsjett og årsregnskap.</article></article><article class="futureLegalArticle" data-name="§28-2l" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 28-2 l</span>. <span class="legalArticleTitle">Inndekning av underskudd i samkommunen</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-14-punkt-1"><article class="legalP" id="kapittel-1-foreslåttparagraf-14-punkt-1-ledd-1">Samkommunen plikter å dekke inn underskudd i samkommunen.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-14-punkt-2"><article class="legalP" id="kapittel-1-foreslåttparagraf-14-punkt-2-ledd-1">Deltakerkommunene plikter å yte tilskudd til inndekning av underskudd i samkommunen.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-14-punkt-3"><article class="legalP" id="kapittel-1-foreslåttparagraf-14-punkt-3-ledd-1">Departementet kan i forskrift gi regler for samkommunens og deltakerkommunenes plikt til å dekke inn underskudd i samkommunen.</article></article></li></ul></article><article class="futureLegalArticle" data-name="§28-2m" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 28-2 m</span>. <span class="legalArticleTitle">Låneopptak og garantier</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-15-punkt-1"><article class="legalP" id="kapittel-1-foreslåttparagraf-15-punkt-1-ledd-1">Samkommunen kan bare ta opp lån dersom dette er fastsatt i samarbeidsavtalen. Dersom samkommunen skal kunne ta opp lån, skal avtalen inneholde et høyeste beløp for samkommunens samlede låneopptak.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-15-punkt-2"><article class="legalP" id="kapittel-1-foreslåttparagraf-15-punkt-2-ledd-1">Dersom en av deltakerkommunene er underlagt reglene i § 60, skal departementet godkjenne samkommunens vedtak om opptak av lån eller vedtak om langsiktig avtale om leie av bygninger, anlegg og varige driftsmidler som kan påføre samkommunen utgifter ut over de fire neste budsjettår.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-15-punkt-3"><article class="legalP" id="kapittel-1-foreslåttparagraf-15-punkt-3-ledd-1">Samkommunen kan ikke stille kausjon eller annen økonomisk garanti for virksomhet som drives av andre enn samkommunen selv.</article></article></li></ul></article><article class="futureLegalArticle" data-name="§28-2n" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 28-2 n</span>. <span class="legalArticleTitle">Betalingsvansker</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-16-punkt-1"><article class="legalP" id="kapittel-1-foreslåttparagraf-16-punkt-1-ledd-1">Dersom samkommunen ikke kan oppfylle sine forpliktelser etter hvert som de forfaller, skal samkommunens administrative leder straks sende melding til samkommunestyret og deltakerkommunene. Med mindre samkommunestyret framlegger en plan for fortsatt drift som vil gi fordringshaverne dekning ved forfall, og som deltakerkommunene slutter seg til, skal samkommunen oppløses.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-16-punkt-2"><article class="legalP" id="kapittel-1-foreslåttparagraf-16-punkt-2-ledd-1">I de første seks måneder etter at melding etter nr. 1 er sendt til deltakerkommunene, kan det ikke avholdes tvangssalg eller gjennomføres tvangsrealisasjon av samkommunens eiendeler.</article></article></li></ul></article><article class="futureLegalArticle" data-name="§28-2o" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 28-2 o</span>. <span class="legalArticleTitle">Valg til kontrollutvalg</span></span><article class="legalP" id="kapittel-1-foreslåttparagraf-17-ledd-1">Kontrollutvalgets medlemmer velges blant medlemmene av kommunestyret, fylkestinget og kontrollutvalget i deltakerkommunene. Hver deltakerkommune skal være representert med minst ett medlem i utvalget.</article></article><article class="futureLegalArticle" data-name="§28-2p" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 28-2 p</span>. <span class="legalArticleTitle">Klage</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-18-punkt-1"><article class="legalP" id="kapittel-1-foreslåttparagraf-18-punkt-1-ledd-1">Når samkommunestyrets underordnede organer treffer vedtak som kan påklages etter forvaltningsloven § 28 første ledd, er samkommunestyret eller en eller flere særskilte klagenemnder oppnevnt av samkommunestyret klageinstans.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-18-punkt-2"><article class="legalP" id="kapittel-1-foreslåttparagraf-18-punkt-2-ledd-1">Når samkommunestyret treffer vedtak som kan påklages etter forvaltningsloven § 28 første ledd, er likevel departementet klageinstans.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-18-punkt-3"><article class="legalP" id="kapittel-1-foreslåttparagraf-18-punkt-3-ledd-1">Vedkommende statlige organ er klageinstans når dette følger av lov eller når samkommunens vedtak er truffet i medhold av myndighet delegert fra et statlig organ.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-18-punkt-4"><article class="legalP" id="kapittel-1-foreslåttparagraf-18-punkt-4-ledd-1">Hver av deltakerkommunene skal være representert i klagenemnd som nevnt i nr. 1. Nemnda skal ha minst tre medlemmer, og den velger selv sin leder og nestleder.</article></article></li></ul></article><article class="futureLegalArticle" data-name="§28-2q" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 28-2 q</span>. <span class="legalArticleTitle">Lovlighetskontroll</span></span><article class="legalP" id="kapittel-1-foreslåttparagraf-19-ledd-1">Tre eller flere medlemmer i samkommunestyret eller tre eller flere medlemmer av deltakerkommunenes kommunestyrer eller fylkesting kan sammen bringe avgjørelser truffet av samkommunens organer inn for departementet til kontroll av avgjørelsens lovlighet etter § 59.</article></article><article class="futureLegalArticle" data-name="§28-2r" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 28-2 r</span>. <span class="legalArticleTitle">Statlig tilsyn</span></span><article class="legalP" id="kapittel-1-foreslåttparagraf-20-ledd-1">Der en deltakerkommune har overført utførelsen av lovpålagte oppgaver til samkommunen, skal statlige tilsynsetater rette pålegg eller sanksjoner mot samkommunen. Samkommunen er ansvarlig for at pålegg eller sanksjoner etterkommes.</article></article><article class="futureLegalArticle" data-name="§28-2s" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 28-2 s</span>. <span class="legalArticleTitle">Ansvarlig statlig organ</span></span><article class="legalP" id="kapittel-1-foreslåttparagraf-21-ledd-1">Dersom samkommunen geografisk faller inn under ansvarsområdet til flere statlige klage-, kontroll- eller tilsynsorganer med samme kompetanse, skal samkommunens registrerte adresse i Enhetsregisteret avgjøre hvilket statlig organ som er rett instans.</article></article><article class="futureLegalArticle" data-name="§28-2t" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 28-2 t</span>. <span class="legalArticleTitle">Uttreden</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-22-punkt-1"><article class="legalP" id="kapittel-1-foreslåttparagraf-22-punkt-1-ledd-1">Den enkelte deltakerkommune kan med skriftlig varsel til samkommunen og øvrige deltakerkommuner si opp sin deltakelse i samkommunen og kreve seg utløst fra denne. Oppsigelsestiden er på minst ett år og løper fra det tidspunkt varsel om uttreden er mottatt etter forrige punktum.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-22-punkt-2"><article class="legalP" id="kapittel-1-foreslåttparagraf-22-punkt-2-ledd-1">Dersom en deltakerkommunes rett er blitt krenket ved vesentlig mislighold av deltakerforholdet, kan deltakerkommunen tre ut av samarbeidet med seks måneders varsel.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-22-punkt-3"><article class="legalP" id="kapittel-1-foreslåttparagraf-22-punkt-3-ledd-1">Den enkelte deltakerkommune kan bringe spørsmålet om uttreden inn for departementet innen en måned etter at samkommunen og øvrige deltakerkommuner har mottatt melding om uttreden. Departementet kan gi pålegg om at samarbeidet skal fortsette i et nærmere bestemt tidsrom hvis hensynet til en eller flere deltakerkommuner tilsier dette. Departementet kan i særlige tilfeller godkjenne at uttreden skjer med umiddelbar virkning. Deltakerkommunenes betalingsforpliktelser etter samarbeidsavtalen består likevel ut oppsigelsestiden.</article></article></li></ul></article><article class="futureLegalArticle" data-name="§28-2u" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 28-2 u</span>. <span class="legalArticleTitle">Oppløsning</span></span><article class="legalP" id="kapittel-1-foreslåttparagraf-23-ledd-1">Samkommunen kan oppløses dersom deltakerkommunene er enige om det. Vedtak om oppløsning treffes av det enkelte kommunestyre eller fylkesting selv.</article></article><article class="futureLegalArticle" data-name="§28-2v" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 28-2 v</span>. <span class="legalArticleTitle">Forskrifter</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-24-punkt-1"><article class="legalP" id="kapittel-1-foreslåttparagraf-24-punkt-1-ledd-1">Forskrifter gitt i medhold av kommuneloven gjelder tilsvarende så langt de passer for samkommunen, med mindre departementet i forskrift fastsetter at annet skal gjelde.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-24-punkt-2"><article class="legalP" id="kapittel-1-foreslåttparagraf-24-punkt-2-ledd-1">Departementet kan gi forskrift om rapportering fra samkommunen om ressursbruk og tjenesteyting til bruk i nasjonale informasjonssystemer.</article></article></li></ul></article> <article class="defaultP" margin-top="true">§ 39 nr. 2 skal lyde:</article><article class="legalP" id="kapittel-1-ledd-4">Kommunestyret og fylkestinget skal selv vedta reglement for delegasjon av avgjørelsesmyndighet og for innstillingsrett innen 31. desember året etter at kommunestyret og fylkestinget ble konstituert. Sist vedtatte reglement og eventuelle andre vedtak gjelder inntil nytt reglement er vedtatt.</article> <article class="defaultP" margin-top="true">Noverande § 39 nr. 2 blir ny nr. 3.</article></section><section class="section" data-name="kapII" id="kapittel-2" data-lovdata-URL="LTI/lov/2012-05-25-28/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 22. mai 1902 nr. 10 Almindelig borgerlig Straffelov skal § 79 femte ledd lyde:</article><article class="legalP" id="kapittel-2-ledd-2">Er en fylkeskommune, en kommune eller en samkommune fornærmet, kan offentlig påtale begjæres av henholdsvis fylkesting, kommunestyre eller samkommunestyre. Fylkestinget kan gi fullmakt til fylkesutvalget, fylkesordføreren, fylkesrådet, faste utvalg og administrasjonssjefen. Kommunestyret kan gi fullmakt til formannskapet, ordføreren, kommunerådet, faste utvalg, kommunedelsutvalg og administrasjonssjefen. Samkommunestyret kan gi fullmakt til samkommunestyrets leder, faste utvalg og administrativ leder. Fullmakt kan bare gis for så vidt gjelder verdier eller interesser som vedkommende organ eller person forvalter eller fører tilsyn med. Fjerde ledds annet punktum gjelder tilsvarende. Tredje ledd gjelder tilsvarende i tilfelle en kommune utøver virksomhet utenfor kommunen, en fylkeskommune utøver virksomhet utenfor fylkeskommunen eller en samkommune utøver virksomhet utenfor samkommunen.</article></section><section class="section" data-name="kapIII" id="kapittel-3" data-lovdata-URL="LTI/lov/2012-05-25-28/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 13. august 1915 nr. 5 om domstolene skal § 191 første ledd lyde:</article><article class="legalP" id="kapittel-3-ledd-2">For staten er det statsministeren eller vedkommende departementschef, som tar imot forkyndelser og meddelelser; for en fylkeskommune er det fylkesordføreren; for en kommune er det ordføreren; for en samkommune er det samkommunestyrets leder.</article></section><section class="section" data-name="kapIV" id="kapittel-4" data-lovdata-URL="LTI/lov/2012-05-25-28/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 22. juni 1962 nr. 8 om Stortingets ombudsmann for forvaltningen skal § 4 første ledd bokstav f første punktum lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">avgjørelser som etter bestemmelse i lov bare kan treffes av kommunestyret, fylkestinget eller samkommunestyret selv, med mindre avgjørelse er truffet av formannskapet, fylkesutvalget, et fast utvalg, kommunerådet eller fylkesrådet etter lov av 25. september 1992 nr. 107 om kommuner og fylkeskommuner § 13.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2012-05-25-28/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 26. juni 1992 nr. 86 om tvangsfullbyrdelse skal desse endringane gjerast:</article> <article class="defaultP" margin-top="true">Overskrifta til § 1-2 andre ledd skal lyde:</article><article class="futureLegalArticle" data-name="§1-2" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Krav mot staten, fylkeskommuner, kommuner, samkommuner, interkommunale selskaper, regionale helseforetak og helseforetak</span></span></article> <article class="defaultP" margin-top="true">§ 1-2 andre ledd skal lyde:</article><article class="legalP" id="kapittel-5-ledd-2">Pengekrav mot en kommune, fylkeskommune, samkommune, et interkommunalt selskap, regionalt helseforetak eller helseforetak kan ikke tvangsfullbyrdes etter kapittel 7, jf. kommuneloven § 55, lov om interkommunale selskaper § 23 og helseforetaksloven § 5.</article></section><section class="section" data-name="kapVI" id="kapittel-6" data-lovdata-URL="LTI/lov/2012-05-25-28/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I lov 17. juni 2005 nr. 90 om mekling og rettergang i sivile tvister skal desse endringane gjerast:</article> <article class="defaultP" margin-top="true">§ 1-5 andre punktum skal lyde:</article><article class="legalP" id="kapittel-6-ledd-2">Er dette et statlig organ, skal retten gi varsel om søksmålet til en kommune, fylkeskommune eller samkommune som har truffet avgjørelse i saken i tidligere instans.</article> <article class="defaultP" margin-top="true">§ 2-1 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-6-ledd-2-punkt-1"><article class="legalP" id="kapittel-6-ledd-2-punkt-1-ledd-1">stat, kommuner, fylkeskommuner og samkommuner,</article></article></li></ul></article> <article class="defaultP" margin-top="true">§ 4-4 fjerde ledd andre punktum skal lyde:</article><article class="legalP" id="kapittel-6-ledd-3">Fylkeskommuner, kommuner og samkommuner har alminnelig verneting der hovedadministrasjonen ligger.</article> <article class="defaultP" margin-top="true">§ 33-1 andre ledd skal lyde:</article><article class="legalP" id="kapittel-6-ledd-4">Pengekrav mot staten, en kommune, en fylkeskommune, en samkommune, et interkommunalt selskap, et regionalt helseforetak eller et helseforetak kan ikke sikres med arrest.</article></section><section class="section" data-name="kapVII" id="kapittel-7" data-lovdata-URL="LTI/lov/2012-05-25-28/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Lova gjeld frå den tida Kongen fastset.</article></section></main></body></html>