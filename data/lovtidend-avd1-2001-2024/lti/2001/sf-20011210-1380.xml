<!DOCTYPE html><html lang="no"><head><title>Forskrift om adgang til å delta i kystfartøygruppens fiske etter makrell for fartøy under 13 meter i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-10-1380</dd><dt class="dokid">DokumentID</dt><dd class="dokid">LTI/forskrift/2001-12-10-1380</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1338</dd><dt class="titleShort">Korttittel</dt><dd class="titleShort">Forskr om adgang til makrellfisket, 2002</dd><dt class="title">Tittel</dt><dd class="title">Forskrift om adgang til å delta i kystfartøygruppens fiske etter makrell for fartøy under 13 meter i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 10. desember 2001 med hjemmel i lov av 26. mars 1999 nr. 15 om retten til å delta i fiske og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2001-12-10-1380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å delta i kystfartøygruppens fiske etter makrell for fartøy under 13 meter i 2002.<ul class="tocSubUl"><li>Kapittel 1. Fartøy under 13 meter største lengde som deltar med not<ul class="tocSubUl"><li>§ 1. Vilkår for deltakelse</li><li>§ 2. Vilkår for begrenset deltakelse</li></ul></li><li>Kapittel 2. Fartøy under 13 meter største lengde som deltar med garn og/eller snøre<ul class="tocSubUl"><li>§ 3. Vilkår for deltakelse</li><li>§ 4. Vilkår for begrenset deltakelse</li></ul></li><li>Kapittel 3. Fellesbestemmelser<ul class="tocSubUl"><li>§ 5. Godkjenning</li><li>§ 6. Dispensasjon</li><li>§ 7. Utskifting av fartøy</li><li>§ 8. Salg av fartøy</li><li>§ 9. Midlertidig tillatelse til å benytte annet fartøy (leiefartøy)</li><li>§ 10. Deltakeradgang på grunnlag av tidligere eierskap</li><li>§ 11. Dødsfall</li><li>§ 12. Manglende trygdeinnbetaling</li></ul></li><li>Kapittel 4. Straff og ikrafttredelse<ul class="tocSubUl"><li>§ 13. Straff</li><li>§ 14. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-10-1380" id="dokument"><h1>Forskrift om adgang til å delta i kystfartøygruppens fiske etter makrell for fartøy under 13 meter i 2002.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-10-1380/KAPITTEL_1"><h2>Kapittel 1. Fartøy under 13 meter største lengde som deltar med not</h2><article class="legalArticle" data-lovdata-URL="LTI/forskrift/2001-12-10-1380/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Vilkår for deltakelse</span></h3><article class="legalP" id="kapittel-1-paragraf-1-ledd-1">For å kunne delta i fisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">fartøyet må være registrert i merkeregisteret og ha en største lengde under 13 meter,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">eier av fartøyet må ha deltatt i fisket etter makrell med not, og levert mer enn 5 tonn makrell med eget fartøy i minst ett av årene 1998, 1999 eller 2000,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-1-punkt-4"><article class="legalP" id="kapittel-1-paragraf-1-ledd-1-punkt-4-ledd-1">fartøyet må være egnet, bemannet og utstyrt for deltakelse i fisket med not.</article></article></li></ul></article><article class="legalP" id="kapittel-1-paragraf-1-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-1-paragraf-1-ledd-3">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2001-12-10-1380/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for begrenset deltakelse</span></h3><article class="legalP" id="kapittel-1-paragraf-2-ledd-1">For å kunne delta i fisket med begrenset deltakelse, må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">fartøyet må være registrert i merkeregisteret og ha en største lengde under 13 meter,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">fartøyet må være egnet, bemannet og utstyrt for makrellfiske.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-10-1380/KAPITTEL_2"><h2>Kapittel 2. Fartøy under 13 meter største lengde som deltar med garn og/eller snøre</h2><article class="legalArticle" data-lovdata-URL="LTI/forskrift/2001-12-10-1380/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">For å kunne delta i fisket må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fartøyet må være registrert i merkeregisteret og ha en største lengde under 13 meter,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">eier av fartøyet og høvedsmann må være ført på blad B i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">eier av fartøyet må ha deltatt i fisket etter makrell med garn og snøre eller not, og levert mer enn 5 tonn makrell med eget fartøy i minst ett av årene 1998, 1999 eller 2000,</article></article></li><li data-li-identifier="d)" data-name="d)"><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">fartøyet må være egnet, bemannet og utstyrt for deltakelse i fisket med garn og/eller snøre.</article></article></li></ul></article><article class="legalP" id="kapittel-2-paragraf-1-ledd-2">Dersom ikke alle vilkårene er oppfylt til enhver tid, vil adgangen til å delta falle bort.</article><article class="legalP" id="kapittel-2-paragraf-1-ledd-3">Adgangen til å delta kan ikke overføres til annet fartøy.</article></article><article class="legalArticle" data-lovdata-URL="LTI/forskrift/2001-12-10-1380/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for begrenset deltakelse</span></h3><article class="legalP" id="kapittel-2-paragraf-2-ledd-1">For å kunne delta i fisket med begrenset deltakelse, må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">fartøyet må være registrert i merkeregisteret og ha en største lengde under 13 meter,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">eier av fartøyet og høvedsmann må være ført i fiskermanntallet,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">fartøyet må være egnet, bemannet og utstyrt for makrellfiske.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-10-1380/KAPITTEL_3"><h2>Kapittel 3. Fellesbestemmelser</h2><article class="legalArticle" data-lovdata-URL="LTI/forskrift/2001-12-10-1380/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning</span></h3><article class="legalP" id="kapittel-3-paragraf-1-ledd-1">Eier og fartøy må ha en særskilt godkjenning for 2002 fra Fiskeridirektoratets regionkontor, som viser at vilkårene for deltakelse er oppfylt.</article><article class="legalP" id="kapittel-3-paragraf-1-ledd-2">Fiskeridirektoratet kan gi utfyllende bestemmelser vedrørende kravet til egnethet, bemanning, utstyr og om fremstilling for kontroll.</article></article><article class="legalArticle" data-lovdata-URL="LTI/forskrift/2001-12-10-1380/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h3><article class="legalP" id="kapittel-3-paragraf-2-ledd-1">Fiskeridirektoratet kan dispensere fra vilkårene i § 1 bokstav c og § 3 bokstav c når fartøyet ble kontrahert før 1. februar 2001 eller avtale om kjøp av fartøyet ble inngått før 1. februar 2001, og fartøyet ble overtatt etter 14. august 2000.</article><article class="legalP" id="kapittel-3-paragraf-2-ledd-2">Fiskeridirektoratet kan dispensere fra vilkårene i § 1 bokstav c og § 3 bokstav c dersom manglende aktivitet skyldes forlis eller havari som har medført vesentlig driftsavbrudd.</article><article class="legalP" id="kapittel-3-paragraf-2-ledd-3">Fiskeridirektoratet kan dispensere fra vilkårene i § 1 bokstav c og § 3 bokstav c når aktivitetskravet ikke er oppfylt på grunn av at eier har hatt tillitsverv i fiskeriorganisasjoner eller offentlige verv.</article><article class="legalP" id="kapittel-3-paragraf-2-ledd-4">Søknad om slik dispensasjon må være Fiskeridirektoratet i hende innen 1. mars 2002.</article></article><article class="legalArticle" data-lovdata-URL="LTI/forskrift/2001-12-10-1380/§7" data-name="§7" id="kapittel-3-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Utskifting av fartøy</span></h3><article class="legalP" id="kapittel-3-paragraf-3-ledd-1">Deltakeradgang i fisket etter makrell kan ikke overføres til annet fartøy.</article><article class="legalP" id="kapittel-3-paragraf-3-ledd-2">Ved utskifting av fartøy som har adgang til å delta i fisket, kan Fiskeridirektoratet gi eier tillatelse til å delta i fisket i samme gruppe med erstatningsfartøy.</article><article class="legalP" id="kapittel-3-paragraf-3-ledd-3">Eier som oppfyller vilkårene i forskrift av 5. desember 2000 nr. 1227 om adgang til å delta i kystfartøygruppens fiske etter makrell i 2001 (deltakelse med notfartøy mellom 13 og 21,35 meter) § 1, kan etter søknad gis adgang til å delta med fartøy under 13 meter.</article><article class="legalP" id="kapittel-3-paragraf-3-ledd-4">Eier som oppfyller vilkårene i forskrift av 5. desember 2000 nr. 1227 om adgang til å delta i kystfartøygruppens fiske etter makrell i 2001 (deltakelse med garn-/snørefartøy mellom 13 og 21,35 meter) § 9, kan etter søknad gis adgang til å delta med fartøy under 13 meter med garn og snøre.</article><article class="legalP" id="kapittel-3-paragraf-3-ledd-5">Adgang til å delta i fisket med utskiftingsfartøyet bortfaller når slik tillatelse gis for erstatningsfartøyet.</article><article class="legalP" id="kapittel-3-paragraf-3-ledd-6">Søknad om slik tillatelse skal fremmes gjennom Fiskeridirektoratets regionkontor eller fiskerikontor.</article></article><article class="legalArticle" data-lovdata-URL="LTI/forskrift/2001-12-10-1380/§8" data-name="§8" id="kapittel-3-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Salg av fartøy</span></h3><article class="legalP" id="kapittel-3-paragraf-4-ledd-1">Salg av fartøy som har adgang til å delta i fisket medfører ikke at ny eier gis tilsvarende adgang.</article><article class="legalP" id="kapittel-3-paragraf-4-ledd-2">Ved salg av slikt fartøy kan Fiskeridirektoratet likevel gi ny eier adgang til å delta i fisket dersom de øvrige vilkår for deltakelse er oppfylt.</article><article class="legalP" id="kapittel-3-paragraf-4-ledd-3">Adgang for ny eier til å delta i fisket medfører at selgers adgang til å delta med erstatningsfartøy bortfaller.</article><article class="legalP" id="kapittel-3-paragraf-4-ledd-4">Søknad om tillatelse etter annet ledd skal fremmes gjennom Fiskeridirektoratets regionkontor eller fiskerikontor.</article></article><article class="legalArticle" data-lovdata-URL="LTI/forskrift/2001-12-10-1380/§9" data-name="§9" id="kapittel-3-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Midlertidig tillatelse til å benytte annet fartøy (leiefartøy)</span></h3><article class="legalP" id="kapittel-3-paragraf-5-ledd-1">Fiskeridirektoratet kan ved forlis og havari som medfører vesentlig driftsavbrudd, dispensere fra forbudet i § 1 tredje ledd og § 3 tredje ledd.</article><article class="legalP" id="kapittel-3-paragraf-5-ledd-2">Fiskeridirektoratet kan fastsette nærmere vilkår for slik tillatelse, herunder at høvedsmann samt hele eller deler av mannskapet skal delta i fisket med leiefartøyet.</article><article class="legalP" id="kapittel-3-paragraf-5-ledd-3">Det kan ikke gis tillatelse til å benytte leiefartøy som har en største lengde på 13 meter eller mer.</article></article><article class="legalArticle" data-lovdata-URL="LTI/forskrift/2001-12-10-1380/§10" data-name="§10" id="kapittel-3-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Deltakeradgang på grunnlag av tidligere eierskap</span></h3><article class="legalP" id="kapittel-3-paragraf-6-ledd-1">Person som hadde eierinteresser i juridisk person (selskap) med aktivitet som beskrevet i § 1 bokstav c og § 3 bokstav c, kan etter søknad gis adgang til å delta, dersom den juridiske personen er oppløst.</article><article class="legalP" id="kapittel-3-paragraf-6-ledd-2">Søknad om adgang til å delta etter denne paragraf sendes Fiskeridirektoratet. Det skal ved behandling av søknaden legges vekt på hvorvidt et flertall av de tidligere eierinteressene i selskapet støtter søknaden.</article></article><article class="legalArticle" data-lovdata-URL="LTI/forskrift/2001-12-10-1380/§11" data-name="§11" id="kapittel-3-paragraf-7"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Dødsfall</span></h3><article class="legalP" id="kapittel-3-paragraf-7-ledd-1">Dersom fartøyeier dør, bortfaller adgangen til å delta i fisket.</article><article class="legalP" id="kapittel-3-paragraf-7-ledd-2">Den som ved arv erverver fartøy som hadde adgang til å delta, kan likevel:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-7-ledd-2-punkt-1"><article class="legalP" id="kapittel-3-paragraf-7-ledd-2-punkt-1-ledd-1">gis adgang til å delta i fisket dersom de øvrige vilkår for deltakelse er oppfylt,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-7-ledd-2-punkt-2"><article class="legalP" id="kapittel-3-paragraf-7-ledd-2-punkt-2-ledd-1">selge fartøyet. Ved salg av fartøyet kan ny eier etter søknad gis adgang til å delta i fisket dersom vilkårene i § 6 er oppfylt.</article></article></li></ul></article></article><article class="legalArticle" data-lovdata-URL="LTI/forskrift/2001-12-10-1380/§12" data-name="§12" id="kapittel-3-paragraf-8"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Manglende trygdeinnbetaling</span></h3><article class="legalP" id="kapittel-3-paragraf-8-ledd-1">Eier av fartøy som blir slettet av fiskermanntallet på grunn av manglende trygdeinnbetaling, jf. lov av 28. juni 1957 nr. 12 om pensjonstrygd for fiskere § 1 annet ledd, mister adgangen til å delta i kystfartøygruppens fiske etter makrell.</article><article class="legalP" id="kapittel-3-paragraf-8-ledd-2">Ved senere innbetaling av premie og derved gjenopptakelse i fiskermanntallet, kan eier av fartøy ved melding til Fiskeridirektoratet, delta i fisket med virkning fra ny manntallsføring. Melding må sendes via Fiskeridirektoratets regionkontor eller fiskerikontor.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-10-1380/KAPITTEL_4"><h2>Kapittel 4. Straff og ikrafttredelse</h2><article class="legalArticle" data-lovdata-URL="LTI/forskrift/2001-12-10-1380/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h3><article class="legalP" id="kapittel-4-paragraf-1-ledd-1">Den som forsettlig eller uaktsomt overtrer bestemmelser i denne forskrift, straffes i henhold til lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2001-12-10-1380/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-2-ledd-1">Denne forskrift trer i kraft 1. januar 2002 og gjelder til og med 31. desember 2002.</article></article></section></main></body></html>