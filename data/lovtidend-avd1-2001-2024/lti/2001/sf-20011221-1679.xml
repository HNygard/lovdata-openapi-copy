<!DOCTYPE html><html lang="no"><head><title>Forskrift om endring i forskrift om emballasje med barnesikret lukning og følbar advarselsmerking.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1679</dd><dt class="dokid">DokumentID</dt><dd class="dokid">LTI/forskrift/2001-12-21-1679</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 2</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-23-1496</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§18</li><li>lov/1977-02-04-4/§74</li><li>lov/1976-06-11-79/§4</li><li>lov/1974-06-14-39/§11a</li><li>lov/1974-06-14-39/§37</li><li>lov/1971-05-21-47/§11a</li><li>lov/1971-05-21-47/§37</li><li>forskrift/1997-08-21-996/§12</li><li>forskrift/1997-08-21-996/§20</li></ul></dd><dt class="dateOfPublication">Kunngjort</dt><dd class="dateOfPublication">2002-02-27</dd><dt class="journalNumber">Journalnummer</dt><dd class="journalNumber">2001-1510</dd><dt class="titleShort">Korttittel</dt><dd class="titleShort">Endr. i forskrift om barnesikret emballasje</dd><dt class="title">Tittel</dt><dd class="title">Forskrift om endring i forskrift om emballasje med barnesikret lukning og følbar advarselsmerking.</dd><dt class="miscInformation">Annet om dokumentet</dt><dd class="miscInformation">Fastsatt av Statens forurensningstilsyn og Direktoratet for brann- og eksplosjonsvern 21. desember 2001 med hjemmel i forskrift av 21. august 1997 nr. 996 om klassifisering, merking m.v. av farlige kjemikalier § 12 og § 20 første ledd, jf. EØS-avtalens vedlegg II, avsnitt XV pkt. 1 (direktiv 67/548/EØF) pkt. 10 (direktiv 88/379/EØF), pkt. 4 (direktiv 76/769/EØF), pkt. 12b (direktiv 91/442/EØF) og (direktiv 1999/45/EF), alle med senere endringer.</dd><dt class="refid">RefID</dt><dd class="refid">forskrift/2001-12-21-1679</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om emballasje med barnesikret lukning og følbar advarselsmerking.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1679" id="dokument"><h1>Forskrift om endring i forskrift om emballasje med barnesikret lukning og følbar advarselsmerking.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-21-1679/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 23. desember 1997 nr. 1496 om emballasje med barnesikret lukning og følbar advarselsmerking er det foretatt endringer og forskriften lyder i sin helhet etter dette:</article> <article class="defaultP" margin-top="true"><i>Kapittel I. Ansvarsforhold</i></article> <article class="defaultP" margin-top="true"><strong> § 1.</strong> <i>Hvem som har plikter etter forskriften</i></article><article class="legalP" id="kapittel-1-ledd-2">Enhver som produserer, importerer og/eller omsetter farlige kjemikalier som er tilgjengelig for vanlige forbrukere skal sørge for at forskriftens krav oppfylles.</article> <article class="defaultP" margin-top="true"><i>Kapittel II. Egenskaper, emballasjekrav</i></article> <article class="defaultP" margin-top="true"><strong> § 2.</strong> <i>Farlige kjemikalier omfattet av kravet til emballasje med barnesikret lukning</i></article><article class="legalP" id="kapittel-1-ledd-3">Følgende kjemikalier skal være emballert i forpakning med barnesikret lukning:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Farlige kjemikalier som faller innunder kravet i forskrift om klassifisering, merking m.v. av farlige kjemikalier, § 11.</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Flytende kjemikalier som medfører en aspirasjonsfare (R65) og som er klassifisert og merket iht. kriterier gitt i forskrift om kriterier for klassifisering av farlige kjemikalier, § 19 pkt. 2.3.</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Kjemikalier som inneholder minst ett av stoffene angitt i tabell 1, og som inngår i stoffblandingen med en konsentrasjon som er lik eller større enn de konsentrasjonsgrensene som er oppgitt i tabellen.</article></article></li></ul></article> <article class="defaultP" margin-top="true"><i>Tabell 1:</i><table><thead><tr><th data-text-align="left" data-vertical-align="top"><i>Stoffnavn</i></th><th data-text-align="left" data-vertical-align="top"><i>CAS-nr.</i></th><th data-text-align="left" data-vertical-align="top"><i>EEC-nr.</i></th><th data-text-align="center" data-vertical-align="top"><i>Kons.gr.</i></th></tr></thead><tbody><tr><td data-text-align="left" data-vertical-align="top">Metanol</td><td data-text-align="left" data-vertical-align="top">67-56-1</td><td data-text-align="left" data-vertical-align="top">200-659-6</td><td data-text-align="center" data-vertical-align="top">3%</td></tr><tr><td data-text-align="left" data-vertical-align="top">Diklormetan</td><td data-text-align="left" data-vertical-align="top">75-09-2</td><td data-text-align="left" data-vertical-align="top">200-838-9</td><td data-text-align="center" data-vertical-align="top">1%</td></tr></tbody></table></article><article class="legalP" id="kapittel-1-ledd-4">Kjemikalier av den type som er angitt under pkt. 2 og som selges i aerosolbeholdere eller i beholdere med forseglet sprayanordning, trenger ikke være utstyrt med barnesikret lukning</article> <article class="defaultP" margin-top="true"><strong> § 3.</strong> <i>Krav til barnesikret lukning</i></article><article class="legalP" id="kapittel-1-ledd-5">Barnesikrede lukkeanordninger som benyttes på emballasje som kan lukkes igjen etter bruk, skal være i samsvar med ISO-standard 8317 for «Barnesikret emballasje. Krav og metoder for utprøving av emballasje som kan lukkes igjen», vedtatt av Den Internasjonale Standardiseringsorganisasjonen (ISO).</article><article class="legalP" id="kapittel-1-ledd-6">Barnesikrete lukkeanordninger som benyttes på emballasje som ikke kan lukkes igjen etter bruk, skal være i samsvar med CEN-standard EN 862 for «Emballasje – Barnesikret emballasje. Krav og metoder for ikke-lukkbar emballasje for ikke-medisinske produkter», vedtatt av Den Europeiske Standardiseringskomiteen (CEN).</article> <article class="defaultP" margin-top="true"><i>Kapittel III. Merkebestemmelser – følbar merking</i></article> <article class="defaultP" margin-top="true"><strong> § 4.</strong> <i>Følbar advarselsmerking</i></article><article class="legalP" id="kapittel-1-ledd-7">Emballasje, som i henhold til § 14 i forskrift om klassifisering, merking m.v. av farlige kjemikalier skal være utstyrt med følbar advarselsmerking, skal være påført merking som oppfyller kravene i europeisk standard ISO 11683 vedrørende fareangivelser som skal kunne oppfattes ved berøring.</article> <article class="defaultP" margin-top="true"><i>Kapittel IV. Tilsyn, unntak, tvangsmulkt, straff og ikrafttredelse</i></article> <article class="defaultP" margin-top="true"><strong> § 5.</strong> <i>Tilsyn</i></article><article class="legalP" id="kapittel-1-ledd-8">Statens forurensningstilsyn og Direktoratet for brann- og elsikkerhet fører tilsyn med at denne forskriften følges innenfor sine respektive ansvarsområder.</article> <article class="defaultP" margin-top="true"><strong> § 6.</strong> <i>Unntak</i></article><article class="legalP" id="kapittel-1-ledd-9">I særlige tilfeller, og forutsatt at det ikke strider mot internasjonale avtaler som Norge har inngått, kan Statens forurensningstilsyn og Direktoratet for brann- og elsikkerhet innenfor sine respektive ansvarsområder gjøre unntak fra bestemmelsene i denne forskrift.</article> <article class="defaultP" margin-top="true"><strong> § 7.</strong> <i>Tvangsmulkt og forelegg</i></article><article class="legalP" id="kapittel-1-ledd-10">For å sikre at bestemmelsene i denne forskriften eller vedtak truffet i medhold av forskriften blir overholdt, kan Statens forurensningstilsyn innenfor sitt ansvarsområde treffe vedtak om tvangsmulkt i medhold av lov om kontroll med produkter og forbrukertjenester § 13. Direktoratet for brann- og elsikkerhet kan ilegge forelegg i medhold av lov om eksplosive varer § 42 – § 43 og lov om brannfarlige varer samt væsker og gasser under trykk § 45 – § 46.</article> <article class="defaultP" margin-top="true"><strong> § 8.</strong> <i>Klage</i></article><article class="legalP" id="kapittel-1-ledd-11">Enkeltvedtak truffet i medhold av denne forskriften av Direktoratet for brann- og elsikkerhet kan påklages til Arbeids- og administrasjonsdepartementet. Enkeltvedtak truffet av Statens forurensningstilsyn kan påklages til Miljøverndepartementet.</article> <article class="defaultP" margin-top="true"><strong> § 9.</strong> <i>Straff</i></article><article class="legalP" id="kapittel-1-ledd-12">Ved overtredelse av denne forskriften eller vedtak truffet i medhold av forskriften, kommer bestemmelsene om straff i lov om brannfarlige varer samt væsker og gasser under trykk § 44, lov om eksplosive varer § 41, lov om kontroll med produkter og forbrukertjenester § 12 og straffelovens § 48a og § 48b til anvendelse, dersom forholdet ikke faller inn under strengere straffebestemmelser.</article> <article class="defaultP" margin-top="true"><strong> § 10.</strong> <i>Ikrafttredelse og overgangsbestemmelser</i></article><article class="legalP" id="kapittel-1-ledd-13">Denne forskrift trer i kraft 1. januar 1998.</article> <article class="defaultP" margin-top="true"><i>Kommentarer til enkelte av forskriftens bestemmelser:</i></article> <article class="defaultP" margin-top="true"><i>Til § 3:</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">Testing i samsvar med nevnte standard kan bare utføres av laboratorier som oppfyller europeisk standard serie EN 45 000. For laboratorier i Norge skal dette være dokumentert ved akkreditering.</article></article></li><li data-li-identifier="2." data-name="2."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">Dersom det er opplagt at emballasjen er tilstrekkelig barnesikret, slik at barn ikke kan få tak i innholdet uten å anvende verktøy, kan man unnlate å teste emballasjen.</article></article></li></ul></article><article class="legalP" id="kapittel-1-ledd-14">I alle andre tilfeller, og når det er rimelig grunn til å betvile at lukningen er barnesikret, kan Statens forurensningstilsyn anmode produsent eller importør om å fremlegge attest fra et prøvelaboratorium som beskrevet i overstående punkt 1, som bekrefter at:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-14-punkt-1"><article class="legalP" id="kapittel-1-ledd-14-punkt-1-ledd-1">Lukningen er av en slik art at det ikke er nødvendig å teste etter den angitte ISO-standard.</article></article></li><li data-li-identifier="-" data-name="-"><article class="listArticle" id="kapittel-1-ledd-14-punkt-2"><article class="legalP" id="kapittel-1-ledd-14-punkt-2-ledd-1">Lukningen er testet og funnet i samsvar med ovenfor nevnte standard.</article></article></li></ul></article><article class="legalP" id="kapittel-1-ledd-15">Attest for gjennomført test eller attest for at emballasjen er slik at den ikke behøver testes, skal kunne fremlegges på forespørsel fra Statens forurensningstilsyn.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-21-1679/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article><article class="legalP" id="kapittel-2-ledd-2">Farlige kjemikalier som 1. januar 2002 er emballert, merket og deklarert i samsvar med gjeldende forskrift, kan uten hinder av reglene i endringsforskriften omsettes i ett år etter at endringene har trådt i kraft.</article></section></main></body></html>