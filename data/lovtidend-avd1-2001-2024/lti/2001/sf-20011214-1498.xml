<!DOCTYPE html><html lang="no"><head><title>Forskrift om erstatning ved atomulykker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1498</dd><dt class="dokid">DokumentID</dt><dd class="dokid">LTI/forskrift/2001-12-14-1498</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1972-05-12-28/§18</li><li>lov/1972-05-12-28/§19</li><li>lov/1972-05-12-28/§21</li></ul></dd><dt class="dateOfPublication">Kunngjort</dt><dd class="dateOfPublication">2002-01-03</dd><dt class="journalNumber">Journalnummer</dt><dd class="journalNumber">2002-0008</dd><dt class="titleShort">Korttittel</dt><dd class="titleShort">Forskrift om erstatning ved atomulykker</dd><dt class="title">Tittel</dt><dd class="title">Forskrift om erstatning ved atomulykker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. desember 2001 med hjemmel i lov av 12. mai 1972 nr. 28 om atomenergivirksomhet § 18 nr. 2, § 19 og § 21 nr. 6. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2001-12-14-1498</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning ved atomulykker.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-14-1498" id="dokument"><h1>Forskrift om erstatning ved atomulykker.</h1><article class="legalArticle" data-lovdata-URL="LTI/forskrift/2001-12-14-1498/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">En stat som har ratifisert Wienkonvensjonen 21. mai 1963 om erstatningsansvar ved atomulykke og fellesprotokollen 21. september 1988 om anvendelse av Wienkonvensjonen og Pariskonvensjonen, likestilles med en konvensjonsstat i forhold til bestemmelsene i atomenergiloven kapittel III og forskriften her.</article></article><article class="legalArticle" data-lovdata-URL="LTI/forskrift/2001-12-14-1498/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Hong Kong likestilles med en konvensjonsstat i forhold til bestemmelsene i atomenergiloven kapittel III og forskriften her.</article></article><article class="legalArticle" data-lovdata-URL="LTI/forskrift/2001-12-14-1498/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Ved atomulykke som skjer i en ikke-konvensjonsstat, skal atomenergiloven kapittel III gjelde for atomskade som oppstår her i riket eller i annen konvensjonsstat, og innehaveren av et atomanlegg her i riket ellers er ansvarlig etter bestemmelsene i atomenergiloven kapittel III.</article></article><article class="legalArticle" data-lovdata-URL="LTI/forskrift/2001-12-14-1498/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Sendes atomsubstans fra et atomanlegg her i riket til et atomanlegg i en stat som ikke er tilsluttet tilleggskonvensjonen, kan det avtales at mottakeren skal være ansvarlig for skade voldt ved en ulykke bare dersom ulykken utelukkende skjer i en stat som ikke er tilsluttet tilleggskonvensjonen.</article><article class="legalP" id="paragraf-4-ledd-2">Sendes atomsubstans fra atomanlegg i en stat som ikke er tilsluttet tilleggskonvensjonen til et atomanlegg her i riket, skal det avtales at innehaveren av anlegget her i riket skal være ansvarlig for skade forvoldt ved ulykker som ikke utelukkende finner sted i en stat som ikke har tiltrådt tilleggskonvensjonen.</article><article class="legalP" id="paragraf-4-ledd-3">Med tilleggskonvensjonen forstås den konvensjon som er definert i atomenergiloven § 1 (k).</article></article><article class="legalArticle" data-lovdata-URL="LTI/forskrift/2001-12-14-1498/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Forskriften trer i kraft 1. januar 2002.</article></article></main></body></html>