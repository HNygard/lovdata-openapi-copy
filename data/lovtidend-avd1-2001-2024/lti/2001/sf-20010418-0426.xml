<!DOCTYPE html><html lang="no"><head><title>Forskrift om avlsfremmende tiltak på bier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-04-18-426</dd><dt class="dokid">DokumentID</dt><dd class="dokid">LTI/forskrift/2001-04-18-426</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-04-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-130</li></ul></dd><dt class="dateOfPublication">Kunngjort</dt><dd class="dateOfPublication">2001-05-04</dd><dt class="journalNumber">Journalnummer</dt><dd class="journalNumber">2001-0470</dd><dt class="titleShort">Korttittel</dt><dd class="titleShort">Forskrift om avlsfremmende tiltak på bier</dd><dt class="title">Tittel</dt><dd class="title">Forskrift om avlsfremmende tiltak på bier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 18. april 2001 med hjemmel i lov av 4. desember 1992 nr. 130 om husdyravl.</dd><dt class="refid">RefID</dt><dd class="refid">forskrift/2001-04-18-426</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om avlsfremmende tiltak på bier.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Parestasjoner</li><li>§ 4. Reinavlsområde</li><li>§ 5. Vandring</li><li>§ 6. Dispensasjon</li><li>§ 7. Straffeansvar</li><li>§ 8. Ikrafttreden</li><li>Vedlegg I. Godkjente parestasjoner for bier i Norge pr. 1. mars 2001</li><li>Vedlegg II. Godkjente reinavlsområder for bier i Norge pr. 1. mars 2001</li></ul></li></ul></dd></dl></header><main class="documentBody" data-lovdata-URL="LTI/forskrift/2001-04-18-426" id="dokument"><h1>Forskrift om avlsfremmende tiltak på bier.</h1><article class="legalArticle" data-lovdata-URL="LTI/forskrift/2001-04-18-426/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift har som formål å legge til rette for kontrollert avl på honningbier (Apis mellifera).</article></article><article class="legalArticle" data-lovdata-URL="LTI/forskrift/2001-04-18-426/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Parestasjon:</i> en geografisk lokalitet som omfattes av spesielle regler for bihold som gjør kontrollert naturlig paring av bidronninger mulig.</article><article class="defaultP"><i>Reinavlsområde:</i> et geografisk avgrenset område hvor alle birøkterne opprinnelig er blitt enige om å holde en bestemt rase/populasjon av bier og drive avlsarbeid på denne.</article><article class="defaultP"><i>Vandring:</i> sesongvis flytting av bikuber fra et geografisk område til et annet med sikte på utnytting av trekkområder.</article></article><article class="legalArticle" data-lovdata-URL="LTI/forskrift/2001-04-18-426/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Parestasjoner</span></h2><article class="legalP" id="paragraf-3-ledd-1">Landbruksdepartementet kan etter søknad fra Norges Birøkterlag godkjenne opprettelse av parestasjon og sette vilkår for tillatelsen.</article><article class="legalP" id="paragraf-3-ledd-2">Parestasjonene skal fortrinnsvis legges til bifrie områder. Der dette ikke er mulig, kan Landbruksdepartementet pålegge birøktere, som hadde stasjonære bigårder innenfor området før opprettelse av parestasjon ble godkjent, å holde dronninger av bestemt avlsmateriale. Landbruksdepartementet kan til godkjenningen knytte vilkår om levering av bidronninger av nærmere bestemt rase til disse.</article><article class="legalP" id="paragraf-3-ledd-3">Med mindre det skjer under kontroll av Norges Birøkterlag, skal bier ikke føres til parestasjon som er opprettet i henhold til første ledd. Det er også forbudt å opprette stasjonær bigård eller å føre bier til vandreplass nærmere slik parestasjon enn 20 km målt i luftlinje. Norges Birøkterlag kan dispensere fra forbudene og sette vilkår for dispensasjonen.</article><article class="legalP" id="paragraf-3-ledd-4">Godkjente parestasjoner er listet opp i vedlegg I.</article></article><article class="legalArticle" data-lovdata-URL="LTI/forskrift/2001-04-18-426/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Reinavlsområde</span></h2><article class="legalP" id="paragraf-4-ledd-1">Landbruksdepartementet kan etter søknad fra Norges Birøkterlag godkjenne at nærmere avgrensede geografiske områder gis status som reinavlsområder for en tidsavgrenset periode. Norges Birøkterlag fastsetter bestemmelser for biholdet innenfor reinavlsområder og kontrollerer at bestemmelsene er oppfylt. Bestemmelsene skal godkjennes av Landbruksdepartementet.</article><article class="legalP" id="paragraf-4-ledd-2">Godkjente reinavlsområder er listet opp i vedlegg II.</article></article><article class="legalArticle" data-lovdata-URL="LTI/forskrift/2001-04-18-426/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vandring</span></h2><article class="legalP" id="paragraf-5-ledd-1">Vandring ut og inn av områder rundt parestasjoner eller innføring av avlsmateriale i form av embryo og sæd til samme områder, må ikke skje uten skriftlig tillatelse fra Norges Birøkterlag. Slik tillatelse skal gis under forutsetning av at det ikke er fare for skade på pågående avlsarbeid, og at bestemmelser om forebygging av sjukdom er oppfylt. Avslag på søknad om vandring kan påklages til Landbruksdepartementet.</article></article><article class="legalArticle" data-lovdata-URL="LTI/forskrift/2001-04-18-426/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Landbruksdepartementet kan dispensere fra bestemmelsene i denne forskriften og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-04-18-426/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straffeansvar</span></h2><article class="legalP" id="paragraf-7-ledd-1">Den som forsettlig overtrer eller medvirker til overtredelse av bestemmelser gitt i denne forskrift straffes med bøter eller med fengsel i inntil 3 måneder (jf. lov av 4. desember 1992 nr. 130 om hudyravl).</article></article><article class="legalArticle" data-lovdata-URL="LTI/forskrift/2001-04-18-426/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Denne forskrift trer i kraft straks.</article></article><section class="section" data-name="vedleggI" id="kapittel-1" data-lovdata-URL="LTI/forskrift/2001-04-18-426/KAPITTEL_1"><h2>Vedlegg I. Godkjente parestasjoner for bier i Norge pr. 1. mars 2001</h2><article class="legalP" id="kapittel-1-ledd-1"><i>Nesbyen, Buskerud</i> – Restriksjonsbelagt område er 20 km radius rundt Nesbyen sentrum (Nesbyen stasjon).</article></section><section class="section" data-name="vedleggII" id="kapittel-2" data-lovdata-URL="LTI/forskrift/2001-04-18-426/KAPITTEL_2"><h2>Vedlegg II. Godkjente reinavlsområder for bier i Norge pr. 1. mars 2001</h2><article class="legalP" id="kapittel-2-ledd-1">Følgende reinavlsområder er godkjent av Landbruksdepartementet:</article><article class="legalP" id="kapittel-2-ledd-2"><i>Reinavlsområdet for krainerbier (A.m. carnica) i Akershus</i> omfatter Hurdal kommune gjeldende fram til 31. desember 2005.</article><article class="legalP" id="kapittel-2-ledd-3"><i>Reinavlsområdet for krainerbier (A.m. carnica) på Finnskogen</i> avgrenses i sør ved riksvei 204 fra Riksåsen på riksgrensen til Lunderseter, i vest en rett linje fra Lunderseter – Frysjøen – Namsjøen riksveg 206 ved Sønsterud, videre rett linje Sønsterud Holtsjøen – kommunegrensen Våler/Elverum vest for Hakaskallen, i nord ved kommunevegen Våler/Elverum fra punktet vest for Hakaskallen til riksgrensen, i øst ved riksgrensen. Godkjenningen gjelder fram til 31. desember 2005.</article><article class="legalP" id="kapittel-2-ledd-4"><i>Reinavlsområdet for krainerbier (A.m. carnica) i Oppland</i> er avgrenset til kommunene Sel sør for Otta, Nord-Fron, Sør-Fron, Ringebu, Øyer, Lillehammer, Gausdal, Gjøvik, Nordre Land, Søndre Land, Sør-Aurdal, Etnedal, Østre og Vestre Toten. Godkjenningen gjelder fram til 31. desember 2005.</article><article class="legalP" id="kapittel-2-ledd-5"><i>Reinavlsområdene for krainerbier (A.m. carnica) i Buskerud</i> omfattes av I: Øst-Modum på sørsiden av Tyrifjorden, i vest avgrenset av en rett linje fra Store Nykjua til gården Brekke ved Tyrifjorden, og II: Flesberg kommune. Godkjenningen gjelder fram til 31. desember 2005.</article><article class="legalP" id="kapittel-2-ledd-6"><i>Reinavlsområdet for krainerbier (A.m. carnica) i Telemark</i> omfattes av kommunene Notodden, Hjartdal, Tinn, Seljord med unntak av kretsene Vefall og Brekke, og Åsgrend krets i Kviteseid kommune. Godkjenningen gjelder fram til 31. desember 2005.</article><article class="legalP" id="kapittel-2-ledd-7"><i>Reinavlsområdet for den brune bia (A.m. mellifera)</i> omfatter kommunene Flekkefjord, Lund, Sokndal og Sirdal. Godkjenningen gjelder inntil annet blir bestemt.</article><article class="legalP" id="kapittel-2-ledd-8"><i>Reinavlsområdet for krainerbier (A.m. carnica) i Sør-Trøndelag</i> omfatter Orkdal kommune. Godkjenningen gjelder fram til 31. desember 2005.</article><article class="legalP" id="kapittel-2-ledd-9"><i>Reinavlsområdet for krainerbier (A.m. carnica) i Nord-Trøndelag</i> omfatter kommunene Levanger, Verdal, Stjørdal, Meråker, Leksvik, Mosvik, Frosta, Inderøy, Steinkjer, Verran, Snåsa, Namdalseid, Flatanger, Namsos, Fosnes, Grong, Overhalla og Høylandet. Godkjenningen gjelder fram til 31. desember 2005.</article><article class="legalP" id="kapittel-2-ledd-10"><i>Reinavlsområdet for krainerbier (A.m. carnica) i Salten, Nordland</i> avgrenses i sør av polarsirkelen, i sør og øst av Saltfjellet og Svartisen og gjennom Rødøy ut Melfjorden, i nord langs Tysfjorden og omfatter følgende kommuner: Hamarøy, Steigen, Sørfold, Fauske, Saltdal, Skjerstad, Beiarn, Bodø, Gildeskål, Meløy og deler av Rødøy og Tysfjord. Det er en forutsetning at det opprettes minst en parestasjon for krainerbier innenfor reinavlsområdet, og at det avsettes et område til utprøving av andre raser på et avskjermet sted innenfor reinavlsområdet i regi av Norges Birøkterlag. Godkjenningen gjelder fram til 31. desember 2005.</article></section></main></body></html>