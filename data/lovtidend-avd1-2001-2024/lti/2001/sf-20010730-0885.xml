<!DOCTYPE html><html lang="no"><head><title>Forskrift om endring i forskrift om bruk av sorteringsristsystem i fiske med torsketrål (100 mm og 135 mm maskevidde).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-30-885</dd><dt class="dokid">DokumentID</dt><dd class="dokid">LTI/forskrift/2001-07-30-885</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-03-10-271</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1989-10-10-1095/§10a</li><li>lov/1983-06-03-40/§4</li><li>lov/1976-12-17-91/§4</li><li>forskrift/1977-05-13-2/§13</li><li>forskrift/1994-09-21-881/§6a</li><li>forskrift/1977-06-03-6/§3</li><li>forskrift/1994-09-21-882/§6a</li><li>forskrift/1978-04-28-20/§1</li><li>lov/1925-07-17-11/§4</li></ul></dd><dt class="dateOfPublication">Kunngjort</dt><dd class="dateOfPublication">2001-08-10</dd><dt class="journalNumber">Journalnummer</dt><dd class="journalNumber">2001-0939</dd><dt class="titleShort">Korttittel</dt><dd class="titleShort">Endr. i forskrift om sorteringsrist i torsketrål</dd><dt class="title">Tittel</dt><dd class="title">Forskrift om endring i forskrift om bruk av sorteringsristsystem i fiske med torsketrål (100 mm og 135 mm maskevidde).</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 30. juli 2001 med hjemmel i forskrift av 10. oktober 1989 nr. 1095 om maskevidde, bifangst, fredningstid og minstemål m.v. ved fangst av fisk og sild § 10a, lov av 3. juni 1983 nr. 40 om saltvannsfiske m.v. § 4, lov av 17. desember 1976 nr. 91 om Norges økonomiske sone § 4, jf. kgl.res. av 13. mai 1977 nr. 2 § 13, forskrift av 21. september 1994 nr. 881 om maskevidde, bifangst og minstemål m.m. ved fiske i fiskevernsonen ved Svalbard § 6a, jf. kgl.res. av 3. juni 1977 nr. 6 § 3, forskrift av 21. september 1994 nr. 882 om maskevidde, bifangst og minstemål m.m. ved fiske i Svalbards territorialfarvann og indre farvann § 6a, jf. kgl.res. av 28. april 1978 nr. 20 § 1 og lov av 17. juli 1925 nr. 11 om Svalbard § 4.</dd><dt class="refid">RefID</dt><dd class="refid">forskrift/2001-07-30-885</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av sorteringsristsystem i fiske med torsketrål (100 mm og 135 mm maskevidde).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-30-885" id="dokument"><h1>Forskrift om endring i forskrift om bruk av sorteringsristsystem i fiske med torsketrål (100 mm og 135 mm maskevidde).</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-30-885/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 10. mars 2000 nr. 271 om bruk av sorteringsristsystem i fiske med torsketrål (100 mm og 135 mm maskevidde) gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-2">Rist som er beskrevet i kapittel 2 kan benyttes i alle tråltyper.</article><article class="legalP" id="kapittel-1-ledd-3">Ved bruk av rist som beskrevet i kapittel 2.1 i russiske firepanelstråler kan forlengelse utelates.</article><article class="legalP" id="kapittel-1-ledd-4">Rist som beskrevet i kapittel 3 kan bare benyttes i russiske firepanelstråler.</article><article class="legalP" id="kapittel-1-ledd-5">Fiskeridirektøren kan gi tillatelse til at det kan benyttes andre risttyper enn de risttyper som er beskrevet i denne forskrift. Adgangen til å benytte andre risttyper kan bare gis etter søknad til Fiskeridirektoratet og på de vilkår som fremgår av tillatelsen.</article> <article class="defaultP" margin-top="true">Overskrift til nytt underkapittel 2.1 settes inn foran § 5 og skal lyde:</article> <article class="defaultP" margin-top="true"><i>Kap. 2.1. Krav til Sort-X sorteringsristsystem</i></article> <article class="defaultP" margin-top="true">§ 7 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-5-punkt-1"><span class="miscHeadline"><i>Nettseksjonen</i></span><article class="legalP" id="kapittel-1-ledd-5-punkt-1-ledd-1">Nettseksjonen som bærer selve sorteringssystemet skal ha en omkrets i forkant og akterkant på 112 masker (2 x 56 masker) og en lengde på 39,5 masker i 135 mm maskevidde.</article><article class="legalP" id="kapittel-1-ledd-5-punkt-1-ledd-2">På undersiden av nettseksjonen kan det festes en slitematte eller et slitenett på inntil 2 meters lengde dersom matten eller nettet kun festes i forkant og langs sidene. Forkant av matten eller nettet festes maskerett med forkant av 2. hovedrist.</article></article></li></ul></article> <article class="defaultP" margin-top="true">§ 8 bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-1-ledd-5-punkt-2"><span class="miscHeadline"><i>Nettseksjonen</i></span><article class="legalP" id="kapittel-1-ledd-5-punkt-2-ledd-1">Nettseksjonen som bærer selve sorteringssystemet skal ha en omkrets i forkant og akterkant på 112 masker (2 x 56 masker) og en lengde på 26 masker i 135 mm maskevidde.</article><article class="legalP" id="kapittel-1-ledd-5-punkt-2-ledd-2">På undersiden av nettseksjonen kan det festes en slitematte eller et slitenett på inntil 2 meters lengde dersom matten eller nettet kun festes i forkant og langs sidene. Forkant av matten eller nettet festes maskerett med forkant av 2. hovedrist.</article></article></li></ul></article> <article class="defaultP" margin-top="true">Overskrift til nytt underkapittel 2.2 settes inn foran § 10 og skal lyde:</article> <article class="defaultP" margin-top="true"><i>Kap. 2.2. Krav til enkelt sorteringsristsystem (modifisert Sort-V)</i></article> <article class="defaultP" margin-top="true">Nye § 10 – § 13 skal lyde:</article> <article class="defaultP" margin-top="true"><strong>§ 10.</strong> <i>Materiale</i></article><article class="legalP" id="kapittel-1-ledd-6">Det skal benyttes syrefast stål (18,12, A4) i sorteringsristen.</article> <article class="defaultP" margin-top="true"><strong>§ 11.</strong> <i>Montering</i></article><article class="legalP" id="kapittel-1-ledd-7">Sorteringsristsystemet, som består av en nettseksjon der rist, løftepanel og ledepanel er montert og en forlengelse, skal monteres inn mellom trålens belg og trålens forlengelse eller sekk.</article><article class="legalP" id="kapittel-1-ledd-8">Sorteringsrist, løftepanel og ledepanel monteres inn i nettseksjonen som vist på figur 1 og 2 i vedlegg 3. Sorteringsristens fremre 130 cm innmonteres over en seksjonslengde på maks 112 cm målt på strukket lin fra ristens festepunkt A1 og A2 (figur 6, vedlegg 3) mot sideleis til tangerende punkt på lin i forkant av rist.</article><article class="legalP" id="kapittel-1-ledd-9">I nettseksjonen der sorteringsristen er montert skal det monteres fløytkuler for å nøytralisere vekten av sorteringsristen, slik det fremgår av § 12. Fløytkulene skal være 8″ (200 mm) i diameter.</article><article class="legalP" id="kapittel-1-ledd-10">For å holde sorteringsristsystemet i rett posisjon skal det på hver side monteres en 7 mm stålkjetting som festes med GM-lås til ristens øvre fremre hjørner og i sideleisen (sammenføyning mellom overpanelet og underpanelet) bak risten som vist på figurene 1, 2 og 9 i vedlegg 3.</article> <article class="defaultP" margin-top="true"><strong>§ 12.</strong> <i>Utforming av sorteringsristsystemet</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><span class="miscHeadline"><i>Risten</i></span><article class="legalP" id="kapittel-1-ledd-10-punkt-1-ledd-1">Risten som benyttes skal ha følgende minimum lengde og bredde: <ul class="defaultList"><li><article class="listArticle" id="kapittel-1-ledd-10-punkt-1-ledd-1-punkt-1"><article class="legalP" id="kapittel-1-ledd-10-punkt-1-ledd-1-punkt-1-ledd-1">Ramme lengde: 1.750 mm</article></article></li><li><article class="listArticle" id="kapittel-1-ledd-10-punkt-1-ledd-1-punkt-2"><article class="legalP" id="kapittel-1-ledd-10-punkt-1-ledd-1-punkt-2-ledd-1">Ramme bredde: 1.234 mm</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><span class="miscHeadline"><i>Nettseksjonen</i></span><article class="legalP" id="kapittel-1-ledd-10-punkt-2-ledd-1">Nettseksjonen hvor risten, løftepanelet, ledepanelet og støttekjettingene er innmontert, skal være formet som en sylinder med omkrets i forkant og akterkant på 104 masker (2 x 52 masker) og en lengde på 60 masker i minimum 135 mm maskevidde.</article><article class="legalP" id="kapittel-1-ledd-10-punkt-2-ledd-2">På undersiden av nettseksjonen kan det festes en slitematte eller et slitenett på inntil 2 meters lengde dersom matten eller nettet kun festes i forkant og langs sidene. Forkant av matten eller nettet festes i forkant 1 meter fremfor sorteringsristens bakkant.</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><span class="miscHeadline"><i>Løftepanel</i></span><article class="legalP" id="kapittel-1-ledd-10-punkt-3-ledd-1">Løftepanelet skal være innmontert i underpanelet og langs stolpe opp mot sideleis. Deretter skal løftepanelet være montert langs 6 masker i sideleis før det monteres ned langs stolpe mot bunn i underpanelet. Det skal være 4 masker mellom bakerste punkt for løftepanel langs leis og fremre hjørner av sorteringsrist. Maskevidden i løftepanelet skal være maksimum 60 mm, og løftepanelet skal ha en minimums og maksimums bredde på henholdsvis 45 masker (fremme og bak) og 115 masker (på midten). Under løftepanelets fremre del skal det være montert 5 fløytkuler. Løftepanelet skal være laget i P.E. (courlene).</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><span class="miscHeadline"><i>Ledepanel</i></span><article class="legalP" id="kapittel-1-ledd-10-punkt-4-ledd-1">Ledepanelet skal ha en bredde på 60 masker og en lengde som tilsvarer lengden av stolpene i nettseksjonen det er montert langs, pluss 10%. Ledepanelet skal ha en maskevidde på maksimum 60 mm og skal være laget i P.E. (courlene).</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-5"><span class="miscHeadline"><i>Fløytkuler</i></span><article class="legalP" id="kapittel-1-ledd-10-punkt-5-ledd-1">For å nøytralisere vekten av risten skal det benyttes 17 fløytkuler. 7 kuler monteres langs forkant av risten. 5 kuler monteres på hver side av risten langs maskeleisen fra ristens fremre hjørner og bak mot enden av ledepanelet. Kulene skal monteres tett og skal sitte rett over sidene på risten.</article></article></li><li data-li-identifier="f)" data-name="f)"><article class="listArticle" id="kapittel-1-ledd-10-punkt-6"><span class="miscHeadline"><i>Støttekjettinger</i></span><article class="legalP" id="kapittel-1-ledd-10-punkt-6-ledd-1">På hver side av sorteringsristen skal det monteres en støttekjetting. Kjettingene skal monteres i ristens øvre hjørner og bakover for feste i sideleis (sammenføyning mellom overpanelet og underpanelet). Støttekjettingene skal være festet i leisen 0 til 35 cm foran bakenden på nettseksjonen. Lengden på støttekjettingen skal være 112 cm pluss lengden fra ristens festepunkt i leis til støttekjettingenes festepunkt på leis. For å ha et stødig festepunkt til støttekjetting i leis, kan det bendsles fast en 20 til 25 cm lang kjetting fra bakenden av nettseksjonen og forover. Lengden på støttekjettingen måles fra innsiden av enden av GM-lås på risten, til innsiden av enden av GM-lås som er festet i leis.</article></article></li><li data-li-identifier="g)" data-name="g)"><article class="listArticle" id="kapittel-1-ledd-10-punkt-7"><span class="miscHeadline"><i>Forlengelsen</i></span><article class="legalP" id="kapittel-1-ledd-10-punkt-7-ledd-1">Foran nettseksjonen hvor sorteringsristen, løftepanelet, ledepanelet og støttekjettingene er montert skal det være montert en minimum 8 meter lang nettseksjon (forlengelse). Forlengelsens omkrets skal være 160 masker (2 x 80 masker) i forkant, skråskjært ned til 100 masker (2 x 50 masker). I denne delen av forlengelsen skal det fortrinnsvis benyttes samme maskevidde og materiale som i belgen, men med dobbel tråd. Bakerste del av forlengelsen skal være rettskåret med en omkrets på 104 masker (2 x 52 masker) og med en minimum lengde på 22,5 masker. I bakerste del av forlengelsen kan det benyttes P.E. (courlene) eller P.A. (nylon) som materiale.</article></article></li></ul><p class="leddfortsettelse"><strong>§ 13.</strong> <i>Fiskeutslipp</i></p></article><article class="legalP" id="kapittel-1-ledd-11">I trålens overpanel skal det være et fiskeutslipp for å lede bort utsortert fisk fra fangstredskapen.</article><article class="legalP" id="kapittel-1-ledd-12">Fiskeutslippet utformes slik at alt lin mellom maskeleisene fra ristens fremre hjørner og bak til ledepanelets bakre hjørner skal være fjernet.</article> <article class="defaultP" margin-top="true">§ 10 – § 17 blir til § 14 – § 21.</article> <article class="defaultP" margin-top="true">Delen <i>Vedlegg</i> skal lyde:</article><article class="legalP" id="kapittel-1-ledd-13">Ristsystemet Sort-X, slik det fremgår av vedlagte spesifikasjoner og tegninger (vedlegg 1 og 2), oppfyller de krav som stilles til utforming og innmontering av sorteringsrist i torsketrål i henhold til kapittel 2.1.</article><article class="legalP" id="kapittel-1-ledd-14">Ristsystemet enkel sorteringssystem (modifisert Sort-V), slik det fremgår av vedlagte spesifiksasjoner og tegninger (vedlegg 3), oppfyller de krav som stilles til utforming og innmontering av sorteringsrist i torsketrål i henhold til kapittel 2.2.</article><article class="legalP" id="kapittel-1-ledd-15">Ristsystemet Sort-V, slik det fremgår av vedlagte spesifikasjoner og tegninger (vedlegg 4 og 5), oppfyller de krav som stilles til utforming og innmontering av sorteringsrist i torsketrål i henhold til kapittel 3.</article><article class="legalP" id="kapittel-1-ledd-16">Vedlegg 6 viser et oversiktskart der forskriftens virkeområde fremkommer.</article><article class="legalP" id="kapittel-1-ledd-17">Vedleggene finnes på: <i> http://www.fiskeridir.no/sider/pdf/torsk.pdf .</i></article><article class="legalP" id="kapittel-1-ledd-18">For å lese/skrive ut disse filene, trenger du Acrobat Reader. Dersom du ikke har installert programmet på din datamaskin, gå til <i> http://www.adobe.com/products/acrobat/readermain.html </i> for å laste det ned.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-30-885/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>