<!DOCTYPE html><html lang="no"><head><title>Forskrift om endring i forskrift om folkeregistrering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-01-1248</dd><dt class="dokid">DokumentID</dt><dd class="dokid">LTI/forskrift/2001-11-01-1248</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-03-04-161</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1970-01-16-1</li><li>forskrift/1970-01-16-2</li><li>forskrift/1991-01-11-10</li></ul></dd><dt class="dateOfPublication">Kunngjort</dt><dd class="dateOfPublication">2001-11-13</dd><dt class="journalNumber">Journalnummer</dt><dd class="journalNumber">2001-1227</dd><dt class="titleShort">Korttittel</dt><dd class="titleShort">Endr. i forskrift om folkeregistrering</dd><dt class="title">Tittel</dt><dd class="title">Forskrift om endring i forskrift om folkeregistrering.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 1. november 2001 med hjemmel i lov av 16. januar 1970 nr. 1 om folkeregistrering, jf. kgl.res. av 16. januar 1970 nr. 2 og Kronprinsreg.res. av 11. januar 1991 nr. 10.</dd><dt class="refid">RefID</dt><dd class="refid">forskrift/2001-11-01-1248</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om folkeregistrering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-01-1248" id="dokument"><h1>Forskrift om endring i forskrift om folkeregistrering.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-01-1248/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. mars 1994 nr. 161 om folkeregistrering gjøres følgende endringer:</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-2">Folkeregisteret i innflyttingskommunen avgjør om de(n) som har meldt flytting, skal registreres som bosatt i kommunen eller ikke. Avgjørelsen er et enkeltvedtak. Klageorgan er fylkesskattekontoret i det fylket folkeregisteret ligger. For folkeregisteret i Oslo er Sentralkontoret klageorgan. Det samme gjelder der folkeregisteret er klager.</article> <article class="defaultP" margin-top="true">§ 22 første ledd skal lyde:</article><article class="legalP" id="kapittel-1-ledd-3">Folkeregisteret avgjør om den som har meldt flytting, skal registreres på det nye bostedet eller ikke. Avgjørelsen er et enkeltvedtak. Klageorgan er fylkesskattekontoret i det fylket folkeregisteret ligger. For folkeregisteret i Oslo er Sentralkontoret klageorgan.</article> <article class="defaultP" margin-top="true">§ 23 skal lyde:</article><article class="legalP" id="kapittel-1-ledd-4">Får folkeregisteret kjennskap til at en person oppholder seg på et annet bosted i kommunen, skal folkeregisteret uten ugrunnet opphold undersøke saken. Dersom folkeregisteret kommer til at vedkommende etter § 2 skal regnes som bosatt på det nye bostedet, skal folkeregisteret umiddelbart fatte vedtak om det. Avgjørelsen er et enkeltvedtak. Klageorgan er fylkesskattekontoret i det fylket folkeregisteret ligger. For folkeregisteret i Oslo er Sentralkontoret klageorgan.</article> <article class="defaultP" margin-top="true">§ 32 nr. 2 annet og nytt tredje ledd skal lyde:</article><article class="legalP" id="kapittel-1-ledd-5">Dersom vilkårene etter første ledd fremstår som uforholdsmessig vanskelige å oppfylle, eller fylkesskattekontoret av andre grunner finner å kunne fravike disse, kan likevel annen form for dokumentasjon godtas dersom denne ut fra de øvrige opplysninger som fremkommer i saken, virker troverdig. Unntatt her er de tilfelle der antall personnumre for den omsøkte fødselsdag og -måned er svært lavt. I slike tilfelle kan likevel den registrerte fødselsdato forbli uendret.</article><article class="legalP" id="kapittel-1-ledd-6">Fylkesskattekontoret i det fylket søkeren er bostedsregistrert på søknadstidspunktet fatter vedtak i saker om endring av fastsatt fødselsdato. For Oslo er det folkeregisteret som fatter vedtak. Klageorgan er Sentralkontoret.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-01-1248/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2002.</article></section></main></body></html>