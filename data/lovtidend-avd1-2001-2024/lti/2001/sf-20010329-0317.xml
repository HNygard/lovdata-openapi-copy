<!DOCTYPE html><html lang="no"><head><title>Forskrift om begrensning av adgangen til rom eller oppholdssted for klauvdyr, samt om desinfeksjon av kjøretøy, i forbindelse med utbrudd av munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-29-317</dd><dt class="dokid">DokumentID</dt><dd class="dokid">LTI/forskrift/2001-03-29-317</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-03-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-02-159</li><li>forskrift/2001-03-14-242</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§10</li></ul></dd><dt class="dateOfPublication">Kunngjort</dt><dd class="dateOfPublication">2001-04-06</dd><dt class="journalNumber">Journalnummer</dt><dd class="journalNumber">2001-0379</dd><dt class="titleShort">Korttittel</dt><dd class="titleShort">Begrensning av adgang til rom mv. – klauvsjuke</dd><dt class="title">Tittel</dt><dd class="title">Forskrift om begrensning av adgangen til rom eller oppholdssted for klauvdyr, samt om desinfeksjon av kjøretøy, i forbindelse med utbrudd av munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 29. mars 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 10.</dd><dt class="refid">RefID</dt><dd class="refid">forskrift/2001-03-29-317</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om begrensning av adgangen til rom eller oppholdssted for klauvdyr, samt om desinfeksjon av kjøretøy, i forbindelse med utbrudd av munn- og klauvsjuke.<ul class="tocSubUl"><li>§ 1. Formål og virkeområde</li><li>§ 2. Personer</li><li>§ 3. Andre pattedyr enn klauvdyr</li><li>§ 4. Desinfeksjon av kjøretøy</li><li>§ 5. Dispensasjon</li><li>§ 6. Straffebestemmelser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-29-317" id="dokument"><h1>Forskrift om begrensning av adgangen til rom eller oppholdssted for klauvdyr, samt om desinfeksjon av kjøretøy, i forbindelse med utbrudd av munn- og klauvsjuke.</h1><article class="legalArticle" data-lovdata-URL="LTI/forskrift/2001-03-29-317/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke med personer og andre pattedyr enn klauvdyr, som ankommer Norge fra EU og EFTA, og med kjøretøy som ankommer Norge fra Storbritannia og Nord-Irland.</article></article><article class="legalArticle" data-lovdata-URL="LTI/forskrift/2001-03-29-317/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Personer</span></h2><article class="legalP" id="paragraf-2-ledd-1">Person som i løpet av de siste 3 uker har vært i Storbritannia eller Nord-Irland har ikke adgang til bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg.</article><article class="legalP" id="paragraf-2-ledd-2">Personer som i løpet av de siste 3 uker har vært i regionene Mayenne eller Orne i Frankrike, i Nederland, eller i regionen Louth i Irland har ikke adgang til bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg.</article><article class="legalP" id="paragraf-2-ledd-3">Person som i løpet av de siste 3 døgn har vært i andre land eller regioner i EU enn de som er nevnt i første eller annet ledd eller i andre EFTA-land enn Norge, har ikke adgang til bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg med mindre vedkommende etter ankomst har foretatt grundig kropps- og hårvask og skiftet til tøy og fottøy som ikke er brakt med fra utlandet eller til tøy og fottøy som er vasket etter ankomst.</article><article class="legalP" id="paragraf-2-ledd-4">Gjenstander brakt med fra utlandet, ment til bruk i områder der klauvdyr oppholder seg, skal desinfiseres etter ankomst.</article></article><article class="legalArticle" data-lovdata-URL="LTI/forskrift/2001-03-29-317/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Andre pattedyr enn klauvdyr</span></h2><article class="legalP" id="paragraf-3-ledd-1">Andre pattedyr enn klauvdyr som i løpet av de siste 3 uker har vært i Storbritannia eller Nord-Irland skal ikke føres inn i bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg.</article><article class="legalP" id="paragraf-3-ledd-2">Andre pattedyr enn klauvdyr som i løpet av de siste 3 uker har vært i regionene Mayenne eller Orne i Frankrike, i Nederland, eller i regionen Louth i Irland skal ikke føres inn i bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg.</article><article class="legalP" id="paragraf-3-ledd-3">Andre pattedyr enn klauvdyr som i løpet av de siste 3 døgn har vært i andre land eller regioner i EU enn de som er nevnt i første eller annet ledd eller i andre EFTA-land enn Norge, skal ikke føres inn i bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg med mindre dyret etter ankomst har blitt grundig vasket.</article></article><article class="legalArticle" data-lovdata-URL="LTI/forskrift/2001-03-29-317/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Desinfeksjon av kjøretøy</span></h2><article class="legalP" id="paragraf-4-ledd-1">Kjøretøy som ankommer Norge direkte fra Storbritannia og Nord-Irland skal rengjøres/desinfiseres ved ankomst etter nærmere bestemmelser gitt av Statens dyrehelsetilsyn – distriktsveterinæren.</article></article><article class="legalArticle" data-lovdata-URL="LTI/forskrift/2001-03-29-317/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Statens dyrehelsetilsyn – distriktsveterinæren kan dispensere fra bestemmelsene i denne forskrift og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-03-29-317/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelser</span></h2><article class="legalP" id="paragraf-6-ledd-1">Overtredelse av denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-03-29-317/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks. Fra samme tidspunkt oppheves midlertidig forskrift av 2. mars 2001 nr. 159 om forbud mot at personer fra Storbritannia og Nord-Irland oppsøker rom og andre oppholdssteder for klauvdyr og midlertidig forskrift av 14. mars 2001 nr. 242 om forbud mot at personer fra EU- og EFTA-land med unntak av Storbritannia og Nord-Irland oppsøker rom og andre oppholdssteder for klauvdyr.</article><article class="legalP" id="paragraf-7-ledd-2">§ 2 annet og tredje ledd, samt § 3 annet og tredje ledd gjelder frem til og med 19. april 2001.</article></article></main></body></html>