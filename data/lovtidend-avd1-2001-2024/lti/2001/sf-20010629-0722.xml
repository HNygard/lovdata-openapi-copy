<!DOCTYPE html><html lang="no"><head><title>Forskrift om personellsikkerhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-29-722</dd><dt class="dokid">DokumentID</dt><dd class="dokid">LTI/forskrift/2001-06-29-722</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-03-20-10/§20</li><li>lov/1998-03-20-10/§22</li><li>lov/1998-03-20-10/§23</li><li>lov/1998-03-20-10/§24</li><li>lov/1998-03-20-10/§26</li><li>lov/1992-12-04-126/§12</li></ul></dd><dt class="dateOfPublication">Kunngjort</dt><dd class="dateOfPublication">2001-06-29</dd><dt class="journalNumber">Journalnummer</dt><dd class="journalNumber">2001-0820</dd><dt class="titleShort">Korttittel</dt><dd class="titleShort">Forskrift om personellsikkerhet</dd><dt class="title">Tittel</dt><dd class="title">Forskrift om personellsikkerhet.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 29. juni 2001 med hjemmel i lov av 20. mars 1998 nr. 10 om forebyggende sikkerhetstjeneste (sikkerhetsloven) § 20 femte ledd, § 22 andre ledd, § 23 tredje og femte ledd, § 24 sjette ledd og § 26 og lov av 4. desember 1992 nr. 126 om arkiv § 12. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2001-06-29-722</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om personellsikkerhet.<ul class="tocSubUl"><li>Kapittel 1. Alminnelige bestemmelser<ul class="tocSubUl"><li>§ 1-1. Formål og virkeområde</li><li>§ 1-2. Definisjoner og forkortelser</li></ul></li><li>Kapittel 2. Når sikkerhetsklarering og autorisasjon skal gjennomføres<ul class="tocSubUl"><li>§ 2-1. Krav om sikkerhetsklarering og autorisasjon</li><li>§ 2-2. Sikkerhetsklarering og autorisasjon av utenlandske statsborgere</li></ul></li><li>Kapittel 3. Gjennomføring av personkontroll<ul class="tocSubUl"><li>§ 3-1. Iverksettelse av personkontroll</li><li>§ 3-2. Personer som inngår i personkontrollen</li><li>§ 3-3. Anmodning om sikkerhetsklarering og personkontroll</li><li>§ 3-4. Registre og andre kilder som er relevante for personkontroll</li><li>§ 3-5. Innhenting av personkontrollopplysninger fra fremmede stater</li><li>§ 3-6. Utlevering av opplysninger til fremmede stater eller internasjonale organisasjoner</li><li>§ 3-7. Personhistorikk</li></ul></li><li>Kapittel 4. Sikkerhetsklarering<ul class="tocSubUl"><li>§ 4-1. Klareringsmyndighet</li><li>§ 4-2. Sikkerhetssamtale</li><li>§ 4-3. Fastsettelse av sikkerhetsklareringsnivå</li><li>§ 4-4. Underretning om klareringsavgjørelser</li><li>§ 4-5. Begrunnelse og klage</li><li>§ 4-6. Klareringsbevis</li><li>§ 4-7. Register over klareringsavgjørelser</li><li>§ 4-8. Gyldighetstid og -område for sikkerhetsklarering</li></ul></li><li>Kapittel 5. Autorisasjon<ul class="tocSubUl"><li>§ 5-1. Autorisasjonsansvarlig</li><li>§ 5-2. Vilkår for å gi autorisasjon</li><li>§ 5-3. Nødautorisasjon</li><li>§ 5-4. Autorisasjon for tilgang til ATOMAL informasjon</li><li>§ 5-5. Autorisasjonssamtale</li><li>§ 5-6. Autorisasjonsliste</li><li>§ 5-7. Autorisasjonsbevis</li><li>§ 5-8. Ufordelaktige autorisasjonsavgjørelser</li></ul></li><li>Kapittel 6. Administrative bestemmelser<ul class="tocSubUl"><li>§ 6-1. Forholdet til bestemmelsene om informasjonssikkerhet</li><li>§ 6-2. Gradering og merking</li><li>§ 6-3. Blanketter</li><li>§ 6-4. Spredning og oppbevaring av personkontrollopplysninger</li><li>§ 6-5. Elektronisk behandling</li><li>§ 6-6. Journalføring</li><li>§ 6-7. Forsendelse</li><li>§ 6-8. Bevaring</li><li>§ 6-9. Kassasjon</li><li>§ 6-10. Avlevering til Arkivverket</li><li>§ 6-11. Omkostninger</li></ul></li><li>Kapittel 7. Overgangsbestemmelser og ikrafttredelse<ul class="tocSubUl"><li>§ 7-1. Overgangsbestemmelser</li><li>§ 7-2. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-29-722" id="dokument"><h1>Forskrift om personellsikkerhet.</h1><section class="section" data-name="kap1" id="kapittel-1" data-lovdata-URL="LTI/forskrift/2001-06-29-722/KAPITTEL_1"><h2>Kapittel 1. Alminnelige bestemmelser</h2><article class="legalArticle" data-lovdata-URL="LTI/forskrift/2001-06-29-722/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål og virkeområde</span></h3><article class="legalP" id="kapittel-1-paragraf-1-ledd-1">Forskriften har samme formål og virkeområde som sikkerhetsloven.</article></article><article class="legalArticle" data-lovdata-URL="LTI/forskrift/2001-06-29-722/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner og forkortelser</span></h3><article class="legalP" id="kapittel-1-paragraf-2-ledd-1">I forskriften forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Personellsikkerhet;</i> tiltak, handlinger og vurderinger for å hindre at personer som vil kunne utgjøre en sikkerhetsrisiko, plasseres eller er plassert slik at risikoen aktualiseres.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Anmodende myndighet;</i> et forvaltningsorgan som i egenskap av eller på vegne av autorisasjonsansvarlig anmoder om personkontroll.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Suspensjon;</i> midlertidig tilbakekallelse for en angitt tidsperiode eller frem til en bestemt hendelse finner sted eller en bestemt avgjørelse fattes.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>ATOMAL;</i> betegnelse på skjermingsverdig informasjon beskrevet i NATOs bestemmelser C-M(64)39 og C-M(68)41.</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Nærstående personer;</i> ektefelle, partner, samboer, (herunder tidligere ektefelle, partner eller samboer de siste tre år), forelder til felles barn, barn (herunder ste-, adoptiv- eller fosterbarn), foreldre (herunder ste-, adoptiv- eller fosterforeldre) og søsken (herunder ste-, adoptiv-, foster- eller halvsøsken).</article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Samboer;</i> personer som lever sammen i et ekteskapslignende forhold og har felles husholdning utover en tidsramme på 3 måneder.</article></article></li></ul></article><article class="legalP" id="kapittel-1-paragraf-2-ledd-2">For øvrig gjelder definisjonene i sikkerhetsloven § 3 og forskrift om sikkerhetsadministrasjon § 1-2.</article><article class="legalP" id="kapittel-1-paragraf-2-ledd-3">Nasjonal sikkerhetsmyndighet er i denne forskrift forkortet med NSM.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-06-29-722/KAPITTEL_2"><h2>Kapittel 2. Når sikkerhetsklarering og autorisasjon skal gjennomføres</h2><article class="legalArticle" data-lovdata-URL="LTI/forskrift/2001-06-29-722/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Krav om sikkerhetsklarering og autorisasjon</span></h3><article class="legalP" id="kapittel-2-paragraf-1-ledd-1">Autorisasjonsansvarlig skal fastsette hvilke klarerings- og autorisasjonsnivåer som kreves for å få tilgang til virksomhetens sikkerhetsgraderte informasjon eller adgang til områder hvor slik informasjon håndteres. Høyeste klarerings- og autorisasjonsnivå skal ikke overstige den sikkerhetsgrad som vedkommende virksomhet er autorisert for i samsvar med forskrift om informasjonssikkerhet § 3-1 og § 3-2.</article></article><article class="legalArticle" data-lovdata-URL="LTI/forskrift/2001-06-29-722/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Sikkerhetsklarering og autorisasjon av utenlandske statsborgere</span></h3><article class="legalP" id="kapittel-2-paragraf-2-ledd-1">Sikkerhetsklarering og autorisasjon av utenlandske statsborgere kan bare gjøres gjeldende for tilgang til norsk sikkerhetsgradert informasjon. Tilgang til fremmede staters tilsvarende informasjon kan bare gis dersom vedkommende er borger av denne stat eller tillatelse er gitt av statens kompetente myndigheter. Tilgang til informasjon gradert av eller tilhørende en internasjonal organisasjon kan bare gis dersom staten vedkommende er borger av er medlem av organisasjonen, eller organisasjonen har gitt tillatelse til det.</article><article class="legalP" id="kapittel-2-paragraf-2-ledd-2">Virksomhet som har behov for å autorisere utenlandske statsborgere, kan bare autorisere etter at tillatelse er innhentet fra vedkommende departement i hvert enkelt tilfelle. NSM kan når særlige hensyn taler for det gi det enkelte departement dispensasjon fra å gi slike tillatelser.</article><article class="legalP" id="kapittel-2-paragraf-2-ledd-3">Før autorisasjon gis for tilgang til informasjon gradert KONFIDENSIELT eller høyere skal vedkommende inneha norsk sikkerhetsklarering. En klareringsmyndighet skal legge til grunn for sin klareringsavgjørelse en sikkerhetsklarering fra fremmed stat eller internasjonal organisasjon dersom dette følger av sikkerhetsavtale mellom Norge og vedkommende stat eller organisasjon.</article><article class="legalP" id="kapittel-2-paragraf-2-ledd-4">Personer som er statsløse eller har dobbelt statsborgerskap og uttrykker ønske om å opprettholde sitt utenlandske statsborgerskap, skal sikkerhetsklareres og autoriseres etter bestemmelsene for utenlandske statsborgere. Dersom vedkommende frasier seg sitt utenlandske statsborgerskap eller ikke frivillig kan frasi seg dette, skal klareringsavgjørelsen foretas etter bestemmelsene for norske statsborgere. I alle tilfelle skal det foretas en særskilt vurdering av om personens tilknytning til vedkommende stat utgjør en risiko for at personen vil kunne handle i strid med sikkerhetsmessige interesser.</article><article class="legalP" id="kapittel-2-paragraf-2-ledd-5">For sikkerhetsklarering og autorisasjon av statsborgere fra stater tilsluttet EØS-avtalen gjelder bestemmelsene i denne paragrafen, jf. EØS-lovens artikler 28 og 123.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-06-29-722/KAPITTEL_3"><h2>Kapittel 3. Gjennomføring av personkontroll</h2><article class="legalArticle" data-lovdata-URL="LTI/forskrift/2001-06-29-722/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Iverksettelse av personkontroll</span></h3><article class="legalP" id="kapittel-3-paragraf-1-ledd-1">Personkontroll skal iverksettes ved behov for sikkerhetsklarering i samsvar med sikkerhetsloven § 19, reklarering i samsvar med denne forskrifts § 4-8 og leverandørklarering i samsvar med sikkerhetsloven § 28. Virksomheten skal ved anmodning om personkontroll begrunne klareringsbehovet, og om nødvendig dokumentere det.</article><article class="legalP" id="kapittel-3-paragraf-1-ledd-2">Ved reklarering i henhold til § 4-8 skal personkontrollen tilsvare ordinær personkontroll for angitt sikkerhetsgrad, med mindre NSM bestemmer noe annet i det enkelte tilfelle. Ved revurdering av sikkerhetsklarering i samsvar med sikkerhetsloven § 24 er samtykke til personkontroll i samsvar med sikkerhetsloven § 20 andre ledd tilstrekkelig for hele klareringens gyldighetstid, med mindre særlige forhold tilsier at nytt samtykke innhentes.</article><article class="legalP" id="kapittel-3-paragraf-1-ledd-3">Fastsatt personopplysningsblankett skal være utfylt av den som vurderes sikkerhetsklarert. Personopplysningsblanketten skal være utfylt eller ajourført innen de siste ni måneder før klareringsavgjørelsen fattes. Fristen gjelder ikke ved behandling av klage på klareringsavgjørelsen.</article></article><article class="legalArticle" data-lovdata-URL="LTI/forskrift/2001-06-29-722/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Personer som inngår i personkontrollen</span></h3><article class="legalP" id="kapittel-3-paragraf-2-ledd-1">Personkontroll omfatter i tillegg til hovedpersonen følgende personer:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">For KONFIDENSIELT (eventuelt NATO CONFIDENTIAL/tilsvarende) kan personkontrollen i særlige tilfeller gjennomføres for nærstående personer.</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">For HEMMELIG (eventuelt NATO SECRET/tilsvarende) skal personkontrollen gjennomføres for ektefelle, samboer eller partner, og i særlige tilfelle for andre nærstående personer.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">For STRENGT HEMMELIG (eventuelt COSMIC TOP SECRET/tilsvarende) skal personkontrollen gjennomføres for nærstående personer.</article></article></li></ul></article></article><article class="legalArticle" data-lovdata-URL="LTI/forskrift/2001-06-29-722/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Anmodning om sikkerhetsklarering og personkontroll</span></h3><article class="legalP" id="kapittel-3-paragraf-3-ledd-1">Anmodninger om sikkerhetsklarering skal sendes vedkommende klareringsmyndighet, med mindre NSM har bestemt noe annet for det enkelte tilfelle eller for saker av en bestemt art. Deretter skal klareringsmyndigheten sende anmodning om personkontroll til NSM som gjennomfører personkontroll ved innhenting av opplysninger i samsvar med § 3-4.</article><article class="legalP" id="kapittel-3-paragraf-3-ledd-2">Anmodning om sikkerhetsklarering for COSMIC TOP SECRET skal sendes til NSM via vedkommendes ordinære klareringsmyndighet.</article><article class="legalP" id="kapittel-3-paragraf-3-ledd-3">Ved sikkerhetsklarering av utenlandske statsborgere skal behovet for sikkerhetsklarering begrunnes særskilt og sendes til vedkommende departement. Før klareringsavgjørelse fattes skal departementet oversende saken med personkontrollopplysninger og begrunnelse til NSM for uttalelse.</article></article><article class="legalArticle" data-lovdata-URL="LTI/forskrift/2001-06-29-722/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Registre og andre kilder som er relevante for personkontroll</span></h3><article class="legalP" id="kapittel-3-paragraf-4-ledd-1">NSM kan for personkontroll kreve å få utlevert opplysninger fra:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Bøteregisteret (BOT).</article></article></li><li data-li-identifier="2." data-name="2."><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">Det sentrale straffe- og politiopplysningsregister (SSP).</article></article></li><li data-li-identifier="3." data-name="3."><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">Straffesaksregister (STRASAK).</article></article></li><li data-li-identifier="4." data-name="4."><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">Politiets arbeidsregistre.</article></article></li><li data-li-identifier="5." data-name="5."><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">Registre ved Politiets overvåkingstjeneste.</article></article></li><li data-li-identifier="6." data-name="6."><article class="listArticle" id="kapittel-3-paragraf-4-ledd-1-punkt-6"><article class="legalP" id="kapittel-3-paragraf-4-ledd-1-punkt-6-ledd-1">Det sentrale personregister (DSP).</article></article></li><li data-li-identifier="7." data-name="7."><article class="listArticle" id="kapittel-3-paragraf-4-ledd-1-punkt-7"><article class="legalP" id="kapittel-3-paragraf-4-ledd-1-punkt-7-ledd-1">NSMs egne registre.</article></article></li><li data-li-identifier="8." data-name="8."><article class="listArticle" id="kapittel-3-paragraf-4-ledd-1-punkt-8"><article class="legalP" id="kapittel-3-paragraf-4-ledd-1-punkt-8-ledd-1">Private kredittopplysningsregistre.</article></article></li><li data-li-identifier="9." data-name="9."><article class="listArticle" id="kapittel-3-paragraf-4-ledd-1-punkt-9"><article class="legalP" id="kapittel-3-paragraf-4-ledd-1-punkt-9-ledd-1">Tilsvarende registre i fremmede stater.</article></article></li></ul></article><article class="legalP" id="kapittel-3-paragraf-4-ledd-2">Dersom opplysninger nevnt i første ledd ikke gir tilstrekkelig grunnlag for en klareringsavgjørelse, kan NSM eller klareringsmyndigheten kreve å få utfyllende opplysninger fra den behandlingsansvarlige for registeret. NSM eller klareringsmyndigheten kan også innhente uttalelser eller kreve å få utlevert fra andre kilder opplysninger omfattet av sikkerhetsloven § 21 i samsvar med lovens § 20 fjerde ledd.</article><article class="legalP" id="kapittel-3-paragraf-4-ledd-3">For nærstående personer som inngår i personkontrollen i samsvar med § 3-2 skal det innhentes opplysninger som nevnt i første ledd nr. 2, 5 og 6. Fra øvrige registre og andre kilder nevnt i første og andre ledd i paragrafen her, kan det for nærstående personer innhentes uttalelser eller kreves å få utlevert opplysninger som antas å kunne ha særlig betydning for hovedpersonens sikkerhetsmessige skikkethet.</article><article class="legalP" id="kapittel-3-paragraf-4-ledd-4">Behandlingsansvarlig skal før utlevering av ubearbeidede personkontrollopplysninger kontrollere opplysningenes kvalitet og gjøre oppmerksom på eventuell usikkerhet vedrørende kvaliteten. Utlevering av personkontrollopplysninger skal skje uten unødig opphold. NSM avtaler med den enkelte behandlingsansvarlige hvordan utlevering av personkontrollopplysninger skal foregå.</article></article><article class="legalArticle" data-lovdata-URL="LTI/forskrift/2001-06-29-722/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Innhenting av personkontrollopplysninger fra fremmede stater</span></h3><article class="legalP" id="kapittel-3-paragraf-5-ledd-1">NSM kan innhente personkontrollopplysninger fra fremmede staters myndigheter dersom det anses nødvendig for å få et tilfredsstillende personkontrollgrunnlag. Hvis NSM finner det hensiktsmessig kan innhentingen skje gjennom andre forvaltningsorganer.</article><article class="legalP" id="kapittel-3-paragraf-5-ledd-2">Forespørsel om personkontrollopplysninger til fremmede stater skal bare inneholde navn, fødselsdato, og adresse i vedkommende stat eller andre faktiske opplysninger som er nødvendige for å identifisere personen det søkes opplysninger om.</article></article><article class="legalArticle" data-lovdata-URL="LTI/forskrift/2001-06-29-722/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Utlevering av opplysninger til fremmede stater eller internasjonale organisasjoner</span></h3><article class="legalP" id="kapittel-3-paragraf-6-ledd-1">NSM kan etter forespørsel opplyse fremmed stat eller internasjonale organisasjoner om en person er gitt sikkerhetsklarering og for hvilken sikkerhetsgrad. Opplysninger om nektelse, tilbakekallelse, nedsettelse eller suspensjon av sikkerhetsklarering skal ikke gis, med mindre det har sikkerhetsmessig betydning for fremmed stat eller internasjonal organisasjon Norge har sikkerhetsmessig samarbeid med.</article><article class="legalP" id="kapittel-3-paragraf-6-ledd-2">I forbindelse med personkontroll som foretas av myndighetene i en stat Norge har et sikkerhetsmessig samarbeide med, kan NSM eller det forvaltningsorgan NSM gir tillatelse utlevere personkontrollopplysninger til vedkommende stat om norske statsborgere eller personer som har eller har hatt opphold i Norge.</article><article class="legalP" id="kapittel-3-paragraf-6-ledd-3">Utlevering etter første og andre ledd kan bare finne sted etter skriftlig anmodning og etter skriftlig samtykke fra den opplysningene gjelder. Opplysningene skal utleveres skriftlig.</article><article class="legalP" id="kapittel-3-paragraf-6-ledd-4">Opplysninger mottatt fra Politiets overvåkingstjenestes registre skal ikke utleveres uten tillatelse fra overvåkingssjefen.</article></article><article class="legalArticle" data-lovdata-URL="LTI/forskrift/2001-06-29-722/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Personhistorikk</span></h3><article class="legalP" id="kapittel-3-paragraf-7-ledd-1">For at en personkontroll skal anses å være tilfredsstillende, må sikkerhetsmessig relevant informasjon for de siste 10 år om personer som inngår i personkontrollen være tilgjengelig. Ved opphold i fremmed stat må Norge ha et sikkerhetsmessig samarbeid med vedkommende stat for at informasjonen kan anses tilgjengelig, jf. § 3-5.</article><article class="legalP" id="kapittel-3-paragraf-7-ledd-2">Etter en individuell helhetsvurdering kan sikkerhetsklarering gis selv om kravet til observasjonstid ikke er oppfylt. I vurderingen skal det legges vekt på om mangel på observasjonstid skyldes kortvarig avbrudd, tjeneste for den norske stat eller humanitære organisasjoner, lav alder eller forhold av liten betydning for sikkerhetsmessig skikkethet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-06-29-722/KAPITTEL_4"><h2>Kapittel 4. Sikkerhetsklarering</h2><article class="legalArticle" data-lovdata-URL="LTI/forskrift/2001-06-29-722/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Klareringsmyndighet</span></h3><article class="legalP" id="kapittel-4-paragraf-1-ledd-1">Fylkesmannen er klareringsmyndighet for personell i fylkeskommunen, kommunene og virksomheter med beredskapsmessig tilknytning til disse. Fylkesmannen er også klareringsmyndighet for personell ansatt hos eller engasjert av leverandør i forbindelse med sikkerhetsgraderte anskaffelser foretatt av en fylkeskommunal eller kommunal virksomhet.</article><article class="legalP" id="kapittel-4-paragraf-1-ledd-2">Personer hos private virksomheter som ikke er leverandører i forbindelse med sikkerhetsgradert anskaffelse, sikkerhetsklareres av det departement som forvalter vedkommende område virksomheten er tilknyttet. Det enkelte departement kan delegere klareringsmyndigheten.</article><article class="legalP" id="kapittel-4-paragraf-1-ledd-3">Ved tvil om hvem som er rett klareringsmyndighet eller dersom det ellers anses nødvendig, fastsetter NSM hvem som skal være klareringsmyndighet.</article><article class="legalP" id="kapittel-4-paragraf-1-ledd-4">En klareringsavgjørelse kan omgjøres av klareringsmyndigheten selv, overordnet departement eller klageinstansen uten at avgjørelsen er påklaget, dersom endringen ikke er til skade for den avgjørelsen gjelder eller avgjørelsen må anses ugyldig.</article><article class="legalP" id="kapittel-4-paragraf-1-ledd-5">En klareringsavgjørelse kan omgjøres av overordnet departement eller klageinstansen selv om vilkårene etter fjerde ledd ikke foreligger, dersom hensynet til rikets selvstendighet og sikkerhet eller andre vitale nasjonale sikkerhetsinteresser tilsier det. Melding om at klareringsavgjørelsen er omgjort, må i så fall sendes vedkommende uten ugrunnet opphold og senest innen tre måneder etter at den opprinnelige avgjørelsen ble fattet.</article><article class="legalP" id="kapittel-4-paragraf-1-ledd-6">Den som er klareringsmyndighet eller utøver denne myndigheten skal inneha sikkerhetsklarering for det høyeste klareringsnivået som vedkommende kan fastsette.</article></article><article class="legalArticle" data-lovdata-URL="LTI/forskrift/2001-06-29-722/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Sikkerhetssamtale</span></h3><article class="legalP" id="kapittel-4-paragraf-2-ledd-1">Ved sikkerhetssamtale har vedkommende rett til å stille med bisitter som personlig støtte. Bisitter skal ikke ta del i samtalen, men kan påse at samtalen avholdes i samsvar med sikkerhetsloven.</article><article class="legalP" id="kapittel-4-paragraf-2-ledd-2">Innholdet i en sikkerhetssamtale skal dokumenteres skriftlig av den som avholder samtalen.</article></article><article class="legalArticle" data-lovdata-URL="LTI/forskrift/2001-06-29-722/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Fastsettelse av sikkerhetsklareringsnivå</span></h3><article class="legalP" id="kapittel-4-paragraf-3-ledd-1">Klareringsmyndigheten skal på bakgrunn av foreliggende personkontrollopplysninger vurdere om sikkerhetsklarering kan gis for anmodet eller lavere nivå.</article></article><article class="legalArticle" data-lovdata-URL="LTI/forskrift/2001-06-29-722/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Underretning om klareringsavgjørelser</span></h3><article class="legalP" id="kapittel-4-paragraf-4-ledd-1">Underretning om klareringsavgjørelsen til anmodende myndighet eller autorisasjonsansvarlig skal skje ved bruk av fastsatt klareringsbevis, jf. § 4-6. Ved sikkerhetsklarering av vernepliktig personell kan underretning skje i listeform isteden for eller i tillegg til klareringsbevis.</article><article class="legalP" id="kapittel-4-paragraf-4-ledd-2">Underretning om negativ klareringsavgjørelse til vedkommende person, med orientering om retten til å be om begrunnelse og om klageadgangen, skal skje skriftlig. Dersom det er praktisk mulig, skal klareringsmyndigheten opplyse om når klareringsspørsmålet kan tas opp til ny vurdering, forutsatt at det da foreligger et klareringsbehov. Dokumentet skal graderes, merkes og sendes i samsvar med § 6-2 og § 6-7.</article><article class="legalP" id="kapittel-4-paragraf-4-ledd-3">Underretning om klareringsavgjørelsen til NSM skal skje skriftlig etter metode fastsatt av NSM. Underretningen skal inneholde personens fulle navn, fødselsnummer, klareringsnivå og dato for avgjørelsen.</article></article><article class="legalArticle" data-lovdata-URL="LTI/forskrift/2001-06-29-722/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Begrunnelse og klage</span></h3><article class="legalP" id="kapittel-4-paragraf-5-ledd-1">Retten til å anmode om begrunnelse og å klage på klareringsavgjørelsen gjelder der sikkerhetsklarering ikke gis, gis for lavere sikkerhetsgrad enn anmodet, tilbakekalles, nedsettes eller suspenderes.</article><article class="legalP" id="kapittel-4-paragraf-5-ledd-2">Klareringsmyndigheten kan gi begrunnelse uten å innhente særskilt uttalelse fra NSM, dersom avgjørelsen er basert på strafferettslige eller disiplinære reaksjoner fra domstol, påtalemyndighet eller forvaltningsorgan, knyttet til den person klareringsavgjørelsen gjelder for.</article><article class="legalP" id="kapittel-4-paragraf-5-ledd-3">I begrunnelsen skal opplysninger fra Politiets overvåkingstjeneste ikke inngå uten at klareringsmyndigheten har innhentet tillatelse fra overvåkingssjefen.</article><article class="legalP" id="kapittel-4-paragraf-5-ledd-4">Fristen for å anmode om begrunnelse eller å klage på klareringsavgjørelsen er tre uker fra den dag underretningen om klareringsavgjørelsen har kommet frem til vedkommende. Dersom det anmodes om begrunnelse, avbrytes klagefristen og ny klagefrist løper fra den dag begrunnelsen eller avslag på å gi begrunnelse har kommet frem til vedkommende.</article><article class="legalP" id="kapittel-4-paragraf-5-ledd-5">Klage skal sendes til autorisasjonsansvarlig. Autorisasjonsansvarlig skal sende saken med relevante tilleggsopplysninger til klareringsmyndigheten. Dersom autorisasjonsansvarlig har grunnlag for å vurdere vedkommendes sikkerhetsmessige skikkethet, skal en uttalelse om dette følge klagen til klareringsmyndigheten.</article><article class="legalP" id="kapittel-4-paragraf-5-ledd-6">Ved klage skal klareringsmyndigheten foreta nødvendige tilleggsundersøkelser og vurdere saken på nytt. Dersom klareringsmyndigheten gir klager fullt medhold, skal underretning skje i samsvar med § 4-4. Dersom klager ikke gis fullt medhold skal klagen med underliggende saksdokumenter og begrunnelse sendes til klageinstansen.</article></article><article class="legalArticle" data-lovdata-URL="LTI/forskrift/2001-06-29-722/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Klareringsbevis</span></h3><article class="legalP" id="kapittel-4-paragraf-6-ledd-1">Klareringsbevis kan utstedes av klareringsmyndighet eller NSM for å bekrefte overfor andre at vedkommende er sikkerhetsklarert for en bestemt sikkerhetsgrad. Klareringsbevis for COSMIC TOP SECRET kan bare utstedes av NSM.</article><article class="legalP" id="kapittel-4-paragraf-6-ledd-2">Klareringsbevis skal oppbevares i saksomslag hos autorisasjonsansvarlig, jf. § 6-3 andre ledd og § 6-4 tredje ledd. Klareringsbevis kan ved tjenstlig behov utlånes i kortere perioder.</article></article><article class="legalArticle" data-lovdata-URL="LTI/forskrift/2001-06-29-722/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Register over klareringsavgjørelser</span></h3><article class="legalP" id="kapittel-4-paragraf-7-ledd-1">Hver enkelt klareringsmyndighet skal føre register over egne klareringsavgjørelser. I tillegg skal NSM føre et sentralt register for alle klareringsavgjørelser.</article><article class="legalP" id="kapittel-4-paragraf-7-ledd-2">Opplysninger fra registrene kan bare utleveres til klareringsmyndigheter og autorisasjonsansvarlige. Dersom det anses nødvendig, kan utlevering også skje til ansvarlig for offentlig register som det innhentes personkontrollopplysninger fra, eller til virksomhet som er leverandør av vare eller tjeneste til forvaltningen hvor det kreves at personell hos leverandøren innehar sikkerhetsklarering.</article></article><article class="legalArticle" data-lovdata-URL="LTI/forskrift/2001-06-29-722/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Gyldighetstid og -område for sikkerhetsklarering</span></h3><article class="legalP" id="kapittel-4-paragraf-8-ledd-1">En sikkerhetsklarering er gyldig i inntil fem år.</article><article class="legalP" id="kapittel-4-paragraf-8-ledd-2">Utfører en person oppgaver som krever sikkerhetsklarering for flere virksomheter i løpet av sikkerhetsklareringens gyldighetstid, skal klareringsavgjørelse fattet av en klareringsmyndighet anses som tilstrekkelig for andre klareringsmyndigheter når det gjelder samme eller lavere sikkerhetsgrad. Dersom anmodet klareringsnivå er høyere enn gjeldende sikkerhetsklarering gitt av annen klareringsmyndighet og ny klareringsmyndighet fatter avgjørelse om at sikkerhetsklarering ikke gis eller gis for lavere sikkerhetsgrad enn den klarering vedkommende allerede har, skal klareringsmyndigheten varsle tidligere klareringsmyndighet. Har tidligere klareringsmyndighet innsigelser mot den nye klareringsavgjørelsen, skal dette meldes tilbake til ny klareringsmyndighet uten ugrunnet opphold. Dersom klareringsmyndighetene ikke blir enige om hvilket klareringsnivå som skal gis, skal saken fremsendes NSM for avgjørelse.</article><article class="legalP" id="kapittel-4-paragraf-8-ledd-3">Reklarering skal gjennomføres uavhengig av klareringens gyldighetstid dersom forhold av sikkerhetsmessig betydning tilsier et slikt behov.</article><article class="legalP" id="kapittel-4-paragraf-8-ledd-4">Person med sikkerhetsklarering for HEMMELIG (NATO SECRET/tilsvarende eller høyere) skal reklareres ved inngåelse av (nytt) ekte-, partner- eller samboerskap.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-06-29-722/KAPITTEL_5"><h2>Kapittel 5. Autorisasjon</h2><article class="legalArticle" data-lovdata-URL="LTI/forskrift/2001-06-29-722/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Autorisasjonsansvarlig</span></h3><article class="legalP" id="kapittel-5-paragraf-1-ledd-1">Virksomhetens leder er ansvarlig for å autorisere personell for tilgang til sikkerhetsgradert informasjon. Dersom virksomheten har et stort autorisasjonsbehov, kan virksomhetens leder delegere myndigheten til å gi autorisasjon. Leverandører og andre private virksomheter som omfattes av sikkerhetsloven autoriserer personell for tilgang til sikkerhetsgradert informasjon som er i virksomhetens besittelse.</article></article><article class="legalArticle" data-lovdata-URL="LTI/forskrift/2001-06-29-722/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Vilkår for å gi autorisasjon</span></h3><article class="legalP" id="kapittel-5-paragraf-2-ledd-1">Autorisasjon kan gis dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">Vedkommende innehar nødvendig sikkerhetsklarering i samsvar med sikkerhetsloven § 19,</article></article></li><li data-li-identifier="2." data-name="2."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">det foreligger et tjenstlig behov for å gi vedkommende tilgang til sikkerhetsgradert informasjon,</article></article></li><li data-li-identifier="3." data-name="3."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">taushetserklæring er undertegnet (og COSMIC-erklæring er undertegnet ved autorisasjon for COSMIC TOP SECRET),</article></article></li><li data-li-identifier="4." data-name="4."><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">vedkommende kjenner de aktuelle sikkerhetsbestemmelser,</article></article></li><li data-li-identifier="5." data-name="5."><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">autorisasjonssamtale har funnet sted,</article></article></li><li data-li-identifier="6." data-name="6."><article class="listArticle" id="kapittel-5-paragraf-2-ledd-1-punkt-6"><article class="legalP" id="kapittel-5-paragraf-2-ledd-1-punkt-6-ledd-1">det ikke foreligger opplysninger som gjør det tvilsomt om vedkommende er sikkerhetsmessig til å stole på, og</article></article></li><li data-li-identifier="7." data-name="7."><article class="listArticle" id="kapittel-5-paragraf-2-ledd-1-punkt-7"><article class="legalP" id="kapittel-5-paragraf-2-ledd-1-punkt-7-ledd-1">identitetskontroll er foretatt.</article></article></li></ul></article><article class="legalP" id="kapittel-5-paragraf-2-ledd-2">Person som etter avgjørelse ikke er gitt sikkerhetsklarering skal ikke gis autorisasjon for BEGRENSET (eventuelt NATO RESTRICTED/tilsvarende), med mindre klareringsmyndigheten gir dispensasjon i det enkelte tilfelle.</article></article><article class="legalArticle" data-lovdata-URL="LTI/forskrift/2001-06-29-722/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Nødautorisasjon</span></h3><article class="legalP" id="kapittel-5-paragraf-3-ledd-1">I nødsituasjoner kan en person autoriseres uten å inneha nødvendig sikkerhetsklarering, dersom det ikke foreligger rimelig tvil om vedkommendes pålitelighet, lojalitet eller sunne dømmekraft, jf. forskrift om sikkerhetsadministrasjon § 5-3.</article><article class="legalP" id="kapittel-5-paragraf-3-ledd-2">Nødautorisasjon for STRENGT HEMMELIG (eventuelt COSMIC TOP SECRET/tilsvarende) kan bare gis til personer som innehar gyldig sikkerhetsklarering for en lavere sikkerhetsgrad, med mindre NSM gir dispensasjon i hvert enkelte tilfelle.</article><article class="legalP" id="kapittel-5-paragraf-3-ledd-3">Nødautorisasjon skal anmerkes spesielt i autorisasjonslisten. Autorisasjonsansvarlig skal uten ugrunnet opphold anmode om sikkerhetsklarering for vedkommende for aktuell sikkerhetsgrad.</article></article><article class="legalArticle" data-lovdata-URL="LTI/forskrift/2001-06-29-722/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Autorisasjon for tilgang til ATOMAL informasjon</span></h3><article class="legalP" id="kapittel-5-paragraf-4-ledd-1">Autorisasjon for tilgang til ATOMAL informasjon krever gyldig sikkerhetsklarering for COSMIC TOP SECRET. Ved første gangs autorisasjon skal klareringen ikke være eldre enn ett år fra den dato autorisasjonen gis.</article><article class="legalP" id="kapittel-5-paragraf-4-ledd-2">Vernepliktige mannskaper skal ikke autoriseres for tilgang til ATOMAL informasjon, med mindre NSM gir dispensasjon.</article><article class="legalP" id="kapittel-5-paragraf-4-ledd-3">NSM fastsetter hvem som skal være autorisasjonsansvarlig for ATOMAL informasjon og hvordan sikkerheten skal håndteres for slik informasjon.</article></article><article class="legalArticle" data-lovdata-URL="LTI/forskrift/2001-06-29-722/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Autorisasjonssamtale</span></h3><article class="legalP" id="kapittel-5-paragraf-5-ledd-1">For å avklare tillitsforholdet mellom autorisasjonsansvarlig og en person i forbindelse med dennes autorisasjon, skal autorisasjonsansvarlig sørge for at det blir avholdt en autorisasjonssamtale med vedkommende.</article><article class="legalP" id="kapittel-5-paragraf-5-ledd-2">Autorisasjonssamtale skal gjennomføres<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-5-ledd-2-punkt-1"><article class="legalP" id="kapittel-5-paragraf-5-ledd-2-punkt-1-ledd-1">før autorisasjon finner sted,</article></article></li><li data-li-identifier="2." data-name="2."><article class="listArticle" id="kapittel-5-paragraf-5-ledd-2-punkt-2"><article class="legalP" id="kapittel-5-paragraf-5-ledd-2-punkt-2-ledd-1">når vedkommende person selv ønsker det,</article></article></li><li data-li-identifier="3." data-name="3."><article class="listArticle" id="kapittel-5-paragraf-5-ledd-2-punkt-3"><article class="legalP" id="kapittel-5-paragraf-5-ledd-2-punkt-3-ledd-1">ved reklarering, eller</article></article></li><li data-li-identifier="4." data-name="4."><article class="listArticle" id="kapittel-5-paragraf-5-ledd-2-punkt-4"><article class="legalP" id="kapittel-5-paragraf-5-ledd-2-punkt-4-ledd-1">når autorisasjonsansvarlig ellers finner grunn til det.</article></article></li></ul></article><article class="legalP" id="kapittel-5-paragraf-5-ledd-3">Ved ansettelse eller engasjement i en virksomhet som sikkerhetsloven gjelder for, skal autorisasjonsansvarlig før gjennomføring av en autorisasjonssamtale anmode siste tidligere arbeidsgiver om at saksomslag for personellsikkerhet med innhold oversendes. Saksomslaget skal oversendes uten ugrunnet opphold.</article><article class="legalP" id="kapittel-5-paragraf-5-ledd-4">Den som avholder en autorisasjonssamtale skal<ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-5-ledd-4-punkt-1"><article class="legalP" id="kapittel-5-paragraf-5-ledd-4-punkt-1-ledd-1">informere om lokale sikkerhetsmessige forhold,</article></article></li><li data-li-identifier="2." data-name="2."><article class="listArticle" id="kapittel-5-paragraf-5-ledd-4-punkt-2"><article class="legalP" id="kapittel-5-paragraf-5-ledd-4-punkt-2-ledd-1">forsikre seg om at vedkommende kjenner sikkerhetsmessige risikofaktorer og aktuelle sikkerhetsbestemmelser,</article></article></li><li data-li-identifier="3." data-name="3."><article class="listArticle" id="kapittel-5-paragraf-5-ledd-4-punkt-3"><article class="legalP" id="kapittel-5-paragraf-5-ledd-4-punkt-3-ledd-1">kontrollere at opplysninger avgitt i personopplysningsblanketten er korrekte og oppdaterte, og</article></article></li><li data-li-identifier="4." data-name="4."><article class="listArticle" id="kapittel-5-paragraf-5-ledd-4-punkt-4"><article class="legalP" id="kapittel-5-paragraf-5-ledd-4-punkt-4-ledd-1">få eventuelle ytterligere opplysninger av sikkerhetsmessig betydning.</article></article></li></ul></article><article class="legalP" id="kapittel-5-paragraf-5-ledd-5">For personer med kortvarig behov for autorisasjon, f.eks. elever ved skoler og kurs og vernepliktige mannskaper, kan individuell autorisasjonssamtale erstattes av en felles orientering om sikkerhetsmessige risikofaktorer og aktuelle sikkerhetsbestemmelser. Det skal likevel orienteres om den rett den enkelte har til å kreve individuell autorisasjonssamtale.</article><article class="legalP" id="kapittel-5-paragraf-5-ledd-6">Autorisasjonssamtalen skal tilpasses den sikkerhetsgrad autorisasjonen gjelder for. Ved autorisasjon for STRENGT HEMMELIG (eventuelt COSMIC TOP SECRET/tilsvarende) skal autorisasjonssamtale gjennomføres minst hvert annet år.</article></article><article class="legalArticle" data-lovdata-URL="LTI/forskrift/2001-06-29-722/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Autorisasjonsliste</span></h3><article class="legalP" id="kapittel-5-paragraf-6-ledd-1">Det skal foreligge en oppdatert liste over autorisert personell ved virksomheten. Listen skal være signert av autorisasjonsansvarlig.</article><article class="legalP" id="kapittel-5-paragraf-6-ledd-2">Autorisasjonslisten skal inneholde opplysninger om den enkeltes navn, saksfelt eller stilling, klareringsnivå, autorisasjonsnivå, og dato for henholdsvis klarerings- og autorisasjonsavgjørelsen. Negative klarerings- eller autorisasjonsavgjørelser skal ikke fremgå av listen.</article><article class="legalP" id="kapittel-5-paragraf-6-ledd-3">Autorisasjonslisten skal være tilgjengelig for personell på tjenestestedet som fordeler sikkerhetsgradert informasjon eller gir adgang til sperrede områder, blant annet arkiv, kommunikasjonssenter og datasentral.</article></article><article class="legalArticle" data-lovdata-URL="LTI/forskrift/2001-06-29-722/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Autorisasjonsbevis</span></h3><article class="legalP" id="kapittel-5-paragraf-7-ledd-1">Ved tjenstlig behov kan autorisasjonsansvarlig utstede et dokument som bekrefter overfor andre at vedkommende er autorisert for å kunne behandle informasjon med angitt sikkerhetsgrad. Autorisasjonsbeviset skal påføres en tidsbegrensning tilsvarende varigheten av det bestemte oppdrag, kurs eller lignende som beviset gjelder for.</article></article><article class="legalArticle" data-lovdata-URL="LTI/forskrift/2001-06-29-722/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Ufordelaktige autorisasjonsavgjørelser</span></h3><article class="legalP" id="kapittel-5-paragraf-8-ledd-1">Foreligger det rimelig grunn til tvil om en person er sikkerhetsmessig til å stole på, jf. § 5-2 første ledd nr. 6, skal autorisasjonsansvarlig søke å avklare uklare forhold, eventuelt ved å avholde autorisasjonssamtale. Dersom det etter en ny vurdering fortsatt er tvil, skal autorisasjon foreløpig ikke gis eller gitt autorisasjon suspenderes inntil klareringsmyndigheten har avgjort om nødvendig sikkerhetsklarering kan opprettholdes. Klareringsmyndigheten skal underrettes med begrunnelse for avgjørelsen. Dersom klareringsmyndigheten kommer frem til at nødvendig sikkerhetsklarering ikke kan gis, skal autorisasjon fortsatt ikke gis eller suspendert autorisasjon tilbakekalles eller nedsettes i samsvar med gitt klareringsnivå. Opprettholdes klareringen, kan autorisasjonsansvarlig ikke tilbakekalle eller nedsette autorisasjonen på grunnlag av de innberettede forhold.</article><article class="legalP" id="kapittel-5-paragraf-8-ledd-2">Ved tilbakekallelse, nedsettelse eller suspensjon av en tidligere gitt sikkerhetsklarering, skal autorisasjonsansvarlig uten ugrunnet opphold bringe vedkommendes autorisasjon i samsvar med klareringsmyndighetens avgjørelse.</article><article class="legalP" id="kapittel-5-paragraf-8-ledd-3">Ved en ufordelaktig autorisasjonsavgjørelse skal den avgjørelsen gjelder skriftlig og uoppfordret gjøres kjent med resultatet og at det vil bli gitt underretning til klareringsmyndigheten for vurdering av sikkerhetsklareringen. Autorisasjonsavgjørelsen kan ikke påklages.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-06-29-722/KAPITTEL_6"><h2>Kapittel 6. Administrative bestemmelser</h2><article class="legalArticle" data-lovdata-URL="LTI/forskrift/2001-06-29-722/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Forholdet til bestemmelsene om informasjonssikkerhet</span></h3><article class="legalP" id="kapittel-6-paragraf-1-ledd-1">Bestemmelsene om informasjonssikkerhet i og i medhold av sikkerhetsloven kapittel 4 gjelder for beskyttelse av personkontrollopplysninger som er skjermingsverdige, med de unntak og tillegg som følger av § 6-2 til § 6-7.</article></article><article class="legalArticle" data-lovdata-URL="LTI/forskrift/2001-06-29-722/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Gradering og merking</span></h3><article class="legalP" id="kapittel-6-paragraf-2-ledd-1">Personkontrollopplysninger skal merkes med sikkerhetsgrad etter sitt innhold i samsvar med sikkerhetsloven § 11.</article><article class="legalP" id="kapittel-6-paragraf-2-ledd-2">Dokumenter som inneholder personkontrollopplysninger skal i tillegg merkes PERSONKONTROLL, med unntak av utfylte personopplysningsblanketter eller personkontrollblanketter som ikke inneholder ufordelaktige personopplysninger.</article><article class="legalP" id="kapittel-6-paragraf-2-ledd-3">Dokumenter med underretning om negative klarerings- eller autorisasjonsavgjørelser skal merkes med sikkerhetsgrad og PERSONKONTROLL, med unntak av underretninger til personen avgjørelsen gjelder.</article><article class="legalP" id="kapittel-6-paragraf-2-ledd-4">Klareringsbevis og autorisasjonsbevis skal ikke merkes med sikkerhetsgrad eller PERSONKONTROLL, med unntak av autorisasjonsbevis for ATOMAL informasjon som skal merkes med sikkerhetsgrad i samsvar med NATOs bestemmelser.</article></article><article class="legalArticle" data-lovdata-URL="LTI/forskrift/2001-06-29-722/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Blanketter</span></h3><article class="legalP" id="kapittel-6-paragraf-3-ledd-1">NSM utarbeider og fastsetter blanketter til bruk ved personkontroll, sikkerhetsklarering og autorisasjon.</article><article class="legalP" id="kapittel-6-paragraf-3-ledd-2">Egenopplysninger gitt på fastsatt personopplysningsblankett, taushetserklæring (eventuelt COSMIC-erklæring), klareringsbevis og annen sikkerhetsmessig relevant informasjon, skal oppbevares i eget saksomslag. Saksomslaget skal graderes i samsvar med innholdet, jf. § 6-2.</article><article class="legalP" id="kapittel-6-paragraf-3-ledd-3">Autorisasjonsansvarlig skal føre resultatet av klarerings- og autorisasjonsavgjørelser på saksomslag og rulleblad, personalkort eller tilsvarende.</article></article><article class="legalArticle" data-lovdata-URL="LTI/forskrift/2001-06-29-722/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Spredning og oppbevaring av personkontrollopplysninger</span></h3><article class="legalP" id="kapittel-6-paragraf-4-ledd-1">Tilgang til personkontrollopplysninger skal bare gis til personell med tjenstlig behov som er særskilt utpekt av virksomhetens leder.</article><article class="legalP" id="kapittel-6-paragraf-4-ledd-2">Personkontrollopplysninger skal oppbevares separat fra andre arkivdokumenter. Opplysningene skal sikres fysisk i samsvar med forskrift om informasjonssikkerhet kapittel 6.</article><article class="legalP" id="kapittel-6-paragraf-4-ledd-3">Saksomslag for personellsikkerhet skal oppbevares enten i den enkeltes personalmappe, i personkontrollarkivet eller i separat arkiv. Ved oppbevaring i personalmappe og ved oversendelse til annen virksomhet i samsvar med § 5-5 tredje ledd, skal saksomslaget forsegles med fastsatt oblat.</article></article><article class="legalArticle" data-lovdata-URL="LTI/forskrift/2001-06-29-722/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Elektronisk behandling</span></h3><article class="legalP" id="kapittel-6-paragraf-5-ledd-1">Ved saksbehandling, arkivlegging og føring av register innen personellsikkerhet kan det benyttes elektronisk informasjonssystem og lagringsmedium, dersom systemet er sikkerhetsgodkjent og informasjonen håndteres i samsvar med forskrift om informasjonssikkerhet. Informasjonssystemet skal sikres slik at bare personell nevnt i § 6-4 første ledd gis tilgang til personkontrollopplysninger.</article></article><article class="legalArticle" data-lovdata-URL="LTI/forskrift/2001-06-29-722/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Journalføring</span></h3><article class="legalP" id="kapittel-6-paragraf-6-ledd-1">Virksomheten skal føre separat journal over alle saker som gjelder personellsikkerhet. Krav til personell som skal føre og få annen tilgang til journalen følger av § 6-4 første ledd.</article></article><article class="legalArticle" data-lovdata-URL="LTI/forskrift/2001-06-29-722/§6-7" data-name="§6-7" id="kapittel-6-paragraf-7"><h3 class="legalArticleHeader"><span class="legalArticleValue">§ 6-7</span>. <span class="legalArticleTitle">Forsendelse</span></h3><article class="legalP" id="kapittel-6-paragraf-7-ledd-1">Personkontrollopplysninger skal sendes i dobbel emballasje. Ytre emballasje skal adresseres til den respektive virksomhet, være nøytral med hensyn til innhold og ikke merkes med sikkerhetsgrad eller PERSONKONTROLL. Indre emballasje skal adresseres til virksomhetens leder eller sikkerhetsleder i den aktuelle virksomhet, og skal graderes og merkes i samsvar med § 6-2.</article><article class="legalP" id="kapittel-6-paragraf-7-ledd-2">Klareringsbevis og autorisasjonsbevis kan sendes i enkel emballasje.</article><article class="legalP" id="kapittel-6-paragraf-7-ledd-3">Meddelelse om negativ klareringsavgjørelse til privatpersoner skal sendes som registrert postsending.</article><article class="legalP" id="kapittel-6-paragraf-7-ledd-4">Opplysninger nevnt i denne paragraf kan også sendes på annen måte godkjent av NSM, for eksempel i elektronisk form.</article></article><article class="legalArticle" data-lovdata-URL="LTI/forskrift/2001-06-29-722/§6-8" data-name="§6-8" id="kapittel-6-paragraf-8"><h3 class="legalArticleHeader"><span class="legalArticleValue">§ 6-8</span>. <span class="legalArticleTitle">Bevaring</span></h3><article class="legalP" id="kapittel-6-paragraf-8-ledd-1">Opplysninger i klareringssaker skal bevares så lenge sikkerhetsklareringen er gyldig.</article><article class="legalP" id="kapittel-6-paragraf-8-ledd-2">Opplysninger i klareringssaker der sikkerhetsklarering er nektet, tilbakekalt, nedsatt eller suspendert skal bevares i 10 år.</article><article class="legalP" id="kapittel-6-paragraf-8-ledd-3">Følgende opplysninger i klareringssaker skal bevares i 25 år:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-8-ledd-3-punkt-1"><article class="legalP" id="kapittel-6-paragraf-8-ledd-3-punkt-1-ledd-1">Opplysninger som er forelagt for offentlig oppnevnte kontrollutvalg.</article></article></li><li data-li-identifier="2." data-name="2."><article class="listArticle" id="kapittel-6-paragraf-8-ledd-3-punkt-2"><article class="legalP" id="kapittel-6-paragraf-8-ledd-3-punkt-2-ledd-1">Opplysninger fra Politiets overvåkingstjeneste som har medført at sikkerhetsklarering er blitt nektet, tilbakekalt, nedsatt eller suspendert.</article></article></li><li data-li-identifier="3." data-name="3."><article class="listArticle" id="kapittel-6-paragraf-8-ledd-3-punkt-3"><article class="legalP" id="kapittel-6-paragraf-8-ledd-3-punkt-3-ledd-1">Opplysninger som ikke kan rekonstrueres ved ny personkontroll.</article></article></li></ul></article><article class="legalP" id="kapittel-6-paragraf-8-ledd-4">Opplysninger i klareringssaker som er eldre enn tidspunktene nevnt i første til tredje ledd skal bevares i henhold til kassasjonsbestemmelser gitt i samsvar med arkivloven § 9 og arkivforskriften § 3-21. NSM utarbeider spesifiserte regler for hvilke opplysninger i klareringssaker som skal bevares for ettertiden, og hvilke som skal kasseres når tidsfristene nevnt i første til tredje ledd er nådd. Reglene skal godkjennnes av Riksarkivaren før de settes i verk, jf. arkivloven § 9 og arkivforskriften § 3-21.</article></article><article class="legalArticle" data-lovdata-URL="LTI/forskrift/2001-06-29-722/§6-9" data-name="§6-9" id="kapittel-6-paragraf-9"><h3 class="legalArticleHeader"><span class="legalArticleValue">§ 6-9</span>. <span class="legalArticleTitle">Kassasjon</span></h3><article class="legalP" id="kapittel-6-paragraf-9-ledd-1">Opplysninger i klareringssaker skal kasseres uten ugrunnet opphold ved utløp av perioden for bevaring i § 6-8.</article><article class="legalP" id="kapittel-6-paragraf-9-ledd-2">Original personopplysningsblankett hos autorisasjonsansvarlig for søkere som ikke blir tilsatt, engasjert eller opptatt på skoler eller kurs, skal kasseres uten ugrunnet opphold.</article></article><article class="legalArticle" data-lovdata-URL="LTI/forskrift/2001-06-29-722/§6-10" data-name="§6-10" id="kapittel-6-paragraf-10"><h3 class="legalArticleHeader"><span class="legalArticleValue">§ 6-10</span>. <span class="legalArticleTitle">Avlevering til Arkivverket</span></h3><article class="legalP" id="kapittel-6-paragraf-10-ledd-1">Klareringssaker nevnt i § 6-8 fjerde ledd skal avleveres til Arkivverket i henhold til arkivloven § 10 og arkivforskriften kapittel V. Klareringssaker som skal bevares for ettertiden, jf. § 6-8 siste ledd, kommer inn under bestemmelsene om avlevering til arkivdepot i arkivloven § 10 og arkivforskriften kapittel V.</article></article><article class="legalArticle" data-lovdata-URL="LTI/forskrift/2001-06-29-722/§6-11" data-name="§6-11" id="kapittel-6-paragraf-11"><h3 class="legalArticleHeader"><span class="legalArticleValue">§ 6-11</span>. <span class="legalArticleTitle">Omkostninger</span></h3><article class="legalP" id="kapittel-6-paragraf-11-ledd-1">Omkostninger knyttet til gjennomføring av sikkerhetsklareringer og autorisasjoner dekkes av henholdsvis klareringsmyndighet og autorisasjonsansvarlig, med mindre annet er avtalt.</article><article class="legalP" id="kapittel-6-paragraf-11-ledd-2">Den som blir kalt inn til sikkerhetssamtale skal få dekket faktiske utgifter til egen reise av klareringsmyndigheten. Utgifter ved bruk av bisitter under sikkerhetssamtalen, jf. § 4-2, dekkes ikke.</article><article class="legalP" id="kapittel-6-paragraf-11-ledd-3">Forvaltningsorgan som retter en anmodning om personkontrollopplysninger til en privat virksomhet, skal dekke virksomhetens meromkostninger ved utleveringen.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2001-06-29-722/KAPITTEL_7"><h2>Kapittel 7. Overgangsbestemmelser og ikrafttredelse</h2><article class="legalArticle" data-lovdata-URL="LTI/forskrift/2001-06-29-722/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Overgangsbestemmelser</span></h3><article class="legalP" id="kapittel-7-paragraf-1-ledd-1">Sikkerhetsklareringer gitt før 31. desember 1988 bortfaller 1. januar 2002. Personer med sikkerhetsklarering gitt før denne dato og som fortsatt har behov for sikkerhetsklarering etter sikkerhetslovens ikrafttredelse, skal reklareres før 1. januar 2002.</article><article class="legalP" id="kapittel-7-paragraf-1-ledd-2">Sikkerhetsklareringer gitt mellom 1. januar 1989 og 31. desember 1997 bortfaller 1. januar 2003. Personer med sikkerhetsklarering gitt i dette tidsrom og som fortsatt har behov for sikkerhetsklarering etter sikkerhetslovens ikrafttredelse, skal reklareres før 1. januar 2003.</article><article class="legalP" id="kapittel-7-paragraf-1-ledd-3">For sikkerhetsklareringer gitt etter 1. januar 1998 gjelder § 4-8 fullt ut.</article><article class="legalP" id="kapittel-7-paragraf-1-ledd-4">VERNEPLIKTSKLARERING gitt før 1. juli 1998 bortfaller når sikkerhetsloven trer i kraft.</article><article class="legalP" id="kapittel-7-paragraf-1-ledd-5">VERNEPLIKTSKLARERING gitt mellom 1. juli 1998 og 31. desember 2000 bortfaller 1. januar 2002.</article></article><article class="legalArticle" data-lovdata-URL="LTI/forskrift/2001-06-29-722/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-2-ledd-1">Denne forskrift trer i kraft 1. juli 2001.</article></article></section></main></body></html>