<!DOCTYPE html><html lang="no"><head><title>Forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-11-1078</dd><dt class="dokid">DokumentID</dt><dd class="dokid">LTI/forskrift/2001-09-11-1078</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-30-57</li></ul></dd><dt class="dateOfPublication">Kunngjort</dt><dd class="dateOfPublication">2001-09-21</dd><dt class="journalNumber">Journalnummer</dt><dd class="journalNumber">2001-1059</dd><dt class="titleShort">Korttittel</dt><dd class="titleShort">Forskrift om overgangsregler jf. endr. i ftrl</dd><dt class="title">Tittel</dt><dd class="title">Forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 11. september 2001 med hjemmel i lov av 30. juni 2000 nr. 57 om endringer i lov 28. februar 1997 nr. 19 om folketrygd og i enkelte andre lover pkt. V.</dd><dt class="refid">RefID</dt><dd class="refid">forskrift/2001-09-11-1078</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.<ul class="tocSubUl"><li>§ 1. Virkeområde</li><li>§ 2. Attføringspengegrunnlaget</li><li>§ 3. Endringer av beregningsgrunnlaget</li><li>§ 4. Det nye barnetillegget</li><li>§ 5. Kompensasjon for bortfall av «friinntekten»</li><li>§ 6. Stønad til barnetilsyn</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-11-1078" id="dokument"><h1>Forskrift om overgangsregler i forbindelse med nye bestemmelser i lov 28. februar 1997 nr. 19 om folketrygd, kapittel 11 – ytelser under yrkesrettet attføring.</h1><article class="legalArticle" data-lovdata-URL="LTI/forskrift/2001-09-11-1078/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for saker om attføringsytelser hvor vilkårene for ytelsen er oppfylt og kravet satt fram før 1. januar 2002.</article><article class="legalP" id="paragraf-1-ledd-2">Ytelsen skal beregnes etter denne forskriften fram til attføringen er avsluttet.</article><article class="legalP" id="paragraf-1-ledd-3">Retten til stønad til dekning av husholdsutgifter etter forskrift av 30. september 1993 nr. 916 om attføringsstønad § 2-8, faller likevel senest bort 31. desember 2002.</article></article><article class="legalArticle" data-lovdata-URL="LTI/forskrift/2001-09-11-1078/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Attføringspengegrunnlaget</span></h2><article class="legalP" id="paragraf-2-ledd-1">Det fastsettes et grunnlag som skal sikre at medlemmet får utbetalt tilnærmet samme dagsats for attføringspenger, inklusive forsørgingstillegg for barn og ektefelle, som medlemmet fikk utbetalt per 31. desember 2001.</article><article class="legalP" id="paragraf-2-ledd-2">Ved fastsettelsen av grunnlaget skal det tas hensyn til kompensasjon for<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">økningen i trygdeavgift jf. folketrygdloven § 23-3 andre ledd nr. 2</article></article></li><li data-li-identifier="-" data-name="-"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">bortfallet av det halve særfradraget jf. skatteloven § 6-81.</article></article></li></ul></article><article class="legalP" id="paragraf-2-ledd-3">Attføringspengene ytes med 66% av det fastsatte grunnlaget, jf. folketrygdloven § 11-11 første ledd.</article><article class="legalP" id="paragraf-2-ledd-4">Til medlemmer, som per 31. desember 2001 mottar forsørgingstillegg for barn, og får fastsatt attføringspengene etter denne forskriften, ytes det ikke barnetillegg etter folketrygdloven § 11-11 femte ledd for samme barn.</article></article><article class="legalArticle" data-lovdata-URL="LTI/forskrift/2001-09-11-1078/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endringer av beregningsgrunnlaget</span></h2><article class="legalP" id="paragraf-3-ledd-1">Ved senere endringer som får betydning for nivået på ytelsen, skal medlemmet få grunnlaget beregnet på nytt etter § 2 i denne forskrift.</article><article class="legalP" id="paragraf-3-ledd-2">Dersom det i det grunnlaget inngår forsørgingstillegg for ektefelle eller barn skal det, når vilkårene for tilleggene ikke lenger er oppfylt, foretas en ny beregning etter § 2 i denne forskriften. Dersom vilkårene for rett til forsørgingstillegg for barn bortfaller, skal den delen av beregningsgrunnlaget som utgjør forsørgingstillegget, reduseres forholdsmessig.</article><article class="legalP" id="paragraf-3-ledd-3">Grunnlaget for attføringspenger reguleres senere i samsvar med endringer i grunnbeløpet.</article></article><article class="legalArticle" data-lovdata-URL="LTI/forskrift/2001-09-11-1078/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Det nye barnetillegget</span></h2><article class="legalP" id="paragraf-4-ledd-1">Til medlemmer som får barn etter 31. desember 2001, og som får ytelsen beregnet etter denne forskriften § 2, ytes det barnetillegg etter folketrygdloven § 11-11 femte ledd for disse barna.</article><article class="legalP" id="paragraf-4-ledd-2">Begrensningsregelen i folketrygdloven § 11-11 femte ledd annet punktum gjelder ikke når attføringspengene er beregnet etter § 2.</article></article><article class="legalArticle" data-lovdata-URL="LTI/forskrift/2001-09-11-1078/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kompensasjon for bortfall av «friinntekten»</span></h2><article class="legalP" id="paragraf-5-ledd-1">Medlemmer som faller inn under denne forskriften kan fra og med 1. januar 2002 til og med 31. mai 2002 arbeide i inntil fire timer per uke før ytelsen blir gradert etter folketrygdloven § 11-13 med tilhørende forskrift.</article></article><article class="legalArticle" data-lovdata-URL="LTI/forskrift/2001-09-11-1078/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Stønad til barnetilsyn</span></h2><article class="legalP" id="paragraf-6-ledd-1">Medlemmer som velger å beholde stønad til dekning av husholdsutgifter etter forskrift av 30. september 1993 nr. 916 om attføringsstønad § 2-8, kan ikke samtidig motta stønad til barnetilsyn etter folketrygdloven § 11-8 bokstav c.</article><article class="legalP" id="paragraf-6-ledd-2">Medlemmer som har valgt å motta stønad til barnetilsyn kan, etter 31. januar 2002, ikke velge å motta stønad til dekning av husholdsutgifter.</article></article><article class="legalArticle" data-lovdata-URL="LTI/forskrift/2001-09-11-1078/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskriften trer i kraft 1. januar 2002.</article></article></main></body></html>