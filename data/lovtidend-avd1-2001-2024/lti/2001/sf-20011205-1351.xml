<!DOCTYPE html><html lang="no"><head><title>Vedtak om formues- og inntektsskatt til Svalbard for inntektsåret 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-05-1351</dd><dt class="dokid">DokumentID</dt><dd class="dokid">LTI/forskrift/2001-12-05-1351</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2001-12-11</dd><dt class="journalNumber">Journalnummer</dt><dd class="journalNumber">2001-1328</dd><dt class="titleShort">Korttittel</dt><dd class="titleShort">Vedtak om Svalbardskatt, 2002</dd><dt class="title">Tittel</dt><dd class="title">Vedtak om formues- og inntektsskatt til Svalbard for inntektsåret 2002.</dd><dt class="miscInformation">Annet om dokumentet</dt><dd class="miscInformation">Kunngjøring fra Justis- og politidepartementet av stortingsvedtak 5. desember 2001 med hjemmel i Kongeriget Norges Grundlov av 17. mai 1814 § 75 litra a.</dd><dt class="refid">RefID</dt><dd class="refid">forskrift/2001-12-05-1351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om formues- og inntektsskatt til Svalbard for inntektsåret 2002.<ul class="tocSubUl"><li>§ 1. Vedtakets anvendelsesområde</li><li>§ 2. Skatt på formue</li><li>§ 3. Skatt på inntekt</li><li>§ 4. Avrundingsregler</li><li>§ 5. Kapitalavkastningsraten for fastsetting av personinntektsdel av nærings- og selskapsinntekt (deling)</li><li>§ 6. Normalrentesatsen for rimelig lån i arbeidsforhold</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-05-1351" id="dokument"><h1>Vedtak om formues- og inntektsskatt til Svalbard for inntektsåret 2002.</h1><article class="legalArticle" data-lovdata-URL="LTI/forskrift/2001-12-05-1351/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Vedtakets anvendelsesområde</span></h2><article class="legalP" id="paragraf-1-ledd-1">Dette vedtaket gjelder forskuddsutskrivning og endelig utskrivning av skatt på formue og inntekt for inntektsåret 2002 etter bestemmelsene i lov av 29. november 1996 nr. 68 om skatt til Svalbard.</article><article class="legalP" id="paragraf-1-ledd-2">Skattepliktige som nevnt i skattebetalingsloven § 1, jf. § 2, og svalbardskatteloven § 5-1 første ledd, skal betale forskudd på formues- og inntektsskatt til Svalbard for inntektsåret 2002. Ved beregningen og innbetalingen gjelder bestemmelsene i dette vedtaket og i skattebetalingsloven.</article></article><article class="legalArticle" data-lovdata-URL="LTI/forskrift/2001-12-05-1351/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Skatt på formue</span></h2><article class="legalP" id="paragraf-2-ledd-1">Skatt på formue beregnes etter disse satsene:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Personlig skattepliktig og dødsbo:</article></article></li><li><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">0,0 pst. av de første kr 140.000 antatt formue.</article></article></li><li><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">0,9 pst. av de neste kr 400.000.</article></article></li><li><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">1,1 pst. av det overskytende beløp.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Sparebank, gjensidig forsikringsselskap og samvirkeforetak:</article></article></li><li><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">0,3 pst. av antatt formue.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1">Selskap og sammenslutning som nevnt i skatteloven § 2-36 annet ledd, og som ikke er fritatt for formuesskatteplikt etter skatteloven kapittel 2:</article></article></li><li><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1">0,0 pst. av de første kr 10.000 antatt formue.</article></article></li><li><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1">0,3 pst. av overskytende beløp.</article></article></li></ul></article></article><article class="legalArticle" data-lovdata-URL="LTI/forskrift/2001-12-05-1351/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Skatt på inntekt</span></h2><article class="legalP" id="paragraf-3-ledd-1">Skatt på inntekt beregnes etter disse satsene:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Inntekt som skattelegges ved ligning etter svalbardskatteloven § 3-1:</article></article></li><li><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">10 pst. av alminnelig inntekt.</article></article></li><li><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Personlige skatteytere skal ha et fradrag i alminnelig inntekt på kr 10.000.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Inntekt som skattelegges ved lønnstrekk etter svalbardskatteloven § 3-2:</article></article></li><li><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">6 pst.</article></article></li></ul></article></article><article class="legalArticle" data-lovdata-URL="LTI/forskrift/2001-12-05-1351/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avrundingsregler</span></h2><article class="legalP" id="paragraf-4-ledd-1">Ved beregning av skatt ved ligning avrundes antatt formue nedover til nærmeste hele 1.000 kroner, og inntekt avrundes nedover til nærmeste hele 100 kroner.</article><article class="legalP" id="paragraf-4-ledd-2">Ved beregning av skatt ved lønnstrekk avrundes inntekten nedover til nærmeste hele krone.</article></article><article class="legalArticle" data-lovdata-URL="LTI/forskrift/2001-12-05-1351/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kapitalavkastningsraten for fastsetting av personinntektsdel av nærings- og selskapsinntekt (deling)</span></h2><article class="legalP" id="paragraf-5-ledd-1">Kapitalavkastningsraten som nevnt i skatteloven § 12-13 tredje ledd, jf. svalbardskatteloven § 3-1, skal være den samme som Stortinget har vedtatt skal gjelde på det norske fastlandet.</article></article><article class="legalArticle" data-lovdata-URL="LTI/forskrift/2001-12-05-1351/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Normalrentesatsen for rimelig lån i arbeidsforhold</span></h2><article class="legalP" id="paragraf-6-ledd-1">Normalrentesatsen som nevnt i skatteloven § 5-12 fjerde ledd, jf. svalbardskatteloven § 3-1 og § 3-2, skal være den samme som Stortinget har vedtatt skal gjelde på det norske fastlandet.</article></article></main></body></html>