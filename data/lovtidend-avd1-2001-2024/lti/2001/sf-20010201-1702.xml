<!DOCTYPE html><html lang="no"><head><title>Instruks til Statens dyrehelsetilsyn – distriktsveterinæren om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-01-1702</dd><dt class="dokid">DokumentID</dt><dd class="dokid">LTI/forskrift/2001-02-01-1702</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2003 hefte 8 s 1227</dd><dt class="dateInForce">I kraft fra</dt><dd class="dateInForce">2001-02-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4</li><li>forskrift/1998-12-31-1484</li></ul></dd><dt class="dateOfPublication">Kunngjort</dt><dd class="dateOfPublication">2003-06-13</dd><dt class="journalNumber">Journalnummer</dt><dd class="journalNumber">2003-0554</dd><dt class="titleShort">Korttittel</dt><dd class="titleShort">Instruks om kontroll av dyr m.v. fra EØS</dd><dt class="title">Tittel</dt><dd class="title">Instruks til Statens dyrehelsetilsyn – distriktsveterinæren om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 1. februar 2001 med hjemmel i lov av 8. juni 1962 nr. 4 om dyrehelse (husdyrloven), jf. forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS, og ved innførsel av levende dyr fra land utenfor EØS. Jf. EØS-avtalen vedlegg I kap. I (direktiv 90/425/EØF, vedtak 94/338/EF, vedtak 94/339/EF og direktiv 89/662/EØF).</dd><dt class="refid">RefID</dt><dd class="refid">forskrift/2001-02-01-1702</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks til Statens dyrehelsetilsyn – distriktsveterinæren om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS.<ul class="tocSubUl"><li>Kapittel I. Innledning</li><li>Kapittel II. Kontroll ved utførsel</li><li>Kapittel III. Kontroll ved innførsel</li><li>Kapittel IV. Tiltak</li><li>Kapittel V. Rapportering</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-01-1702" id="dokument"><h1>Instruks til Statens dyrehelsetilsyn – distriktsveterinæren om tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-01-1702/KAPITTEL_1"><h2>Kapittel I. Innledning</h2><article class="defaultP">1. <i>Formål</i></article><article class="legalP" id="kapittel-1-ledd-1">Formålet med denne instruksen er å sikre tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse.</article> <article class="defaultP" margin-top="true">2. <i>Virkeområde</i></article><article class="legalP" id="kapittel-1-ledd-2">Instruksen gjelder tilsyn og kontroll ved innførsel og utførsel av levende dyr, annet avlsmateriale, animalsk avfall og produkter av animalsk opprinnelse innen EØS, slik at dyrehelsemessige og avlsmessige vilkår er oppfylt, jf. forskrift av 31. desember 1998 nr. 1484<sup class="footnotereference" data-footnotereferencevalue="1" data-unique-footnote-counter="1">1</sup> og forskrift av 23. desember 1998 nr. 1471.<sup class="footnotereference" data-footnotereferencevalue="2" data-unique-footnote-counter="2">2</sup></article> <article class="defaultP" margin-top="true">3. <i>Definisjoner</i></article><article class="legalP" id="kapittel-1-ledd-3">I denne instruks forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">produkter av animalsk opprinnelse; produkter som helt eller delvis stammer fra dyr eller bier, som ikke er næringsmidler,<sup class="footnotereference" data-footnotereferencevalue="3" data-unique-footnote-counter="3">3</sup> og som er omfattet av særskilt forskrift.<sup class="footnotereference" data-footnotereferencevalue="4" data-unique-footnote-counter="4">4</sup></article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">forsendelse; en mengde levende dyr, annet avlsmateriale, animalsk avfall eller produkter av animalsk opprinnelse, som sendes med samme transportmiddel, med samme rute og bestemmelsessted, og som dekkes av samme helsesertifikat eller annen pålagt dokumentasjon.</article></article></li></ul></article> <article class="defaultP" margin-top="true">4. <i>Unntatt fra instruksen</i></article><article class="legalP" id="kapittel-1-ledd-4">Instruksen gjelder ikke for tilsyn og kontroll ved innførsel og utførsel av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">kjæledyr i følge med eier eller under ansvar av en privatperson, når innførselen eller utførselen ikke er gjenstand for kommersiell handel.</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">levende skjell og skalldyr beregnet til konsum.</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">produkter til privat bruk i egen husholdning.</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">produkter av animalsk opprinnelse til konsum.</article></article></li></ul></article> <article class="defaultP" margin-top="true">5. <i>Hygiene</i></article><article class="legalP" id="kapittel-1-ledd-5">Statens dyrehelsetilsyn – distriktsveterinæren skal under utøvelsen av kontrollen sørge for at det tas nødvendige smittehygieniske hensyn.</article> <article class="defaultP" margin-top="true">6. <i>Ikrafttredelse</i></article><article class="legalP" id="kapittel-1-ledd-6">Instruksen trer i kraft straks og opphever instruks av 11. februar 2000 om tilsyn og kontroll ved innførsel og utførsel av levende dyr, annet avlmateriale og animalsk avfall innen EØS.<sup class="footnotereference" data-footnotereferencevalue="5" data-unique-footnote-counter="5">5</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</article><article class="footnote" data-name="2" data-unique-footnote-counter="2"><span class="footnoteLabel">2</span> Jf. forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland.</article><article class="footnote" data-name="3" data-unique-footnote-counter="3"><span class="footnoteLabel">3</span> Jf. forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland § 3 nr. 1.</article><article class="footnote" data-name="4" data-unique-footnote-counter="4"><span class="footnoteLabel">4</span> Forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall, forskrift av 3. mai 1999 nr. 636 om innførsel og utførsel av levende bier, bisæd, biembryoner, biavlsprodukter, og brukt bimateriell.</article><article class="footnote" data-name="5" data-unique-footnote-counter="5"><span class="footnoteLabel">5</span> Ikke tidligere kunngjort i Norsk Lovtidend.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2001-02-01-1702/KAPITTEL_2"><h2>Kapittel II. Kontroll ved utførsel</h2><article class="defaultP">1. <i>Kontroll på avsenderstedet</i></article><article class="legalP" id="kapittel-2-ledd-1">Ved utførsel av levende dyr, annet avlsmateriale, animalsk avfall og produkter av animalsk opprinnelse til et land i EØS skal Statens dyrehelsetilsyn – distriktsveterinæren kontrollere at:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">de krav som stilles i særskilte forskrifter om dyrehelsemessige betingelser for innførsel og utførsel, forskrift av 31. desember 1998 nr. 1484<sup class="footnotereference" data-footnotereferencevalue="1" data-unique-footnote-counter="1">1</sup> og forskrift av 23. desember 1998 nr. 1471<sup class="footnotereference" data-footnotereferencevalue="2" data-unique-footnote-counter="2">2</sup> er oppfylt.</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">de dyrehelsemessige krav som mottakerlandet stiller er oppfylt dersom den aktuelle forsendelsen består av arter/varer som ikke omfattes av EØS-regelverk.</article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">forsendelsen kommer fra dyrehold som oppfyller eventuelle tilleggskrav som stilles i mottakerlandet på grunnlag av tilleggsgarantier/fristatus som er innvilget.</article></article></li><li data-li-identifier="d)" data-name="d)"><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">forsendelsen er merket slik at den kan identifiseres i henhold til gjeldende bestemmelser og at virksomheten/dyreholdet er registrert slik at opprinnelsen kan spores.</article></article></li><li data-li-identifier="e)" data-name="e)"><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">forsendelsen ikke stammer fra dyrehold eller områder som er pålagt restriksjoner.</article></article></li><li data-li-identifier="f)" data-name="f)"><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">forsendelsen ikke stammer fra dyrehold som kan bli nedslaktet i forbindelse med program for sjukdomsbekjempelse.</article></article></li><li data-li-identifier="g)" data-name="g)"><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">forsendelser som ikke kan omsettes i Norge av dyrehelsemessige årsaker ikke uføres til andre land i EØS.</article></article></li><li data-li-identifier="h)" data-name="h)"><article class="listArticle" id="kapittel-2-ledd-1-punkt-8"><article class="legalP" id="kapittel-2-ledd-1-punkt-8-ledd-1">forsendelsen følges av gyldig helsesertifikat eller handelsdokument og/eller annen nødvendig dokumentasjon. Dersom forsendelsen skal sendes til flere ulike bestemmelsessteder, skal den deles opp i like mange delforsendelser som det er bestemmelsessteder. Hver enkelt delforsendelse skal følges av nevnte dokumentasjon.</article></article></li><li data-li-identifier="i)" data-name="i)"><article class="listArticle" id="kapittel-2-ledd-1-punkt-9"><article class="legalP" id="kapittel-2-ledd-1-punkt-9-ledd-1">forsendelser som ikke oppfyller eller ikke omfattes av EØS-regelverk og som skal utføres til et land utenfor EØS gjennom et annet land i EØS, bare utføres dersom de enkelte land i EØS har gitt sin godkjennelse.</article></article></li><li data-li-identifier="j)" data-name="j)"><article class="listArticle" id="kapittel-2-ledd-1-punkt-10"><article class="legalP" id="kapittel-2-ledd-1-punkt-10-ledd-1">transport av forsendelsen skjer i henhold til bestemmelser om hygiene.</article></article></li></ul></article><article class="legalP" id="kapittel-2-ledd-2">Utøvelse av kontrollen på avsenderstedet skal utføres like grundig som om forsendelsen skulle gå til eget marked.</article> <article class="defaultP" margin-top="true">2. <i>Utvidet kontroll</i></article><article class="legalP" id="kapittel-2-ledd-3">Når det foreligger mistanke om at vilkår for utførsel ikke er oppfylt, skal Statens dyrehelsetilsyn – distriktsveterinæren foreta nødvendige undersøkelser. Dersom mistanken bekreftes, skal distriktsveterinæren treffe nødvendige tiltak, herunder isolering av aktuelt dyrehold/aktuell virksomhet.</article> <article class="defaultP" margin-top="true">3. <i>ANIMO-melding</i></article><article class="legalP" id="kapittel-2-ledd-4">Når helsesertifikat er utstedt og dyr/produkt er klarert for utførsel skal det samme dag sendes ANIMO-melding til offentlig veterinær på mottakerstedet. Meldingen skal sendes via Statens dyrehelsetilsyn – fylkesveterinæren på skjema utarbeidet av Statens dyrehelsetilsyn – Sentralforvaltningen.</article><footer class="footnotes"><article class="footnote" data-name="1" data-unique-footnote-counter="6"><span class="footnoteLabel">1</span> Forskrift av 31. desember 1998 nr. 1484 om tilsyn og kontroll ved import og eksport av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS.</article><article class="footnote" data-name="2" data-unique-footnote-counter="7"><span class="footnoteLabel">2</span> Forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland.</article></footer></section><section class="section" data-name="kapIII" id="kapittel-3" data-lovdata-URL="LTI/forskrift/2001-02-01-1702/KAPITTEL_3"><h2>Kapittel III. Kontroll ved innførsel</h2><article class="defaultP">1. <i>Kontrollens omfang</i></article><article class="legalP" id="kapittel-3-ledd-1">På dyrenes eller produktenes bestemmelsessted og på midlertidige oppsamlingssteder skal Statens dyrehelsetilsyn – distriktsveterinæren foreta stikkprøvekontroll for å undersøke om vilkårene slik de er nedfelt i kapittel II, er oppfylt.</article><article class="legalP" id="kapittel-3-ledd-2">Stikkprøvekontroll omfatter kontroll med at:<ul class="defaultList"><li data-li-identifier="a)" data-name="a)"><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">forsendelsen følges av gyldig helsesertifikat eller handelsdokument og/eller annen pålagt dokumentasjon.</article></article></li><li data-li-identifier="b)" data-name="b)"><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">ved tilfelle av avlasting underveis skal det, når det gjelder produkter, i tillegg påses at det er de originale dokumenter som følger forsendelsen videre, jf. de krav som stilles i særskilte forskrifter om dyrehelsemessige betingelser for innførsel og utførsel. Det skal være samsvar mellom dokumentasjonen og forsendelsen.</article></article></li><li data-li-identifier="c)" data-name="c)"><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">forsendelsen er forskriftsmessig merket.</article></article></li><li data-li-identifier="d)" data-name="d)"><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">levende dyr ikke viser tegn til smittsom sjukdom.</article></article></li><li data-li-identifier="e)" data-name="e)"><article class="listArticle" id="kapittel-3-ledd-2-punkt-5"><article class="legalP" id="kapittel-3-ledd-2-punkt-5-ledd-1">transporten ikke representerer fare for smittespredning og at krav til transport av levende dyr er oppfylt.</article></article></li></ul></article> <article class="defaultP" margin-top="true">2. <i>Uttak av prøver</i></article><article class="legalP" id="kapittel-3-ledd-3">Statens dyrehelsetilsyn – distriktsveterinæren kan ved stikkprøvekontroll ta ut de prøver som vurderes som nødvendige. Prøvene skal analyseres ved Veterinærinstituttet. Det skal tas ut dobbelt sett med prøver. Ett sett skal analyseres. Det andre settet skal merkes og oppbevares hos Statens dyrehelsetilsyn – distriktsveterinæren i minimum en måned. Prøvene skal tas ut så raskt som mulig og senest to dager etter innførsel. Dersom forsendelsen skal sendes videre, gjelder ytterligere to dagers frist etter ankomst bestemmelsessted. Denne fristen gjelder ikke ved prøveuttak som blir foretatt ved mistanke om uregelmessigheter.</article> <article class="defaultP" margin-top="true">3. <i>Utvidet kontroll ved mistanke om uregelmessigheter</i></article><article class="legalP" id="kapittel-3-ledd-4">Statens dyrehelsetilsyn – distriktsveterinæren skal foreta kontroll av produktene under transport når veterinærmyndigheten i transitt- eller bestemmelseslandet har opplysninger som gir grunnlag for mistanke om uregelmessigheter.</article></section><section class="section" data-name="kapIV" id="kapittel-4" data-lovdata-URL="LTI/forskrift/2001-02-01-1702/KAPITTEL_4"><h2>Kapittel IV. Tiltak</h2><article class="defaultP">1. <i>Tilbakeholdelse/isolering/avvisning</i></article><article class="legalP" id="kapittel-4-ledd-1">Dersom forsendelsen ikke tilfredsstiller gjeldende krav til dokumentasjon eller helsestatus, eller det påvises sykdom eller smitte som tilsier at innførsel ikke kan skje, eller forsendelsen ikke oppfyller krav i henhold til særskilte forskrifter, kan Statens dyrehelsetilsyn – distriktsveterinæren etter først å ha informert importøren enten:<ul class="defaultList"><li data-li-identifier="a)" data-name="a)"><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">sette dyrene i isolasjon, eller holde forsendelsen tilbake til nødvendig dokumentasjon er lagt fram innen nærmere bestemte frister, eller</article></article></li><li data-li-identifier="b)" data-name="b)"><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">med tillatelse fra veterinærmyndighetene i avsenderlandet og forhåndsunderretning til veterinærmyndighetene i eventuelle andre land som forsendelsen må passere, returnere forsendelsen, eller</article></article></li><li data-li-identifier="c)" data-name="c)"><article class="listArticle" id="kapittel-4-ledd-1-punkt-3"><article class="legalP" id="kapittel-4-ledd-1-punkt-3-ledd-1">benytte produktene<sup class="footnotereference" data-footnotereferencevalue="1" data-unique-footnote-counter="1">1</sup> til andre formål dersom dyrehelsemessige forhold tilsier det, eller</article></article></li><li data-li-identifier="d)" data-name="d)"><article class="listArticle" id="kapittel-4-ledd-1-punkt-4"><article class="legalP" id="kapittel-4-ledd-1-punkt-4-ledd-1">avlive dyr eller destruere produkter.</article></article></li></ul></article> <article class="defaultP" margin-top="true">2. <i>Avliving og destruksjon</i></article><article class="legalP" id="kapittel-4-ledd-2">Dersom vilkårene i punkt 1 ikke er oppfylt innen nærmere bestemte frister eller kontrollen avdekker forekomst av smittestoff som kan forårsake alvorlig sjukdom, zoonose eller andre forhold som kan utgjøre en alvorlig fare for dyr eller mennesker, eller at produktene kommer fra et område som er smittet med en epizootisk dyresjukdom, skal dyrene isoleres, avlives og destrueres. Annet avlsmateriale og animalsk avfall skal destrueres. Produkter<sup class="footnotereference" data-footnotereferencevalue="1" data-unique-footnote-counter="1">1</sup> skal destrueres eller benyttes til andre formål dersom dyrehelsemessige forhold tilsier det.</article><footer class="footnotes"><article class="footnote" data-name="1" data-unique-footnote-counter="8"><span class="footnoteLabel">1</span> Jf. forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland.</article></footer></section><section class="section" data-name="kapV" id="kapittel-5" data-lovdata-URL="LTI/forskrift/2001-02-01-1702/KAPITTEL_5"><h2>Kapittel V. Rapportering</h2><article class="defaultP">1. <i>Utfylling av skjema, rapportering og arkivering</i></article><article class="legalP" id="kapittel-5-ledd-1">Ved mottak av skjemaet «melding om innførsel» skal Statens dyrehelsetilsyn – distriktsveterinæren:<ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">kontrollere at skjemaet inneholder de nødvendige opplysninger</article></article></li><li data-li-identifier="b)" data-name="b)"><article class="listArticle" id="kapittel-5-ledd-1-punkt-2"><article class="legalP" id="kapittel-5-ledd-1-punkt-2-ledd-1">fylle ut del II i skjemaet, bl.a. angi journalnummer og hvilken mottakskontroll som skal gjennomføres</article></article></li><li data-li-identifier="c)" data-name="c)"><article class="listArticle" id="kapittel-5-ledd-1-punkt-3"><article class="legalP" id="kapittel-5-ledd-1-punkt-3-ledd-1">fortløpende sende skjemaet videre til databasen for innførsel (sentralt importregister hos Statens dyrehelsetilsyn – distriktsveterinæren i Sør-Varanger)</article></article></li><li data-li-identifier="d)" data-name="d)"><article class="listArticle" id="kapittel-5-ledd-1-punkt-4"><article class="legalP" id="kapittel-5-ledd-1-punkt-4-ledd-1">arkivere skjemaet samt dokumentasjon over utført kontroll og resultater av kontroll i eget arkiv.</article></article></li></ul></article><article class="legalP" id="kapittel-5-ledd-2">Ved uregelmessigheter skal det rapporteres særskilt ved at utfylt del III i skjemaet «melding om innførsel» sendes til databasen for innførsel.</article> <article class="defaultP" margin-top="true">2. <i>Rapportering ved uregelmessigheter</i></article><article class="legalP" id="kapittel-5-ledd-3">Ved uregelmessigheter skal Statens dyrehelsetilsyn – distriktsveterinæren umiddelbart gi skriftlig rapport til Statens dyrehelsetilsyn – fylkesveterinæren med kopi til Statens dyrehelsetilsyn – Sentralforvaltningen om forholdet, om vedtaket som er truffet og om begrunnelsen for avgjørelsen. Følgende informasjon skal følge med rapporten:<ul class="defaultList"><li data-li-identifier="a)" data-name="a)"><article class="listArticle" id="kapittel-5-ledd-3-punkt-1"><article class="legalP" id="kapittel-5-ledd-3-punkt-1-ledd-1">kopi av handelsattest eller helsesertifikat, samt ANIMO-melding, og om nødvendig en beskrivelse av dyr i forsendelsen,</article></article></li><li data-li-identifier="b)" data-name="b)"><article class="listArticle" id="kapittel-5-ledd-3-punkt-2"><article class="legalP" id="kapittel-5-ledd-3-punkt-2-ledd-1">dato for ankomst bestemmelsessted,</article></article></li><li data-li-identifier="c)" data-name="c)"><article class="listArticle" id="kapittel-5-ledd-3-punkt-3"><article class="legalP" id="kapittel-5-ledd-3-punkt-3-ledd-1">dato for uttak av prøver, samt dato for laboratorieundersøkelse,</article></article></li><li data-li-identifier="d)" data-name="d)"><article class="listArticle" id="kapittel-5-ledd-3-punkt-4"><article class="legalP" id="kapittel-5-ledd-3-punkt-4-ledd-1">dato for når kontrollen ble utført,</article></article></li><li data-li-identifier="e)" data-name="e)"><article class="listArticle" id="kapittel-5-ledd-3-punkt-5"><article class="legalP" id="kapittel-5-ledd-3-punkt-5-ledd-1">beskrivelse av resultatet av kontrollen som er utført. Dersom det er tatt ut prøver, skal det følge med en beskrivelse av hvilke tester som er gjennomført, og resultatet av testene. For levende dyr skal det i tillegg følge med en beskrivelse av hvilke dyr det er tatt tester av.</article></article></li></ul></article> <article class="defaultP" margin-top="true">3. <i>Rapportering vedrørende virksomheter godkjent for eksport til EØS</i></article><article class="legalP" id="kapittel-5-ledd-4">Dokumentasjon over tilsyn og kontroll med virksomheter som er godkjent for eksport til EØS, herunder inspeksjonsrapporter og godkjenningsdokumenter, skal fortløpende sendes Statens dyrehelsetilsyn – fylkesveterinæren.</article></section></main></body></html>