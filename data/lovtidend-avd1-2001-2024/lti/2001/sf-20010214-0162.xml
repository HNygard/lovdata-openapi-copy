<!DOCTYPE html><html lang="no"><head><title>Forskrift om privat telenett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-14-162</dd><dt class="dokid">DokumentID</dt><dd class="dokid">LTI/forskrift/2001-02-14-162</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-11-25-926</li><li>forskrift/1987-12-31-1131</li><li>forskrift/1992-12-04-1132</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§6-4</li><li>lov/1995-06-23-39/§7-1</li><li>forskrift/1995-12-15-1032/§1</li></ul></dd><dt class="dateOfPublication">Kunngjort</dt><dd class="dateOfPublication">2001-03-06</dd><dt class="journalNumber">Journalnummer</dt><dd class="journalNumber">2001-0209</dd><dt class="titleShort">Korttittel</dt><dd class="titleShort">Forskrift om privat telenett</dd><dt class="title">Tittel</dt><dd class="title">Forskrift om privat telenett.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 14. februar 2001 med hjemmel i lov av 23. juni 1995 nr. 39 om telekommunikasjon (teleloven) § 6-4 og § 7-1, jf. forskrift av 15. desember 1995 nr. 1032 om funksjonsfordeling innen telemyndigheten § 1.</dd><dt class="refid">RefID</dt><dd class="refid">forskrift/2001-02-14-162</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om privat telenett.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Generelle bestemmelser<ul class="tocSubUl"><li>§ 4. Anlegg og bruk av privat telenett</li><li>§ 5. Individuell tilknytning til offentlig telenett</li><li>§ 6. Teleinstallatør</li><li>§ 7. Drift og vedlikehold</li><li>§ 8. Nummeropplysning</li><li>§ 9. Nødmeldinger</li><li>§ 10. Termineringspunkt mot andre telenett</li><li>§ 11. Sikring og lovbestemt tilgang</li><li>§ 12. Beskyttelse av telenett</li></ul></li><li>Kapittel III. Tekniske bestemmelser<ul class="tocSubUl"><li>§ 13. Kvalitetskrav</li><li>§ 14. Signalreferansejordanlegg</li><li>§ 15. Elektromagnetisk kompatibilitet (EMC)</li><li>§ 16. Flere nettsystemer i én kabelkappe</li><li>§ 17. Dimensjonering av fordelere og koblingsrom</li><li>§ 18. Installasjon</li><li>§ 19. Dokumentasjon, merking mv.</li><li>§ 20. Ferdigmelding ved installasjon og vedlikehold</li></ul></li><li>Kapittel IV. Taushetsplikt, tilsyn, klage mv.<ul class="tocSubUl"><li>§ 21. Taushetsplikt</li><li>§ 22. Tilsyn</li><li>§ 23. Unntak</li><li>§ 24. Sanksjoner</li><li>§ 25. Klage</li><li>§ 26. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-14-162" id="dokument"><h1>Forskrift om privat telenett.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-14-162/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2001-02-14-162/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med forskriften er å bidra til effektiv og helhetlig regulering av telenett som nyttes til offentlige teletjenester.</article><article class="legalP" id="kapittel-1-paragraf-1-ledd-2">Forskriften skal legge til rette for konkurranse ved leveranser av tjenester til private telenett og bidra til økt valgfrihet for eiere og sluttbrukere av nettet.</article><article class="legalP" id="kapittel-1-paragraf-1-ledd-3">Forskriften skal videre bidra til<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-3-punkt-1"><article class="legalP" id="kapittel-1-paragraf-1-ledd-3-punkt-1-ledd-1">at privat telenett sikrer sluttbrukerne hensiktsmessige interne kommunikasjonsløsninger</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-3-punkt-2"><article class="legalP" id="kapittel-1-paragraf-1-ledd-3-punkt-2-ledd-1">å trekke en klar grense mellom offentlig og privat telenett</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-3-punkt-3"><article class="legalP" id="kapittel-1-paragraf-1-ledd-3-punkt-3-ledd-1">å skape entydige og klare forhold for de enkelte aktørene</article></article></li><li data-li-identifier="d)" data-name="d)"><article class="listArticle" id="kapittel-1-paragraf-1-ledd-3-punkt-4"><article class="legalP" id="kapittel-1-paragraf-1-ledd-3-punkt-4-ledd-1">at det ved anlegg og drift av privat telenett ikke oppstår skade på personer, utstyr eller offentlig telenett.</article></article></li></ul></article></article><article class="legalArticle" data-lovdata-URL="LTI/forskrift/2001-02-14-162/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder plikter eier og teleinstallatør har ved anlegg og drift av privat telenett.</article></article><article class="legalArticle" data-lovdata-URL="LTI/forskrift/2001-02-14-162/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I forskriften forstås med<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Privat telenett:</i> Telenett tilknyttet offentlig telenett for transport av offentlig teletjeneste. Skap, stativ e.l. for sammenkobling av offentlig og privat telenett, med unntak av termineringsutstyr for offentlig telenett, anses som del av privat telenett.</article><article class="legalP" id="kapittel-1-paragraf-3-ledd-1-punkt-1-ledd-2">Forskriften omfatter privat telenett mellom termineringspunkt mot offentlig telenett og direkte tilkoblet utstyr. Ved overføring av offentlig telefontjeneste omfattes også eventuelt nett mellom direkte tilkoblet utstyr og det enkelte brukerutstyr.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Sluttbruker:</i> Person, foretak, sammenslutning eller offentlig organ som er tilknyttet privat telenett.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Teleinstallatør:</i> Virksomhet som har autorisasjon fra Post- og teletilsynet til å utføre installasjon og vedlikehold av teleterminalutstyr og linjenett som er tilknyttet offentlig nett (privat telenett).</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Elektromagnetisk kompatibilitet (EMC):</i> Den evne en innretning, et apparat eller et system har til å funksjonere tilfredsstillende i sitt elektromagnetiske miljø uten å forårsake uakseptable elektromagnetiske forstyrrelser for noe i dette miljø.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Termineringsmateriell:</i> Materiell som gir en fysisk forbindelse mellom kabler eller mellom kabel og teleterminalutstyr. Termineringsmateriell er en del av kablingen.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Termineringsutstyr</i>: Elektronikk, eventuelt også optoelektronikk og tilhørende mekanikk (skap, stativer o.l.), for terminering av transmisjonslinjer i offentlig telenett.</article></article></li></ul></article><article class="legalP" id="kapittel-1-paragraf-3-ledd-2">For <i>offentlig telenett</i> og <i>telenett</i> gjelder definisjonene i teleloven.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-02-14-162/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="LTI/forskrift/2001-02-14-162/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Anlegg og bruk av privat telenett</span></h3><article class="legalP" id="kapittel-2-paragraf-1-ledd-1">Enhver kan anlegge privat telenett. Ved bruk av radiobaserte løsninger kreves frekvenstillatelse i samsvar med telelovens § 5-3.</article><article class="legalP" id="kapittel-2-paragraf-1-ledd-2">Post- og teletilsynet kan vedta at private telenett skal reguleres som offentlig telenett dersom det oppstår store sammenhengende private nett, eller det tilknyttes et stort antall sluttbrukere.</article></article><article class="legalArticle" data-lovdata-URL="LTI/forskrift/2001-02-14-162/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Individuell tilknytning til offentlig telenett</span></h3><article class="legalP" id="kapittel-2-paragraf-2-ledd-1">Privat telenett i næringspark, boligsammenslutning e.l. skal anlegges slik at det ikke er til hinder for at den enkelte sluttbruker kan velge mellom tilknytning til ulike offentlige telenett.</article></article><article class="legalArticle" data-lovdata-URL="LTI/forskrift/2001-02-14-162/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Teleinstallatør</span></h3><article class="legalP" id="kapittel-2-paragraf-3-ledd-1">Eier skal nytte teleinstallatør autorisert av Post- og teletilsynet ved installasjon og vedlikehold av privat telenett, samt ved sammenkobling av privat og offentlig telenett.</article><article class="legalP" id="kapittel-2-paragraf-3-ledd-2">Ved bruk av radiobaserte løsninger skal autorisert radioinstallatør benyttes.</article><article class="legalP" id="kapittel-2-paragraf-3-ledd-3">Installasjon ved hjelp av installasjonsmateriell som er spesielt fremstilt for å kunne installeres av personer uten særlig faglig kompetanse krever ikke autorisasjon, jf. forskrift av 1. februar 2001 nr. 115 om autorisasjon.</article></article><article class="legalArticle" data-lovdata-URL="LTI/forskrift/2001-02-14-162/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Drift og vedlikehold</span></h3><article class="legalP" id="kapittel-2-paragraf-4-ledd-1">Eier har ansvar for drift og vedlikehold av nettet.</article></article><article class="legalArticle" data-lovdata-URL="LTI/forskrift/2001-02-14-162/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Nummeropplysning</span></h3><article class="legalP" id="kapittel-2-paragraf-5-ledd-1">Eier av privat telenett plikter løpende å melde opplysninger om sine tilknyttede sluttbrukere til nasjonalt nummeropplysningssystem som er etablert med hjemmel i forskrift av 5. desember 1997 nr. 1259 om offentlig telenett og offentlig teletjeneste.</article></article><article class="legalArticle" data-lovdata-URL="LTI/forskrift/2001-02-14-162/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Nødmeldinger</span></h3><article class="legalP" id="kapittel-2-paragraf-6-ledd-1">Eier av privat telenett skal ikke hindre tilgang til eller kreve betaling for anrop til nødetatenes (brannvesen, politi og ambulansetjeneste) nødtelefon eller spesielt nødnummer for teksttelefonbrukere. Fra telefonautomater i privat telenett skal anrop til nødtelefon kunne skje uten bruk av mynt eller kort.</article><article class="legalP" id="kapittel-2-paragraf-6-ledd-2">Eier av privat telenett skal legge til rette for at telefonnummer og nødvendige opplysninger for å lokalisere nødanrop (for eksempel navn, og adresse, innringers geografiske posisjon osv.) gjøres tilgjengelig for nødetatene. Det samme gjelder når sluttbruker har avtale om hemmelig nummer eller har reservert seg mot framvisning av anropende abonnentnummer (A-nummer).</article></article><article class="legalArticle" data-lovdata-URL="LTI/forskrift/2001-02-14-162/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Termineringspunkt mot andre telenett</span></h3><article class="legalP" id="kapittel-2-paragraf-7-ledd-1">Sammenkobling av telenett skal skje i ett fysisk termineringspunkt (nettermineringspunkt).</article><article class="legalP" id="kapittel-2-paragraf-7-ledd-2">Ved sammenkobling av offentlig telenett og privat telenett skal eier av privat telenett angi plassering av termineringspunktet.</article><article class="legalP" id="kapittel-2-paragraf-7-ledd-3">Termineringspunktet skal utformes slik at mer enn ett offentlig telenett kan kobles til punktet. Dersom privat telenett skal kobles til offentlig telenett, plikter eieren av det offentlige nettet å tilby eiere av andre private nett i samme lokale område å knytte seg til det offentlige nettet i et felles punkt. Tilbudet skal fremsettes skriftlig og slik at mottakeren gis rimelig tid til å vurdere muligheten for tilknytning. Med lokale områder menes f.eks. boligfelt, næringspark, nabolag. I tilfeller hvor tilbudsplikten vil virke urimelig kan Post- og teletilsynet unnta fra kravet om tilbudsplikt.</article><article class="legalP" id="kapittel-2-paragraf-7-ledd-4">Eier av privat telenett skal påse at det er avsatt plass for termineringsmateriell til privat telenett og for termineringsutstyr og termineringsmateriell til offentlig telenett ved termineringspunktet.</article><article class="legalP" id="kapittel-2-paragraf-7-ledd-5">Privat og offentlig telenett skal sammenkobles slik at det ikke brukes mer kapasitet i privat telenett enn tilstrekkelig til formidling av avtalte tjenester.</article></article><article class="legalArticle" data-lovdata-URL="LTI/forskrift/2001-02-14-162/§11" data-name="§11" id="kapittel-2-paragraf-8"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Sikring og lovbestemt tilgang</span></h3><article class="legalP" id="kapittel-2-paragraf-8-ledd-1">Eier av privat telenett skal sikre nettet mot ulovlig avlytting, annen ulovlig tilgang til informasjon og ulovlige inngrep i nettet.</article><article class="legalP" id="kapittel-2-paragraf-8-ledd-2">Uvedkommende skal ikke gis adgang til termineringspunkt, jf. § 10, eller til fordelere og koblingsrom, jf. § 17.</article><article class="legalP" id="kapittel-2-paragraf-8-ledd-3">Eier av privat telenett skal legge forholdene til rette for at lovbestemt tilgang til informasjon om sluttbrukere og teletrafikk sikres.</article></article><article class="legalArticle" data-lovdata-URL="LTI/forskrift/2001-02-14-162/§12" data-name="§12" id="kapittel-2-paragraf-9"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Beskyttelse av telenett</span></h3><article class="legalP" id="kapittel-2-paragraf-9-ledd-1">Teleinstallatør som foretar tilkobling av privat telenett til andre telenett er ansvarlig for at tilkoblingen skjer i henhold til gjeldende bestemmelser. Teleinstallatør plikter å påse at privat telenett ikke kan forårsake skade på andre telenett. Kravet ansees oppfylt når spesifikasjonene i relevant standard følges. Post- og teletilsynet gir veiledning.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-02-14-162/KAPITTEL_3"><h2>Kapittel III. Tekniske bestemmelser</h2><article class="legalArticle" data-lovdata-URL="LTI/forskrift/2001-02-14-162/§13" data-name="§13" id="kapittel-3-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Kvalitetskrav</span></h3><article class="legalP" id="kapittel-3-paragraf-1-ledd-1">Privat telenett skal bygges med tilfredsstillende kvalitet. Det skal bygges slik at<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-1-punkt-1"><article class="legalP" id="kapittel-3-paragraf-1-ledd-1-punkt-1-ledd-1">det tas hensyn til hvilke offentlige teletjenester som skal formidles, hvilke offentlige og private telenett som skal tilkobles og hvilke krav dette gir for overføringen i privat telenett og til grensesnitt for sammenkobling av nett, og</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-1-punkt-2"><article class="legalP" id="kapittel-3-paragraf-1-ledd-1-punkt-2-ledd-1">kabler og annet utstyr tilfredsstiller krav i relevant standard eller spesifikasjon godkjent av Post- og teletilsynet.</article></article></li></ul></article><article class="legalP" id="kapittel-3-paragraf-1-ledd-2">Med relevant standard menes standard fastsatt av<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">ETSI (European Telecommunications Standards Institute – Det europeiske standardiseringsinstituttet for telekommunikasjon)</article></article></li><li data-li-identifier="b)" data-name="b)"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">CEN (European Committee for Standardization – Den europeiske standardiseringsorganisasjonen)</article></article></li><li data-li-identifier="c)" data-name="c)"><article class="listArticle" id="kapittel-3-paragraf-1-ledd-2-punkt-3"><article class="legalP" id="kapittel-3-paragraf-1-ledd-2-punkt-3-ledd-1">CENELEC (European Committee for Electrotechnical Standardization – Den europeiske elektrotekniske standardiseringsorganisasjonen)</article></article></li><li data-li-identifier="d)" data-name="d)"><article class="listArticle" id="kapittel-3-paragraf-1-ledd-2-punkt-4"><article class="legalP" id="kapittel-3-paragraf-1-ledd-2-punkt-4-ledd-1">ITU (International Telecommunication Union – Den internasjonale teleunion)</article></article></li><li data-li-identifier="e)" data-name="e)"><article class="listArticle" id="kapittel-3-paragraf-1-ledd-2-punkt-5"><article class="legalP" id="kapittel-3-paragraf-1-ledd-2-punkt-5-ledd-1">ISO (International Organization for Standardization – Den internasjonale standardiseringsorganisasjonen) eller</article></article></li><li data-li-identifier="f)" data-name="f)"><article class="listArticle" id="kapittel-3-paragraf-1-ledd-2-punkt-6"><article class="legalP" id="kapittel-3-paragraf-1-ledd-2-punkt-6-ledd-1">IEC (International Electrotechnical Commission – Den internasjonale elektrotekniske kommisjon).</article></article></li></ul></article><article class="legalP" id="kapittel-3-paragraf-1-ledd-3">Post- og teletilsynet gir veiledning om standarder.</article></article><article class="legalArticle" data-lovdata-URL="LTI/forskrift/2001-02-14-162/§14" data-name="§14" id="kapittel-3-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Signalreferansejordanlegg</span></h3><article class="legalP" id="kapittel-3-paragraf-2-ledd-1">Teleinstallatøren skal vurdere om det, på grunn av jordpotensialforskjeller, er behov for å etablere separat anlegg for signalreferansejord.</article><article class="legalP" id="kapittel-3-paragraf-2-ledd-2">Anlegg for signalreferansejord bruker samme jordelektrode som sterkstrømsanlegget og skal ha en varig sammenkobling til jord.</article><article class="legalP" id="kapittel-3-paragraf-2-ledd-3">Anlegg for signalreferansejord skal utføres slik utstyrsleverandøren anviser eller i henhold til relevante standarder.</article><article class="legalP" id="kapittel-3-paragraf-2-ledd-4">Post- og teletilsynet gir veiledning om utforming av anlegg for signalreferansejord.</article></article><article class="legalArticle" data-lovdata-URL="LTI/forskrift/2001-02-14-162/§15" data-name="§15" id="kapittel-3-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Elektromagnetisk kompatibilitet (EMC)</span></h3><article class="legalP" id="kapittel-3-paragraf-3-ledd-1">Privat telenett skal bygges og drives slik at de fungerer tilfredsstillende og ikke forårsaker uakseptable elektromagnetiske forstyrrelser.</article><article class="legalP" id="kapittel-3-paragraf-3-ledd-2">Kravet er oppfylt dersom nettet tilfredsstiller forskrift av 2. januar 1996 nr. 3 om elektromagnetisk kompatibilitet (EMC) for teleutstyr, og relevante EMC-standarder for privat telenett.</article><article class="legalP" id="kapittel-3-paragraf-3-ledd-3">Der skjerming brukes, skal kablingskomponentene være skjermet. Kabelskjermen skal være avsluttet mot konnektormateriellet slik at skjermingens effektivitet opprettholdes.</article><article class="legalP" id="kapittel-3-paragraf-3-ledd-4">Ved nærføring med kraftkabler eller andre kabler og utstyr hvor avstanden er så liten at det kan induseres støy i telenettet, skal det gjennomføres tiltak som begrenser forstyrrelsen til akseptabelt nivå.</article><article class="legalP" id="kapittel-3-paragraf-3-ledd-5">Det skal etableres tilstrekkelig fysisk skille/avstand mellom privat telenett og andre nett som nytter samme føringsvei.</article><article class="legalP" id="kapittel-3-paragraf-3-ledd-6">Post- og teletilsynet gir veiledning om hvilke standarder som er relevante når det gjelder EMC og om anvendelse av standardene.</article></article><article class="legalArticle" data-lovdata-URL="LTI/forskrift/2001-02-14-162/§16" data-name="§16" id="kapittel-3-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Flere nettsystemer i én kabelkappe</span></h3><article class="legalP" id="kapittel-3-paragraf-4-ledd-1">Når lederpar i én kabelkappe nyttes til forskjellige telesystemer, skal systemene ikke forstyrre hverandre.</article></article><article class="legalArticle" data-lovdata-URL="LTI/forskrift/2001-02-14-162/§17" data-name="§17" id="kapittel-3-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dimensjonering av fordelere og koblingsrom</span></h3><article class="legalP" id="kapittel-3-paragraf-5-ledd-1">Fordelere og koblingsrom skal dimensjoneres slik at de vil kunne dekke mulige senere utvidelser av privat telenett og slik at god tilgjengelighet ved vedlikehold sikres.</article></article><article class="legalArticle" data-lovdata-URL="LTI/forskrift/2001-02-14-162/§18" data-name="§18" id="kapittel-3-paragraf-6"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Installasjon</span></h3><article class="legalP" id="kapittel-3-paragraf-6-ledd-1">Installasjon og reparasjon skal være fagmessig utført.</article><article class="legalP" id="kapittel-3-paragraf-6-ledd-2">Kabler og ledninger skal monteres slik at kurser enkelt kan identifiseres, og slik at kobling, nedkobling, testing og nødvendig sikring enkelt kan utføres.</article><article class="legalP" id="kapittel-3-paragraf-6-ledd-3">Kablene skal så langt mulig legges uten skjøter. Må kabelen skjøtes, f.eks. grunnet spesielt vanskelige framføringsveier, skal skjøten registreres, jf. § 19. Overgang fra større til mindre kabler skal som hovedregel skje ved terminering av kablene og permanent mellomkobling. Alle ledere skal termineres for seg og slik at hver leder kan identifiseres. Kabelleverandørens identifiseringssystem, f.eks. fargekoder, skal følges.</article><article class="legalP" id="kapittel-3-paragraf-6-ledd-4">Post- og teletilsynet gir veiledning om hva som er fagmessig utførelse.</article></article><article class="legalArticle" data-lovdata-URL="LTI/forskrift/2001-02-14-162/§19" data-name="§19" id="kapittel-3-paragraf-7"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dokumentasjon, merking mv.</span></h3><article class="legalP" id="kapittel-3-paragraf-7-ledd-1">Når privat telenett som omfatter mer enn én boligenhet, ett kontor e.l. settes i drift etter installasjon, kreves dokumentasjon av nettet. Dokumentasjonen skal utarbeides av teleinstallatør og leveres eier. Ved endringer av nettet skal den som utfører endringen oppdatere dokumentasjonen.</article><article class="legalP" id="kapittel-3-paragraf-7-ledd-2">Dokumentasjonen må vise den geografiske utstrekningen av telenettet, samt alle termineringspunkter. Dokumentasjonen skal beskrive anlegget slik at vedlikehold og endringer kan utføres hensiktsmessig.</article><article class="legalP" id="kapittel-3-paragraf-7-ledd-3">Eier skal oppbevare dokumentasjonen nær termineringspunktet (i koblingsskap e.l.) så lenge anlegget er i drift, og slik at denne er tilgjengelig ved kontroll, jf. § 22 om tilsyn. Teleinstallatør skal oppbevare kopi av dokumentasjonen i minst 10 år.</article><article class="legalP" id="kapittel-3-paragraf-7-ledd-4">Eventuelle tiltak vedrørende atmosfæriske utladninger eller koblede effekter fra nærførte elektriske anlegg skal fremgå av dokumentasjonen. Eventuelle underlag som beregninger og målinger knyttet til slike tiltak oppbevares av teleinstallatør.</article><article class="legalP" id="kapittel-3-paragraf-7-ledd-5">Post- og teletilsynet gir veiledning om utforming av dokumentasjonen.</article></article><article class="legalArticle" data-lovdata-URL="LTI/forskrift/2001-02-14-162/§20" data-name="§20" id="kapittel-3-paragraf-8"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ferdigmelding ved installasjon og vedlikehold</span></h3><article class="legalP" id="kapittel-3-paragraf-8-ledd-1">Teleinstallatør skal dokumentere utført arbeid i en ferdigmelding på fastsatt skjema fra Post- og teletilsynet. Ferdigmeldingen leveres netteier og skal minst inneholde dokumentasjon over utførelse av forhold relatert til sikkerhet, vern, jording mv. samt opplysninger om hvilke standarder som er lagt til grunn ved installasjonen.</article><article class="legalP" id="kapittel-3-paragraf-8-ledd-2">Eier skal oppbevare ferdigmelding nær termineringspunktet (i koblingsskap e.l.) så lenge anlegget er i drift, og slik at denne er tilgjengelig ved kontroll, jf. § 22 om tilsyn. Teleinstallatør skal oppbevare kopi av ferdigmelding i minst 10 år.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-02-14-162/KAPITTEL_4"><h2>Kapittel IV. Taushetsplikt, tilsyn, klage mv.</h2><article class="legalArticle" data-lovdata-URL="LTI/forskrift/2001-02-14-162/§21" data-name="§21" id="kapittel-4-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Taushetsplikt</span></h3><article class="legalP" id="kapittel-4-paragraf-1-ledd-1">Installatør og tilbyder av tilgang til offentlig telenett eller offentlig teletjeneste skal bevare taushet om innholdet i telekommunikasjon og andres bruk av telekommunikasjon i samsvar med teleloven § 9-3.</article></article><article class="legalArticle" data-lovdata-URL="LTI/forskrift/2001-02-14-162/§22" data-name="§22" id="kapittel-4-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Tilsyn</span></h3><article class="legalP" id="kapittel-4-paragraf-2-ledd-1">Post- og teletilsynet fører tilsyn med at bestemmelsene i forskriften og vedtak fastsatt med hjemmel i forskriften blir oppfylt.</article><article class="legalP" id="kapittel-4-paragraf-2-ledd-2">Som ledd i tilsynet kan Post- og teletilsynet ta stikkprøver, utføre målinger eller gjennomføre annen kontroll av nettet.</article><article class="legalP" id="kapittel-4-paragraf-2-ledd-3">Eier plikter å gi tilsynet uhindret adgang til nettet og lokaler og medvirke til gjennomføringen av kontrollen, jf. teleloven kapittel 7. Nødvendige opplysninger og dokumentasjon skal utleveres, jf. teleloven § 9-1. Post- og teletilsynet kan kreve at installatør eller annen kyndig person er tilstede.</article></article><article class="legalArticle" data-lovdata-URL="LTI/forskrift/2001-02-14-162/§23" data-name="§23" id="kapittel-4-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Unntak</span></h3><article class="legalP" id="kapittel-4-paragraf-3-ledd-1">Post- og teletilsynet kan i særlige tilfeller gjøre unntak fra bestemmelser i forskriften.</article></article><article class="legalArticle" data-lovdata-URL="LTI/forskrift/2001-02-14-162/§24" data-name="§24" id="kapittel-4-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Sanksjoner</span></h3><article class="legalP" id="kapittel-4-paragraf-4-ledd-1">Ved brudd på plikter etter forskriften kan Post- og teletilsynet gjennomføre sanksjoner etter teleloven kapittel 7, og fastsette tvangsmulkt etter teleloven § 10-3.</article><article class="legalP" id="kapittel-4-paragraf-4-ledd-2">Brudd på forskriften straffes etter teleloven § 10-4.</article></article><article class="legalArticle" data-lovdata-URL="LTI/forskrift/2001-02-14-162/§25" data-name="§25" id="kapittel-4-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Klage</span></h3><article class="legalP" id="kapittel-4-paragraf-5-ledd-1">Statens teleforvaltningsråd er klageinstans for enkeltvedtak fastsatt med hjemmel i forskriften.</article></article><article class="legalArticle" data-lovdata-URL="LTI/forskrift/2001-02-14-162/§26" data-name="§26" id="kapittel-4-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ikrafttreden</span></h3><article class="legalP" id="kapittel-4-paragraf-6-ledd-1">Forskriften trer i kraft straks.</article><article class="legalP" id="kapittel-4-paragraf-6-ledd-2">Fra samme tid oppheves følgende forskrifter:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-2-punkt-1"><article class="legalP" id="kapittel-4-paragraf-6-ledd-2-punkt-1-ledd-1">teknisk forskrift av 25. november 1987 nr. 926 for bedriftsinterne og husstandsinterne teletekniske linjenett som skal tilknyttes de offentlige telenett</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-2-punkt-2"><article class="legalP" id="kapittel-4-paragraf-6-ledd-2-punkt-2-ledd-1">utfyllende forskrift av 31. desember 1987 nr. 1131 for bedriftsinterne og husstandsinterne linjenett for teleteknisk utstyr som skal knyttes til de offentlige telenett</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-ledd-2-punkt-3"><article class="legalP" id="kapittel-4-paragraf-6-ledd-2-punkt-3-ledd-1">forskrift av 4. desember 1992 nr. 1132 om husstands- og bedriftsinterne teletekniske linjenett, om typegodkjenning av teleutstyr og om autorisasjon av leverandører, installatører etc.</article></article></li></ul></article></article></section></main></body></html>