<!DOCTYPE html><html lang="no"><head><title>Forskrift om stønad til dekning av utgifter til behandling hos ortoptist.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-28-795</dd><dt class="dokid">DokumentID</dt><dd class="dokid">LTI/forskrift/2001-06-28-795</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-10a</li><li>lov/1997-02-28-19/§22-2</li></ul></dd><dt class="dateOfPublication">Kunngjort</dt><dd class="dateOfPublication">2001-07-13</dd><dt class="journalNumber">Journalnummer</dt><dd class="journalNumber">2001-0834</dd><dt class="titleShort">Korttittel</dt><dd class="titleShort">Forskrift om stønad til behandling hos ortoptist</dd><dt class="title">Tittel</dt><dd class="title">Forskrift om stønad til dekning av utgifter til behandling hos ortoptist.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 28. juni 2001 med hjemmel i lov av 28. februar 1997 nr. 19 om folketrygd (folketrygdloven) § 5-10a og § 22-2.</dd><dt class="refid">RefID</dt><dd class="refid">forskrift/2001-06-28-795</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til dekning av utgifter til behandling hos ortoptist.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-28-795" id="dokument"><h1>Forskrift om stønad til dekning av utgifter til behandling hos ortoptist.</h1><article class="legalArticle" data-lovdata-URL="LTI/forskrift/2001-06-28-795/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Trygden yter stønad til dekning av utgifter til undersøkelse og behandling hos ortoptist ved sykdom, skade eller lyte som gir medlemmet rett til stønad etter folketrygdloven kapittel 5. Behandlingen må være av vesentlig betydning for medlemmets funksjonsevne.</article></article><article class="legalArticle" data-lovdata-URL="LTI/forskrift/2001-06-28-795/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Det er et vilkår for rett til stønad at medlemmet er henvist fra lege som er spesialist i øyesykdommer. Legen må oppgi nøyaktig diagnose og resultatet av foretatte undersøkelser.</article></article><article class="legalArticle" data-lovdata-URL="LTI/forskrift/2001-06-28-795/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Stønad ytes bare dersom behandlingen er utført av autorisert ortoptist, jf. lov av 2. juli 1999 nr. 64 om helsepersonell m.v. § 48.</article></article><article class="legalArticle" data-lovdata-URL="LTI/forskrift/2001-06-28-795/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Stønaden er 130 kroner pr. behandling.</article><article class="legalP" id="paragraf-4-ledd-2">For behandling av barn under 7 år ytes en stønad med 220 kroner pr. behandling.</article></article><article class="legalArticle" data-lovdata-URL="LTI/forskrift/2001-06-28-795/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Hvis medlemmet ikke kan møte fram på behandlingsstedet på grunn av sin helsetilstand, dekker trygden reiseutgiftene for ortoptisten etter folketrygdloven § 5-19.</article></article><article class="legalArticle" data-lovdata-URL="LTI/forskrift/2001-06-28-795/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Ved krav om stønad til dekning av utgifter til behandling hos ortoptist, skal medlemmet legge fram spesifisert og kvittert regning fra ortoptisten. Regningen må i tillegg til diagnose og dato for utført behandling, inneholde alle opplysninger som er nødvendige for å avgjøre kravet.</article><article class="legalP" id="paragraf-6-ledd-2">Ortoptisten skal utstede regning på blankett fastsatt av Rikstrygdeverket.</article></article><article class="legalArticle" data-lovdata-URL="LTI/forskrift/2001-06-28-795/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Med Rikstrygdeverkets samtykke kan trygdekontoret inngå avtale med en ortoptist om direkte oppgjør med trygden. Stønaden utbetales da direkte til ortoptisten, som ikke kan kreve av medlemmet den delen av honoraret som trygden dekker.</article></article><article class="legalArticle" data-lovdata-URL="LTI/forskrift/2001-06-28-795/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Forskriften trer i kraft 1. juli 2001.</article></article></main></body></html>