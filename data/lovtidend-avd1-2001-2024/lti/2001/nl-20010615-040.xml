<!DOCTYPE html><html lang="no"><head><title>Lov om endringer i lov om innskuddspensjon i arbeidsforhold og i lov om foretakspensjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-40</dd><dt class="dokid">DokumentID</dt><dd class="dokid">LTI/lov/2001-06-15-40</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2000-11-24-81</li><li>lov/2000-03-24-16</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="lastupdated">Rettet</dt><dd class="lastupdated">2001-06-20</dd><dt class="journalNumber">Journalnummer</dt><dd class="journalNumber">2001-0700</dd><dt class="titleShort">Korttittel</dt><dd class="titleShort">Endringslov til innskuddspensjonsloven m.m.</dd><dt class="title">Tittel</dt><dd class="title">Lov om endringer i lov om innskuddspensjon i arbeidsforhold og i lov om foretakspensjon.</dd><dt class="miscInformation">Annet om dokumentet</dt><dd class="miscInformation">Ot.prp.nr.42 (2000–2001), Innst.O.nr.85 (2000–2001) og Besl.O.nr.96 (2000–2001). Odels- og lagtingsvedtak hhv. 28. mai og 7. juni 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-06-15-40</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om innskuddspensjon i arbeidsforhold og i lov om foretakspensjon.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-40" id="dokument"><h1>Lov om endringer i lov om innskuddspensjon i arbeidsforhold og i lov om foretakspensjon.</h1><section class="section" data-name="kapI" id="kapittel-1" data-lovdata-URL="LTI/lov/2001-06-15-40/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 24. november 2000 nr. 81 om innskuddspensjon i arbeidsforhold (innskuddspensjonsloven) gjøres følgende endringer:</article> <article class="defaultP" margin-top="true">§ 2-6 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-1">(1) Foretak som har pensjonsordning som omfatter 15 eller flere medlemmer eller har pensjonsordning med kollektivt investeringsvalg, skal opprette en styringsgruppe for pensjonsordningen på minst tre personer.</article> <article class="defaultP" margin-top="true">§ 3-1 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">som ordning med kollektivt investeringsvalg etter reglene i § 3-2 a.</article></article></li></ul></article> <article class="defaultP" margin-top="true">Nåværende § 3-1 bokstav b blir ny bokstav c.</article> <article class="defaultP" margin-top="true">Ny § 3-2 a skal lyde:<p class="leddfortsettelse"><strong>§ 3-2 a.</strong> <i>Kollektiv investeringsportefølje</i></p></article><article class="numberedLegalP" data-numerator="1" id="kapittel-1-nummer-2">(1) Er det fastsatt i regelverket at pensjonskapitalen knyttet til pensjonsordningen skal forvaltes som kollektiv investeringsportefølje, skal foretaket inngå avtale med institusjonen om hvordan porteføljen skal sammensettes og hvilken adgang foretaket skal ha til å endre sammensetningen. Før foretaket gjør dette, skal styringsgruppen gis anledning til å uttale seg.</article><article class="numberedLegalP" data-numerator="2" id="kapittel-1-nummer-3">(2) Avkastning og tap ved forvaltningen av investeringsporteføljen skal årlig tilordnes pensjonskapitalen og fordeles mellom medlemmene etter opptjent pensjonskapital.</article><article class="numberedLegalP" data-numerator="3" id="kapittel-1-nummer-4">(3) Det kan i regelverket fastsettes at medlemmenes pensjonskapital skal forvaltes i ulike eller i samme investeringsportefølje. Utskillingen skal i tilfelle foretas på bakgrunn av medlemmets alder eller antall år igjen til pensjonsalder. Dersom annet ikke er fastsatt i regelverket, skal foretaket inngå avtale med institusjonen om at opptjent pensjonskapital for alle de medlemmer som har sju år eller færre igjen til pensjonsalder, skal utskilles fra pensjonsordningens øvrige kapital og forvaltes som en egen investeringsportefølje. Investeringsporteføljene skal settes sammen med henblikk på at pensjonskapitalen for medlemmer med få år igjen til pensjonsalder blir forvaltet på en særlig betryggende måte. Første og annet ledd gjelder tilsvarende for hver enkelt portefølje.</article> <article class="defaultP" margin-top="true">§ 3-5 første ledd første punktum skal lyde:</article><article class="numberedLegalP" data-numerator="1" id="kapittel-1-nummer-5">(1) Et medlem i en ordning med alminnelig forvaltning av pensjonskapitalen har til enhver tid en pensjonskapital tilsvarende summen av de innskudd foretaket har innbetalt for medlemmet, og en forholdsmessig del av avkastning tilført pensjonsordningen i medlemskapsperioden.</article> <article class="defaultP" margin-top="true">§ 3-5 annet ledd første punktum skal lyde:</article><article class="numberedLegalP" data-numerator="2" id="kapittel-1-nummer-6">(2) Et medlem i en pensjonsordning som forvalter pensjonskapitalen med investeringsvalg har til enhver tid opptjent en pensjonskapital lik summen av innskudd betalt for medlemmet med tillegg og fradrag for medlemmets avkastning og tap.</article> <article class="defaultP" margin-top="true">§ 8-1 annet ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Er pensjonsordningen opprettet med investeringsvalg for pensjonskapitalen, gjelder første ledd tilsvarende i forhold til de midler som er knyttet til samtlige medlemmer som inngår i pensjonsordningen.</article> <article class="defaultP" margin-top="true">§ 9-3 første ledd bokstav b utgår. Nåværende bokstav c blir bokstav b.</article> <article class="defaultP" margin-top="true">§ 9-3 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Foretaket kan ikke bruke midler i innskuddsfondet til formål som nevnt i første ledd bokstav b, med mindre innskuddsfondet fortsatt vil være tilstrekkelig til å sikre at forpliktelser som nevnt i første ledd bokstav a blir dekket for inneværende og neste år.</article> <article class="defaultP" margin-top="true">§ 14-1 annet ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Det kan fastsettes i regelverket for den nye pensjonsordningen at opptjent pensjonskapital benyttes som premiereserve for medlemmenes alderspensjonsrettigheter i den nye pensjonsordningen. Lov om foretakspensjon §§ 4-11 annet og tredje ledd, 4-12 og 4-13 gjelder tilsvarende. Bestemmelsen i leddet her gjelder ikke når pensjonsordningen er opprettet med investeringsvalg for pensjonskapitalen.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-40/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 24. mars 2000 nr. 16 om foretakspensjon gjøres følgende endringer:</article> <article class="defaultP" margin-top="true">§ 2-3 annet ledd skal lyde:</article><article class="numberedLegalP" data-numerator="2" id="kapittel-2-nummer-1">(2) Ytelser opptjent etter pensjonsplanen skal være garantert av forsikringsselskapet for så vidt annet ikke følger av reglene om kollektivt investeringsvalg i § 11-1 a eller investeringsvalg for det enkelte medlem i § 11-2.</article> <article class="defaultP" margin-top="true">§ 2-4 første ledd første punktum skal lyde:</article><article class="numberedLegalP" data-numerator="1" id="kapittel-2-nummer-2">(1) Foretak som har pensjonsordning som omfatter 15 eller flere medlemmer eller har pensjonsordning med kollektivt investeringsvalg etter § 11-1 a, skal opprette en styringsgruppe for pensjonsordningen på minst tre personer.</article> <article class="defaultP" margin-top="true">§ 4-2 annet ledd tredje punktum skal lyde:</article><article class="legalP" id="kapittel-2-ledd-2">Forvaltes midler knyttet til alderspensjon med kollektivt investeringsvalg etter § 11-1 a eller med investeringsvalg for det enkelte medlem etter § 11-2, skal opptjent pensjon likevel ikke overstige den rett til pensjon som etter beregningsgrunnlaget for pensjonsordningen motsvarer den premiereserven medlemmet har opptjent til enhver tid.</article> <article class="defaultP" margin-top="true">§ 5-2 fjerde ledd nytt tredje punktum skal lyde:</article><article class="legalP" id="kapittel-2-ledd-3">Forvaltes midler knyttet til alderspensjon med kollektivt investeringsvalg etter § 11-1 a eller med investeringsvalg for det enkelte medlem etter § 11-2, skal årlig avkastning i sin helhet benyttes som engangspremie for tillegg til pensjonsrettighetene.</article> <article class="defaultP" margin-top="true">§ 11-1 første og annet ledd skal lyde:</article><article class="numberedLegalP" data-numerator="1" id="kapittel-2-nummer-3">(1) Foretaket kan i samsvar med bestemmelser i regelverket avtale med institusjonen at midler tilsvarende pensjonsordningens premiereserve for alderspensjon eller for ytelser som nevnt i kapitlene 6 og 7, skal forvaltes som en investeringsportefølje tilordnet pensjonsordningen. Avtalen skal angi hvordan porteføljen skal sammensettes og hvilken adgang foretaket skal ha til å endre sammensetningen.</article><article class="numberedLegalP" data-numerator="2" id="kapittel-2-nummer-4">(2) Før foretaket inngår avtale etter første ledd eller endrer sammensetningen av investeringsporteføljen, skal styringsgruppen gis anledning til å uttale seg.</article> <article class="defaultP" margin-top="true">Ny § 11-1 a skal lyde:<p class="leddfortsettelse"><strong>§ 11-1 a.</strong> <i>Engangsbetalt foretakspensjon med kollektivt investeringsvalg</i></p></article><article class="numberedLegalP" data-numerator="1" id="kapittel-2-nummer-5">(1) Er det fastsatt i regelverket at midler tilsvarende pensjonsordningens premiereserve for alderspensjon skal forvaltes med kollektivt investeringsvalg, skal foretaket inngå avtale med institusjonen om hvordan investeringsporteføljen skal sammensettes og hvilken adgang foretaket skal ha til å endre sammensetningen. Før foretaket gjør dette, skal styringsgruppen gis anledning til å uttale seg.</article><article class="numberedLegalP" data-numerator="2" id="kapittel-2-nummer-6">(2) Avkastning og tap ved forvaltningen av investeringsporteføljen skal årlig tilordnes porteføljen og fordeles mellom medlemmene etter opptjent premiereserve.</article><article class="numberedLegalP" data-numerator="3" id="kapittel-2-nummer-7">(3) Det kan i regelverket fastsettes at medlemmenes premiereserve for alderspensjon skal forvaltes i ulike eller i samme investeringsportefølje. Utskillingen skal i tilfelle foretas på bakgrunn av medlemmets alder eller antall år igjen til pensjonsalder. Dersom annet ikke er fastsatt i regelverket, skal foretaket inngå avtale med institusjonen om at opptjent premiereserve for alle de medlemmer som har sju år eller færre igjen til pensjonsalder, skal utskilles fra pensjonsordningens øvrige kapital og forvaltes som en egen investeringsportefølje. Investeringsporteføljene skal settes sammen med henblikk på at premiereserven for medlemmer med få år igjen til pensjonsalder blir forvaltet på en særlig betryggende måte. Første og annet ledd gjelder tilsvarende for hver enkelt portefølje.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-15-40/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikrafttredelse. Overgangsbestemmelser</i></article><article class="legalP" id="kapittel-3-ledd-1">Loven trer i kraft fra den tid Kongen fastsetter. Forskjellige deler av loven kan tre i kraft til forskjellig tid. Kongen kan gi overgangsbestemmelser.</article></section></main></body></html>