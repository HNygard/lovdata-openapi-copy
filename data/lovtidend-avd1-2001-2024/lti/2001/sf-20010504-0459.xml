<!DOCTYPE html><html lang="no"><head><title>Forskrift om endring i forskrift om midlertidig forbud mot foredlede animalske proteiner i fôr til produksjonsdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-04-459</dd><dt class="dokid">DokumentID</dt><dd class="dokid">LTI/forskrift/2001-05-04-459</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-05-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-22-1416</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>lov/1997-06-13-54/§11</li><li>lov/1997-06-13-54/§18</li><li>lov/1997-06-13-54/§19</li><li>lov/1997-06-13-54/§20</li><li>lov/1973-03-23-18/§3</li></ul></dd><dt class="dateOfPublication">Kunngjort</dt><dd class="dateOfPublication">2001-05-11</dd><dt class="journalNumber">Journalnummer</dt><dd class="journalNumber">2001-0506</dd><dt class="titleShort">Korttittel</dt><dd class="titleShort">Endr.forskr om midlertidig forbud mv., fôr</dd><dt class="title">Tittel</dt><dd class="title">Forskrift om endring i forskrift om midlertidig forbud mot foredlede animalske proteiner i fôr til produksjonsdyr.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet og Landbruksdepartementet 4. mai 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 11, § 18, § 19 og § 20 og lov av 23. mars 1973 nr. 18 om tilsyn med fôrvarer § 3. Jf. Rvedtak 2000/766/EF.</dd><dt class="refid">RefID</dt><dd class="refid">forskrift/2001-05-04-459</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om midlertidig forbud mot foredlede animalske proteiner i fôr til produksjonsdyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-04-459" id="dokument"><h1>Forskrift om endring i forskrift om midlertidig forbud mot foredlede animalske proteiner i fôr til produksjonsdyr.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-04-459/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. desember 2000 nr. 1416 om midlertidig forbud mot foredlede animalske proteiner i fôr til produksjonsdyr gjøres følgende endringer:</article> <article class="defaultP" margin-top="true">§ 4 annet ledd bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">dikalsiumfosfat og hydrolyserte proteiner som fyller vilkårene i vedlegg 1 og 2 til denne forskriften.</article></article></li></ul></article> <article class="defaultP" margin-top="true">§ 6 nytt tredje til sjette ledd skal lyde:</article><article class="legalP" id="kapittel-1-ledd-2">Foredlede animalske proteiner som ikke er beregnet som fôr til produksjonsdyr, kan utføres til eller innføres fra andre land innen EØS-området på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Mottakende EØS-land skal ha gitt tillatelse til mottak av de aktuelle foredlede animalske proteinene,</article></article></li><li data-li-identifier="2)" data-name="2)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">De foredlede animalske proteinene skal følges av et offisielt helsesertifikat etter mal i Kvedtak 2001/9/EF vedlegg V, og</article></article></li><li data-li-identifier="3)" data-name="3)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">De foredlede animalske proteinene må transporteres direkte til mottaksanlegget i forseglede containere eller transportmidler på en slik måte at en unngår søl.</article></article></li></ul></article><article class="legalP" id="kapittel-1-ledd-3">Foredlede animalske proteiner som ikke er beregnet som fôr til produksjonsdyr, kan utføres til tredjeland på følgende vilkår:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Det må på forhånd foreligge en bilateral avtale med vedkommende lands myndigheter hvor vedkommende tredjeland forplikter seg til ikke å bruke de animalske proteinene til et formål som er forbudt etter denne forskriften, og</article></article></li><li data-li-identifier="2)" data-name="2)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">De foredlede animalske proteinene skal følges av et offisielt helsesertifikat etter mal i Kvedtak 2001/9/EF vedlegg V.</article></article></li></ul></article><article class="legalP" id="kapittel-1-ledd-4">Bestemmelsene i tredje og fjerde ledd gjelder ikke for kjæledyrfôr i henhold til Rdir. 1992/118/EØF vedlegg 1 kapittel 4 eller for fiskemel, dikalsiumfosfat og hydrolyserte proteiner som tilfredsstiller kravene i denne forskriftens vedlegg 1 og 2 og/eller Kvedtak 2001/9/EF vedlegg I-III.</article><article class="legalP" id="kapittel-1-ledd-5">Bestemmelsene i tredje ledd gjelder heller ikke for foredlede animalske proteiner som fyller vilkårene i Kvedtak 1997/735/EØF artikkel 4.</article> <article class="defaultP" margin-top="true">§ 6 nåværende tredje ledd blir syvende ledd.</article> <article class="defaultP" margin-top="true">Nytt vedlegg 1 skal lyde:</article> <article class="defaultP" margin-top="true"><i>Vedlegg 1</i></article><article class="legalP" id="kapittel-1-ledd-6">Dikalsiumfosfat som stammer fra avfettede ben kan brukes i fôr til andre produksjonsdyr enn drøvtyggere, på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Dikalsiumfosfat skal være produsert i anlegg godkjent i henhold til artikkel 5(2) i Rdir. 1990/667/EØF, jf. forskrift av 5. november 1999 nr. 1148 om transport av animalsk avfall og anlegg som behandler animalsk avfall § 7.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Dikalsiumfosfat fra avfettede ben skal stamme fra ben som av kjøttkontrollen er funnet egnet til humant konsum, og være produsert ved en prosess som sikrer at alt benmateriale er knust i småpartikler og avfettet med varmt vann, og deretter behandlet etter en prosess som beskrevet i Kvedtak 2001/9/EF vedlegg II punkt 2.</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Fôrvarer med innhold av dikalsiumfosfat fra avfettede ben kan kun fremstilles i anlegg som ikke produserer fôrvarer til drøvtyggere, og som er spesielt godkjent for den aktuelle produksjonen av kompetent myndighet. I Norge er dette Statens landbrukstilsyn.</article><article class="legalP" id="kapittel-1-ledd-6-punkt-3-ledd-2">Statens landbrukstilsyn kan etter søknad godkjenne produksjon av fôrvarer til drøvtyggere i anlegg som produserer fôr med innhold av dikalsiumfosfat, på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-3-ledd-2-punkt-1"><article class="legalP" id="kapittel-1-ledd-6-punkt-3-ledd-2-punkt-1-ledd-1">transport og lagring av fôrvarer til drøvtyggere skal skje fullstendig adskilt fra fôrvarer som ikke er beregnet til drøvtyggere,</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-3-ledd-2-punkt-2"><article class="legalP" id="kapittel-1-ledd-6-punkt-3-ledd-2-punkt-2-ledd-1">ferdige fôrblandinger til drøvtyggere skal lagres, transporteres, fremstilles og emballeres fullstendig adskilt fra fôrblandinger med innhold av dikalsiumfosfat, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3-ledd-2-punkt-3"><article class="legalP" id="kapittel-1-ledd-6-punkt-3-ledd-2-punkt-3-ledd-1">produsenten skal ha journal som angir innkjøp og bruk av dikalsiumfosfat fra avfettede ben og salg av fôrvarer som inneholder dikalsiumfosfat fra avfettede ben. Journalen skal være tilgjengelig for tilsynsmyndigheten.</article></article></li></ul></article><article class="legalP" id="kapittel-1-ledd-6-punkt-3-ledd-3">Statens landbrukstilsyn vil foreta stikkprøvekontroller for å sikre at fôr til drøvtyggere ikke inneholder ulovlige foredlede animalske proteiner.</article></article></li><li data-li-identifier="4." data-name="4."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Fôrvarer med innhold av dikalsiumfosfat fra avfettede ben skal merkes med «Fôrvaren inneholder dikalsiumfosfat fra avfettede ben. Det er forbudt å bruke denne fôrvaren til drøvtyggere.»</article></article></li><li data-li-identifier="5." data-name="5."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">Fôrvarer med innhold av dikalsiumfosfat fra avfettede ben skal transporteres på transportmidler som ikke samtidig transporterer fôr til drøvtyggere. Før transportmiddelet kan brukes til transport av fôr til drøvtyggere, skal det vaskes grundig.</article></article></li><li data-li-identifier="6." data-name="6."><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">Bruk og lagring av fôrvarer med innhold av dikalsiumfosfat fra avfettede ben er forbudt på gårdsbruk med drøvtyggere. Forbudet omfatter ikke bruk og lagring av kjæledyrfôr.</article><article class="legalP" id="kapittel-1-ledd-6-punkt-6-ledd-2">Statens dyrehelsetilsyn ved distriktsveterinæren kan dersom det kan godtgjøres at risikoen for feilfôring er minimal, tillate at fôrvarer med innhold dikalsiumfosfat fra avfettede ben lagres og brukes på gårdsbruk med drøvtyggere.</article></article></li></ul></article> <article class="defaultP" margin-top="true">Nytt vedlegg 2 skal lyde:</article> <article class="defaultP" margin-top="true"><i>Vedlegg 2</i></article><article class="legalP" id="kapittel-1-ledd-7">Hydrolyserte proteiner fra huder og skinn kan brukes i fôr til andre produksjonsdyr enn drøvtyggere, på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Hydrolyserte proteiner fra huder og skinn skal: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-7-punkt-1-ledd-1-punkt-1"><article class="legalP" id="kapittel-1-ledd-7-punkt-1-ledd-1-punkt-1-ledd-1">være produsert av huder og skinn som stammer fra dyr som er slaktet og av tilsynsmyndigheten funnet egnet for humant konsum på grunnlag av ante og post mortem undersøkelse,</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-1-ledd-1-punkt-2"><article class="legalP" id="kapittel-1-ledd-7-punkt-1-ledd-1-punkt-2-ledd-1">være produsert i en prosess som inkluderer tilstrekkelige tiltak for å minimalisere kontaminering slik dette er beskrevet i Kvedtak 2001/9/EF vedlegg III punkt 2, og</article></article></li><li data-li-identifier="-" data-name="-"><article class="listArticle" id="kapittel-1-ledd-7-punkt-1-ledd-1-punkt-3"><article class="legalP" id="kapittel-1-ledd-7-punkt-1-ledd-1-punkt-3-ledd-1">være prøvetatt etter prosessering og funnet å ha en molekylvekt lavere enn 10.000 dalton.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Fôrvarer med innhold av hydrolyserte proteiner kan kun fremstilles i anlegg som ikke produserer fôrvarer til drøvtyggere, og som er spesielt godkjent for den aktuelle produksjonen av kompetent myndighet. I Norge er dette Statens landbrukstilsyn.</article><article class="legalP" id="kapittel-1-ledd-7-punkt-2-ledd-2">Statens landbrukstilsyn kan etter søknad godkjenne produksjon av fôrvarer til drøvtyggere i anlegg som produserer fôr med innhold av hydrolyserte proteiner, på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-2-ledd-2-punkt-1"><article class="legalP" id="kapittel-1-ledd-7-punkt-2-ledd-2-punkt-1-ledd-1">transport og lagring av fôrvarer til drøvtyggere skal skje fullstendig adskilt fra fôrvarer som ikke er beregnet til drøvtyggere,</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2-ledd-2-punkt-2"><article class="legalP" id="kapittel-1-ledd-7-punkt-2-ledd-2-punkt-2-ledd-1">ferdige fôrblandinger til drøvtyggere skal lagres, transporteres, fremstilles og emballeres fullstendig adskilt fra fôrblandinger med innhold av hydrolyserte proteiner, og</article></article></li><li data-li-identifier="c)" data-name="c)"><article class="listArticle" id="kapittel-1-ledd-7-punkt-2-ledd-2-punkt-3"><article class="legalP" id="kapittel-1-ledd-7-punkt-2-ledd-2-punkt-3-ledd-1">produsenten skal ha journal som angir innkjøp og bruk av hydrolyserte proteiner og salg av fôrvarer som inneholder hydrolyserte proteiner. Journalen skal være tilgjengelig for tilsynsmyndigheten.</article></article></li></ul></article><article class="legalP" id="kapittel-1-ledd-7-punkt-2-ledd-3">Statens landbrukstilsyn vil foreta stikkprøvekontroller for å sikre at fôr til drøvtyggere ikke inneholder ulovlige foredlede animalske proteiner.</article></article></li><li data-li-identifier="3." data-name="3."><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Fôrvarer med innhold av hydrolyserte proteiner skal merkes med «Fôrvaren inneholder hydrolyserte proteiner. Det er forbudt å bruke denne fôrvaren til drøvtyggere.»</article></article></li><li data-li-identifier="4." data-name="4."><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Ikke emballerte fôrvarer med innhold av hydrolyserte proteiner skal transporteres på transportmidler som ikke samtidig transporterer fôr til drøvtyggere. Før transportmiddelet kan brukes til transport av fôr til drøvtyggere, skal det vaskes grundig.</article></article></li><li data-li-identifier="5." data-name="5."><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Bruk og lagring av fôrvarer med innhold av hydrolyserte proteiner er forbudt på gårdsbruk med drøvtyggere. Forbudet omfatter ikke bruk og lagring av kjæledyrfôr.</article><article class="legalP" id="kapittel-1-ledd-7-punkt-5-ledd-2">Statens dyrehelsetilsyn ved distriktsveterinæren kan dersom det kan godtgjøres at risikoen for feilfôring er minimal, tillate at fôrvarer med innhold av hydrolyserte proteiner fra avfettede ben lagres og brukes på gårdsbruk med drøvtyggere.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-04-459/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>