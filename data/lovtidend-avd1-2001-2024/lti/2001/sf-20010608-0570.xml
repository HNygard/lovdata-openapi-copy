<?xml version="1.0"?>
<!DOCTYPE html>
<html lang="no">
  <head>
    <title>Forskrift om tomtefeste m.m.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2001-06-08-570</dd>
        <dt class="dokid">DokumentID</dt>
        <dd class="dokid">LTI/forskrift/2001-06-08-570</dd>
        <dt class="ministry">Departement</dt>
        <dd class="ministry">
          <ul>
            <li>Justis- og politidepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2001 hefte 7</dd>
        <dt class="dateInForce">I kraft fra</dt>
        <dd class="dateInForce">2002-01-01</dd>
        <dt class="changesToDocuments">Endrer</dt>
        <dd class="changesToDocuments">
          <ul>
            <li>forskrift/1986-12-05-2166</li>
            <li>forskrift/1990-12-21-1023</li>
          </ul>
        </dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1996-12-20-106/&#xA7;15</li>
            <li>lov/1996-12-20-106/&#xA7;32</li>
            <li>lov/1996-12-20-106/&#xA7;33</li>
            <li>lov/1996-12-20-106/&#xA7;36</li>
            <li>lov/1992-07-03-93/&#xA7;2-10</li>
            <li>lov/1993-06-11-66/&#xA7;1</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2001-06-08</dd>
        <dt class="journalNumber">Journalnummer</dt>
        <dd class="journalNumber">2001-0638</dd>
        <dt class="titleShort">Korttittel</dt>
        <dd class="titleShort">Forskrift om tomtefeste m.m.</dd>
        <dt class="title">Tittel</dt>
        <dd class="title">Forskrift om tomtefeste m.m.</dd>
        <dt class="miscInformation">Annet om dokumentet</dt>
        <dd class="miscInformation">Fastsett ved kgl.res. 8. juni 2001 med heimel i lov av 20. desember 1996 nr. 106 om tomtefeste &#xA7; 15 sjette ledd, &#xA7; 32, &#xA7; 33 og &#xA7; 36 f&#xF8;rste og femte ledd, lov av 3. juli 1992 nr. 93 om avhending av fast eigedom (avhendingslova) &#xA7; 2-10 tredje ledd og lov av 11. juni 1993 nr. 66 om pristiltak &#xA7; 1 nr. 1. Fremja av Justis- og politidepartementet.</dd>
        <dt class="refid">RefID</dt>
        <dd class="refid">forskrift/2001-06-08-570</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om tomtefeste m.m.<ul class="tocSubUl"><li>Kapittel I. Festeavgift<ul class="tocSubUl"><li>&#xA7; 1. (Regulering av festeavgift)</li><li>&#xA7; 2. (Innkrevjing av festeavgift p&#xE5; grunnlag av eldre festeavtaler)</li></ul></li><li>Kapittel II. Innl&#xF8;ysing av festetomt<ul class="tocSubUl"><li>&#xA7; 3. (Samtykke til innl&#xF8;ysing)</li><li>&#xA7; 4. (Innl&#xF8;ysing av tomt til fritidshus n&#xE5;r tomta h&#xF8;yrer til familie- eller kombinasjonsbruk)</li><li>&#xA7; 5. (Kva som skal f&#xF8;lgje med ved innl&#xF8;ysing i omr&#xE5;de der det er festa bort tomter til fritidshus etter ei samla plan og ved punktfeste)</li><li>&#xA7; 6. (Om utsetjing av avgjerd om innl&#xF8;ysing)</li><li>&#xA7; 7. (Kapitaliseringsrente)</li></ul></li><li>Kapittel III. Regulering og avl&#xF8;ysing av terminvis betaling etter avhendingslova &#xA7; 2-10<ul class="tocSubUl"><li>&#xA7; 8. (Regulering av terminvis pengesum)</li><li>&#xA7; 9. (Avl&#xF8;ysing av terminvis betaling)</li></ul></li><li>Kapittel IV. Ikraftsetjing m.m.<ul class="tocSubUl"><li>&#xA7; 10. (Ikraftsetjing. Oppheving av forskrifter.)</li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2001-06-08-570" id="dokument">
      <h1>Forskrift om tomtefeste m.m.</h1>
      <section class="section" data-name="kapI" id="kapittel-1" data-lovdata-URL="LTI/forskrift/2001-06-08-570/KAPITTEL_1">
        <h2>Kapittel I. Festeavgift</h2>
        <article class="legalArticle" data-lovdata-URL="LTI/forskrift/2001-06-08-570/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">(Regulering av festeavgift)</span></h3>
          <article class="legalP" id="kapittel-1-paragraf-1-ledd-1">N&#xE5;r festeavgift skal bli regulert i samsvar med endringa i pengeverdien, skal reguleringa skje i samsvar med utviklinga i (den berekna) konsumprisindeksen fr&#xE5; Statistisk sentralbyr&#xE5;. I festeh&#xF8;ve fr&#xE5; f&#xF8;r 1865 skal ein regulere festeavgifta ut fr&#xE5; utviklinga i konsumprisindeksen fr&#xE5; 1865.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">(Innkrevjing av festeavgift p&#xE5; grunnlag av eldre festeavtaler)</span></h3>
          <article class="legalP" id="kapittel-1-paragraf-2-ledd-1">For tida fram til festeavgifta i det einskilde festeh&#xF8;vet f&#xF8;rste gong er blitt regulert etter lov av 20. desember 1996 nr. 106 om tomtefeste &#xA7; 15, kan det ikkje krevjast inn ei h&#xF8;gare festeavgift enn den som lovleg kunne krevjast inn d&#xE5; lova blei sett i kraft. Dersom bel&#xF8;pet som kan krevjast inn etter f&#xF8;rste punktum, er l&#xE5;gare enn den festeavgifta som er fastsett i festeh&#xF8;vet, kan bortfestaren kvart &#xE5;r justere bel&#xF8;pet opp i samsvar med endringa i konsumprisindeksen fr&#xE5; Statistisk sentralbyr&#xE5;.</article>
        </article>
      </section>
      <section class="section" data-name="kapII" id="kapittel-2" data-lovdata-URL="LTI/forskrift/2001-06-08-570/KAPITTEL_2">
        <h2>Kapittel II. Innl&#xF8;ysing av festetomt</h2>
        <article class="legalArticle" data-lovdata-URL="LTI/forskrift/2001-06-08-570/&#xA7;3" data-name="&#xA7;3" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">(Samtykke til innl&#xF8;ysing)</span></h3>
          <article class="legalP" id="kapittel-2-paragraf-1-ledd-1">Retten som Kongen har til &#xE5; gje samtykke til innl&#xF8;ysing etter tomtefestelova &#xA7; 32 og &#xA7; 33 blir lagt til fylkesmannen. Justisdepartementet er klageinstans for fylkesmannens vedtak om &#xE5; gje eller avsl&#xE5; samtykke til innl&#xF8;ysing.</article>
          <article class="legalP" id="kapittel-2-paragraf-1-ledd-2">S&#xF8;knaden om innl&#xF8;ysing skal sendast til fylkesmannen, som vurderer om det trengst konsesjon eller fr&#xE5;segn fr&#xE5; landbruksstyresmaktene om delingsforbodet etter &#xA7; 12 i jordlova, og om det b&#xF8;r hentast inn fr&#xE5;segn fr&#xE5; plan- og bygningsstyresmakta eller andre organ. Fylkesmannen innhentar fr&#xE5;segn fr&#xE5; bortfestaren og sender saka til vedkomande styresmakter som skal gje fr&#xE5;segn.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;4" data-name="&#xA7;4" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">(Innl&#xF8;ysing av tomt til fritidshus n&#xE5;r tomta h&#xF8;yrer til familie- eller kombinasjonsbruk)</span></h3>
          <article class="legalP" id="kapittel-2-paragraf-2-ledd-1">Ein eigedom blir rekna som eit familie- eller kombinasjonsbruk etter tomtefestelova &#xA7; 33 n&#xE5;r<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">det landbruksarealet som h&#xF8;yrer til eigedomen, med tillegg av rettar og lunnende, ikkje er vesentleg st&#xF8;rre enn det som trengst for &#xE5; gje eigaren (brukaren) med huslyd trygge &#xF8;konomiske k&#xE5;r, og</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">eigedomen ikkje er mindre enn at det den kastar av seg som jord-, skog- eller hagebruk, gjev eit tilskot &#xE5; rekne med for levek&#xE5;ra til eigaren (brukaren) med huslyd, og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">eigedomen blir driven som sj&#xF8;lvstendig eining innan landbruket, eller &#x2013; dersom gardsdrifta til s&#xE5; lenge er nedlagt eller jorda er leigt bort &#x2013; det m&#xE5; reknast med at eigedomen kan kome i drift att som sj&#xF8;lvstendig eining f&#xF8;r det er g&#xE5;tt 5 &#xE5;r fr&#xE5; gardsdrifta blei nedlagt eller jorda blei leigt bort.</article></article></li></ul></article>
          <article class="legalP" id="kapittel-2-paragraf-2-ledd-2">Festeareal som h&#xF8;yrer til bruket blir rekna &#xE5; utgjere ein turvande del av inntektsgrunnlaget etter tomtefestelova &#xA7; 33 n&#xE5;r festeinntektene til saman utgjer ein tidel eller meir av totalinnkoma ved drift av eigedomen som jord-, skog- eller hagebruk.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;5" data-name="&#xA7;5" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">(Kva som skal f&#xF8;lgje med ved innl&#xF8;ysing i omr&#xE5;de der det er festa bort tomter til fritidshus etter ei samla plan og ved punktfeste)</span></h3>
          <article class="legalP" id="kapittel-2-paragraf-3-ledd-1">I tilh&#xF8;ve som nemnt i tomtefestelova &#xA7; 36 femte leddet kan fylkesmannen avgjere kva som skal f&#xF8;lgje med ved innl&#xF8;ysinga, dersom ein part ber om det. Fylkesmannen kan heilt eller delvis overlate til skj&#xF8;nnsretten &#xE5; treffe avgjerd etter f&#xF8;rste punktum. Justisdepartementet er klageinstans for avgjerd som fylkesmannen har gjort.</article>
          <article class="legalP" id="kapittel-2-paragraf-3-ledd-2">Innanfor dei vilk&#xE5;ra som i tilfelle er fastsette for innl&#xF8;ysing i planomr&#xE5;de, kan fylkesmannen eller skj&#xF8;nnsretten ta alle avgjerder som er turvande for &#xE5; halde oppe:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-2-punkt-1"><article class="legalP" id="kapittel-2-paragraf-3-ledd-2-punkt-1-ledd-1">grunndisponering som er fastsett i plan for omr&#xE5;de,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-2-punkt-2"><article class="legalP" id="kapittel-2-paragraf-3-ledd-2-punkt-2-ledd-1">skyldnader som festarane har vorte p&#xE5;lagde eller kan p&#xE5;leggjast til opparbeiding eller vedlikehald av fellesanlegg eller til gjennomf&#xF8;ring av andre felles tiltak, og</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-2-punkt-3"><article class="legalP" id="kapittel-2-paragraf-3-ledd-2-punkt-3-ledd-1">r&#xE5;dvaldsband over tomtearealet som f&#xF8;lgjer av det tidlegare rettsh&#xF8;vet.</article></article></li></ul></article>
          <article class="legalP" id="kapittel-2-paragraf-3-ledd-3">For fylkesmannens sakshandsaming f&#xF8;r han treffer avgjerd etter f&#xF8;rste leddet f&#xF8;rste punktum eller overlet saka til skj&#xF8;nnsretten etter f&#xF8;rste leddet andre punktum, gjeld &#xA7; 3 andre leddet tilsvarande. Kommunen der omr&#xE5;det ligg skal varslast til skj&#xF8;nn som blir halde etter f&#xF8;rste leddet andre punktum og har rett til &#xE5; m&#xF8;te. Einkvar som har festerett til tomt i planomr&#xE5;det, har rett til &#xE5; m&#xF8;te, jamvel om han ikkje har kravd eller s&#xF8;kt om samtykke til innl&#xF8;ysing.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;6" data-name="&#xA7;6" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">(Om utsetjing av avgjerd om innl&#xF8;ysing)</span></h3>
          <article class="legalP" id="kapittel-2-paragraf-4-ledd-1">F&#xF8;r fylkesmannen fastset kva som skal f&#xF8;lgje med ved innl&#xF8;ysing av tomt i eit omr&#xE5;de der tomter er festa bort etter ein samla plan, skal han s&#xF8;kje &#xE5; klarleggje om ogs&#xE5; andre festarar i omr&#xE5;det vil be om at fylkesmannen fastset kva som skal f&#xF8;lgje med ved ei innl&#xF8;ysing. I s&#xE5; fall skal alle sakene s&#xE5; langt r&#xE5;d er takast opp og avgjerast under eitt. Avgjerda kan utsetjast i inntil ti &#xE5;r dersom omsynet til sams f&#xF8;rehaving gjer dette turvande, men ikkje lenger enn fem &#xE5;r utan at det ligg f&#xF8;re s&#xE6;rlege grunnar.</article>
          <article class="legalP" id="kapittel-2-paragraf-4-ledd-2">Fylkesmannen kan innan same perioden ogs&#xE5; utsetje avgjerder som gjeld samtykke til innl&#xF8;ysing av tomter innan omr&#xE5;det. Festeretten st&#xE5;r i alle h&#xF8;ve ved lag s&#xE5; lenge s&#xF8;knad om innl&#xF8;ysing ikkje er endeleg avgjort.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;7" data-name="&#xA7;7" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">(Kapitaliseringsrente)</span></h3>
          <article class="legalP" id="kapittel-2-paragraf-5-ledd-1">Ved fastsetjing av innl&#xF8;ysingssum etter tomtefestelova &#xA7; 36 f&#xF8;rste leddet skal det leggjast til grunn ei rente p&#xE5; 5% n&#xE5;r ein skal finne kapitalverdien.</article>
        </article>
      </section>
      <section class="section" data-name="kapIII" id="kapittel-3" data-lovdata-URL="LTI/forskrift/2001-06-08-570/KAPITTEL_3">
        <h2>Kapittel III. Regulering og avl&#xF8;ysing av terminvis betaling etter avhendingslova &#xA7; 2-10</h2>
        <article class="legalArticle" data-lovdata-URL="LTI/forskrift/2001-06-08-570/&#xA7;8" data-name="&#xA7;8" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">(Regulering av terminvis pengesum)</span></h3>
          <article class="legalP" id="kapittel-3-paragraf-1-ledd-1">Regulering i samsvar med endringa i pengeverdien av den terminvise pengesummen etter avhendingslova &#xA7; 2-10 f&#xF8;rste leddet, jf. tredje leddet, skal skje etter f&#xF8;resegnene i &#xA7; 1.</article>
        </article>
        <article class="legalArticle" data-lovdata-URL="LTI/forskrift/2001-06-08-570/&#xA7;9" data-name="&#xA7;9" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">(Avl&#xF8;ysing av terminvis betaling)</span></h3>
          <article class="legalP" id="kapittel-3-paragraf-2-ledd-1">Ved fastsetjing av avl&#xF8;ysingssum etter avhendingslova &#xA7; 2-10 andre leddet, jf. tredje leddet, skal det leggjast til grunn ei rente p&#xE5; 5% n&#xE5;r ein skal finne kapitalverdien.</article>
        </article>
      </section>
      <section class="section" data-name="kapIV" id="kapittel-4" data-lovdata-URL="LTI/forskrift/2001-06-08-570/KAPITTEL_4">
        <h2>Kapittel IV. Ikraftsetjing m.m.</h2>
        <article class="legalArticle" data-lovdata-URL="LTI/forskrift/2001-06-08-570/&#xA7;10" data-name="&#xA7;10" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">(Ikraftsetjing. Oppheving av forskrifter.)</span></h3>
          <article class="legalP" id="kapittel-4-paragraf-1-ledd-1">Forskrifta her tek til &#xE5; gjelde 1. januar 2002. Fr&#xE5; same tid held forskrift av 5. desember 1986 nr. 2166 om innl&#xF8;ysing av festetomter til bustadhus og fritidshus opp &#xE5; gjelde, med dei unntaka som f&#xF8;lgjer av tomtefestelova &#xA7; 44 tredje leddet. Forskrift av 21. desember 1990 nr. 1023 om forh&#xF8;yelse av festeavgifter opphevast ogs&#xE5; fr&#xE5; same dato.</article>
        </article>
      </section>
    </main>
  </body>
</html>
