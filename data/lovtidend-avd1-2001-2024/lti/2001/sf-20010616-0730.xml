<!DOCTYPE html><html lang="no"><head><title>Forskrift om endring i forskrift om kvalifikasjonskrav, utstedelse av sertifikater og om sertifikatrettigheter for personell på norske skip.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-16-730</dd><dt class="dokid">DokumentID</dt><dd class="dokid">LTI/forskrift/2001-06-16-730</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-29-398</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-06-05-42/§1</li><li>lov/1981-06-05-42/§2</li><li>lov/1981-06-05-42/§3</li><li>lov/1981-06-05-42/§5</li><li>forskrift/1981-12-11-1</li><li>lov/1903-06-09-7/§1</li><li>lov/1903-06-09-7/§93</li><li>lov/1903-06-09-7/§106</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2001-07-03</dd><dt class="journalNumber">Journalnummer</dt><dd class="journalNumber">2001-0812</dd><dt class="titleShort">Korttittel</dt><dd class="titleShort">Endr. i forskr. om sertifikater på norske skip</dd><dt class="title">Tittel</dt><dd class="title">Forskrift om endring i forskrift om kvalifikasjonskrav, utstedelse av sertifikater og om sertifikatrettigheter for personell på norske skip.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 16. juni 2001 med hjemmel i lov av 5. juni 1981 nr. 42 om sertifikatpliktige stillinger på norske skip, borefartøy og andre flyttbare innretninger i sjøen § 1, § 2, § 3 og § 5, jf. kgl.res. av 11. desember 1981 og delegeringsvedtak av 18. desember 1981, lov av 9. juni 1903 nr. 7 om Statskontrol med Skibes Sjødygtighed m.v. § 1, § 93 og § 106, jf. kgl.res. av 5. april 1963 nr. 9 og kgl.res. av 1. desember 1978 nr. 1, jf. EØS-avtalens vedlegg XIII, pkt. 16A (Rdir. 1994/58/EF).</dd><dt class="refid">RefID</dt><dd class="refid">forskrift/2001-06-16-730</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjonskrav, utstedelse av sertifikater og om sertifikatrettigheter for personell på norske skip.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-16-730" id="dokument"><h1>Forskrift om endring i forskrift om kvalifikasjonskrav, utstedelse av sertifikater og om sertifikatrettigheter for personell på norske skip.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-16-730/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 29. april 1998 nr. 398 om kvalifikasjonskrav, utstedelse av sertifikater og om sertifikatrettigheter for personell på norske skip gjøres følgende endring:</article> <article class="defaultP" margin-top="true">§ 27 skal lyde:</article> <article class="defaultP" margin-top="true"><strong>§ 27.</strong> <i>Særkrav for førere, styrmenn og maskinist og øvrige mannskap på hurtiggående skip</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><span class="miscHeadline"><i>Førere og styrmenn</i></span><article class="legalP" id="kapittel-1-ledd-1-punkt-1-ledd-1">Fører og styrmann som skal tjenestegjøre om bord på hurtiggående skip skal ha behørig sertifikat. For utstedelse av slikt sertifikat gjelder følgende: <ul class="defaultList"><li data-li-identifier="1.2" data-name="1.2"><article class="listArticle" id="kapittel-1-ledd-1-punkt-1-ledd-1-punkt-1"><span class="miscHeadline"><i>Grunnleggende kompetanse:</i></span><article class="legalP" id="kapittel-1-ledd-1-punkt-1-ledd-1-punkt-1-ledd-1">ha gjennomført godkjent opplæring og tilfredsstille kravene til kompetanse for skipsførere og overstyrmenn på skip med henholdsvis bruttotonnasje på mellom 500 og 3000, og skip med bruttotonnasje på 3000 eller mer som fastsatt i avsnitt A-II/2 i STCW-koden. <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-1-ledd-1-punkt-1-ledd-1-punkt-1"><span class="miscHeadline"><i>Fartøy over 15 meters lengde, men under 50 bt.</i></span><article class="legalP" id="kapittel-1-ledd-1-punkt-1-ledd-1-punkt-1-ledd-1-punkt-1-ledd-1">Fører skal minst inneha dekksoffisersertifikat klasse 4.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-1-ledd-1-punkt-1-ledd-1-punkt-2"><span class="miscHeadline"><i>Fartøy med bruttotonnasje på mellom 50 og 500 bt.</i></span><article class="legalP" id="kapittel-1-ledd-1-punkt-1-ledd-1-punkt-1-ledd-1-punkt-2-ledd-1">Fører og overstyrmann/enestyrmann skal minst inneha dekksoffisersertifikat klasse 4. For fører gjelder videre krav om 12 måneders fartstid som ansvarshavende vaktoffiser på bro på slikt fartøy hvorav minst 6 måneder i slik stilling på hurtiggående skip.</article></article></li><li data-li-identifier=".3" data-name=".3"><article class="listArticle" id="kapittel-1-ledd-1-punkt-1-ledd-1-punkt-1-ledd-1-punkt-3"><span class="miscHeadline"><i>Fartøy med bruttotonnasje på mellom 500 og 3000.</i></span><article class="legalP" id="kapittel-1-ledd-1-punkt-1-ledd-1-punkt-1-ledd-1-punkt-3-ledd-1">Fører og overstyrmann/enestyrmann skal minst inneha dekksoffisersertifikat klasse 3. For fører gjelder videre krav om ikke mindre enn 36 måneders godkjent fartstid i stilling som ansvarshavende vaktoffiser på broen på sjøgående fartøy over 500 bt. Denne tiden kan reduseres til 24 måneder dersom ikke mindre enn 12 måneder har vært i stilling som overstyrmann. For begge alternativer kreves minst 6 måneders tjeneste som ansvarshavende vaktoffiser/overstyrmann på hurtiggående skip.</article></article></li><li data-li-identifier=".4" data-name=".4"><article class="listArticle" id="kapittel-1-ledd-1-punkt-1-ledd-1-punkt-1-ledd-1-punkt-4"><span class="miscHeadline"><i>Fartøy med bruttotonnasje på 3000 eller mer</i></span><article class="legalP" id="kapittel-1-ledd-1-punkt-1-ledd-1-punkt-1-ledd-1-punkt-4-ledd-1">Fører skal inneha dekksoffisersertifikat klasse l, og ha ikke mindre enn mindre enn 36 måneders godkjent fartstid i stilling som ansvarshavende vaktoffiser på broen på sjøgående fartøy over 500 bt. Denne tiden kan reduseres til 24 måneder dersom ikke mindre enn 12 måneder har vært i stilling som overstyrmann. For begge alternativer kreves minst 6 måneders tjeneste som ansvarshavende vaktoffiser/overstyrmann på hurtiggående skip. Overstyrmann/enestyrmann skal minst inneha dekksoffisersertifikat klasse 2.</article></article></li></ul></article></article></li><li data-li-identifier="1.3" data-name="1.3"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1"><i>Særkrav</i> <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-2-ledd-1-punkt-1-ledd-1">gjennomført og bestått godkjent hurtigbåtkurs som inkluderer simulatortrening i henhold til fastlagte retningslinjer. Kravet til simulatortreningen i hurtigbåtkurset vil være gjeldende fra 1. september 2002. For førere og styrmenn tilsatt på slike skip før 1. september 2002 skal simulatortrening gjennomføres innen 1. september 2004 i henhold til fastlagte retningslinjer.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1-punkt-2-ledd-1">gjennomført og bestått godkjent opplæring i henhold til kravene i STCW '95 Konvensjonens Regel V/2 og/eller Regel V/3.</article></article></li><li data-li-identifier=".3" data-name=".3"><article class="listArticle" id="kapittel-1-ledd-1-punkt-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-1-ledd-1-punkt-2-ledd-1-punkt-3-ledd-1">gjennomført og bestått godkjent sikkerhetsopplæring i henhold til kravene i Avsnitt A-VI/1, Avsnitt A-VI/2, Avsnitt A-VI/3 og Avsnitt A-VI/4 i STCW-koden.</article></article></li><li data-li-identifier=".4" data-name=".4"><article class="listArticle" id="kapittel-1-ledd-1-punkt-1-ledd-1-punkt-2-ledd-1-punkt-4"><article class="legalP" id="kapittel-1-ledd-1-punkt-1-ledd-1-punkt-2-ledd-1-punkt-4-ledd-1">gjennomført praktisk utsjekk i henhold til fastlagte retningslinjer under veiledning av rederiets hurtigbåtinstruktør om bord i aktuelt fartøy og farvann under dag- og nattseilas.</article></article></li></ul></article></article></li><li data-li-identifier="1.4" data-name="1.4"><article class="listArticle" id="kapittel-1-ledd-1-punkt-1-ledd-1-punkt-3"><span class="miscHeadline"><i>Sertifikatenes gyldighet</i></span><article class="legalP" id="kapittel-1-ledd-1-punkt-1-ledd-1-punkt-3-ledd-1">Vedlikehold av sertifikaters gyldighet for fører og styrmann om bord i hurtiggående skip skal oppnås ved: <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-1-ledd-1-punkt-3-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-3-ledd-1-punkt-1-ledd-1">godkjent fartstid med utøvelse av funksjoner som er relevante for sertifikatet, over en periode på ikke mindre enn 12 måneder i løpet av 5 foregående år.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-1-ledd-1-punkt-3-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-3-ledd-1-punkt-2-ledd-1">oppdatering av kompetanse innenfor områdene 1.3.2 og 1.3.3 ovenfor gjennomføres med intervaller som ikke overstiger 2 år.</article></article></li></ul></article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><span class="miscHeadline"><i>Grunnleggende kompetanse og særkrav for maskinister og øvrige mannskaper </i></span><article class="legalP" id="kapittel-1-ledd-1-punkt-2-ledd-1">Ethvert besetningsmedlem som skal tjenestegjøre om bord på hurtiggående skip skal ha behørig tjenestebevis. <ul class="defaultList"><li data-li-identifier="2.1" data-name="2.1"><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1"><i>Maskinister</i> <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-2-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1-punkt-1-ledd-1">maskinoffisersertifikat i henhold til fartøyets bemanningsoppgaver.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-2-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-1-ledd-1-punkt-2-ledd-1">gjennomført og bestått godkjent sikkerhetsopplæring i henhold til kravene i Avsnitt A-VI/1, Avsnitt A-VI/2, Avsnitt A-VI/3 og Avsnitt A-VI/4 i STCW-koden.</article></article></li><li data-li-identifier=".3" data-name=".3"><article class="listArticle" id="kapittel-1-ledd-1-punkt-2-ledd-1-punkt-1-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-1-ledd-1-punkt-3-ledd-1">gjennomført og bestått godkjent opplæring i henhold til kravene i STCW '95 Konvensjonens Regel V/2 og/eller Regel V/3.</article></article></li></ul></article></article></li><li data-li-identifier="2.2" data-name="2.2"><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1"><i>Mannskaper i stilling uten sertifikatplikt:</i> <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-2-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-2-ledd-1-punkt-1-ledd-1">tilfredsstille gjeldende kvalifikasjonskrav for stilling i henhold til § 14 i denne forskrift.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-2-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1-punkt-2-ledd-1">gjennomført og bestått godkjent grunnleggende sikkerhetsopplæring i henhold til kravene i Avsnitt A-VI/1 nr. 1 og 2 i STCW-koden.</article></article></li><li data-li-identifier=".3" data-name=".3"><article class="listArticle" id="kapittel-1-ledd-1-punkt-2-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-2-ledd-1-punkt-3-ledd-1">gjennomført og bestått godkjent opplæring i henhold til kravene i STCW '95 Konvensjonens Regel V/2 og/eller Regel V/3.</article></article></li></ul></article><article class="legalP" id="kapittel-1-ledd-1-punkt-2-ledd-1-punkt-2-ledd-2">Mannskaper tilsatt før 1. september 2001 skal ha gjennomført opplæring nevnt i pkt. 2 og 3 ovenfor innen 1. september 2003.</article></article></li><li data-li-identifier="2.3" data-name="2.3"><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1"><i>Personell som tilhører i cateringbesetningen:</i> <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-2-ledd-1-punkt-3-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-3-ledd-1-punkt-1-ledd-1">gjennomført og bestått godkjent grunnleggende sikkerhetsopplæring i henhold til kravene i Avsnitt A-VI/1 nr. 1 og 2 i STCW-koden.</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-2-ledd-1-punkt-3-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-3-ledd-1-punkt-2-ledd-1">gjennomført og bestått godkjent opplæring i henhold til kravene STCW '95 Konvensjonens Regel V/2 og/eller Regel V/3.</article></article></li></ul></article><article class="legalP" id="kapittel-1-ledd-1-punkt-2-ledd-1-punkt-3-ledd-2">Personell tilsatt før 1. september 2001 skal ha gjennomført opplæring nevnt i pkt. 1 og 2 ovenfor innen 1. september 2003.</article></article></li><li data-li-identifier="2.4" data-name="2.4"><article class="listArticle" id="kapittel-1-ledd-1-punkt-2-ledd-1-punkt-4"><span class="miscHeadline"><i>Krav til vedlikehold av tjenestebevis</i></span><article class="legalP" id="kapittel-1-ledd-1-punkt-2-ledd-1-punkt-4-ledd-1">Vedlikehold av tjenestebevis for maskinister og øvrige mannskaper for tjeneste om bord i hurtiggående skip skal oppnås ved; <ul class="defaultList"><li data-li-identifier=".1" data-name=".1"><article class="listArticle" id="kapittel-1-ledd-1-punkt-2-ledd-1-punkt-4-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-4-ledd-1-punkt-1-ledd-1">godkjent fartstid med utøvelse av funksjoner som er relevante for tjenestebeviset over en periode på ikke mindre enn 12 måneder i løpet av de 5 foregående år,</article></article></li><li data-li-identifier=".2" data-name=".2"><article class="listArticle" id="kapittel-1-ledd-1-punkt-2-ledd-1-punkt-4-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-4-ledd-1-punkt-2-ledd-1">oppdatering av kompetanse innenfor områdene 2.1.3, 2.2.3 og 2.3.2 ovenfor gjennomføres med intervaller som ikke overstiger 2 år.</article></article></li></ul></article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-16-730/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. september 2001. For sertifikatinnehavere som er tilsatt på hurtiggående skip før 1. september 2001 gjelder tidligere sertifikatkrav etter bestemmelsene i forskrift gjeldende før denne endringsforskrift trådte i kraft.</article></section></main></body></html>