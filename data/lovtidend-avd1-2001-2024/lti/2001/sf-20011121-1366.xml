<!DOCTYPE html><html lang="no"><head><title>Forskrift om endring i forskrift om tilskudd til husdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-21-1366</dd><dt class="dokid">DokumentID</dt><dd class="dokid">LTI/forskrift/2001-11-21-1366</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-07-01-784</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1349</dd><dt class="titleShort">Korttittel</dt><dd class="titleShort">Endr. i forskrift om tilskudd til husdyr</dd><dt class="title">Tittel</dt><dd class="title">Forskrift om endring i forskrift om tilskudd til husdyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 21. november 2001 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2001-11-21-1366</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til husdyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-21-1366" id="dokument"><h1>Forskrift om endring i forskrift om tilskudd til husdyr.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-21-1366/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. juli 1999 nr. 784 om tilskudd til husdyr gjøres følgende endringer:</article> <article class="defaultP" margin-top="true">§ 2 nr. 1 bokstavene a og b skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Kyr:</i> Bare kyr som er i melkeproduksjon for salg, skal regnes som melkekyr. Melkekyr på en landbrukseiendom uten melkekvote eller fritak fra overproduksjonsavgift etter retningslinjer om fritak fra overproduksjonsavgift regnes som ammekyr. Ammekyr må ha kalvet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Geiter:</i> Som melkegeiter regner en geiter som gir melk for salg. Melkegeiter på en landbrukseiendom uten melkekvote, uten produksjonsrettighet til lokal foredling av geitmelk og uten fritak fra overproduksjonsavgift etter retningslinjer om fritak fra overproduksjonsavgift regnes som ammegeiter. Geiter for kjøtt- eller ullproduksjon skal regnes som ammegeiter. Ammegeiter må ha kjeet. Som andre geiter regner en bukker og ungdyr over 6 måneder.</article></article></li></ul></article> <article class="defaultP" margin-top="true">§ 3 nr. 1 andre ledd skal lyde:</article><article class="legalP" id="kapittel-1-ledd-2">For å få beregnet tilskudd for melkekyr eller melkegeiter må landbrukseiendommen ha melkekvote, produksjonsrettighet til lokal foredling av geitmelk eller være gitt fritak fra overproduksjonsavgift etter retningslinjer om fritak fra overproduksjonsavgift, og melkeproduksjonen må finne sted på denne landbrukseiendommen.</article> <article class="defaultP" margin-top="true">§ 3 nr. 2 første ledd skal lyde:</article><article class="legalP" id="kapittel-1-ledd-3">Dyretallet som oppgis i søknaden, skal være det totale antallet dyr på landbrukseiendommen (driftsenheten) på registreringstidspunktet for vedkommende søknadsomgang. Ved søknadsomgangen med registreringstidspunkt 31. juli oppgis antall sauer ved beiteslipp eller senest pr. 1. juni. Ved søknadsomgangen med registreringstidspunkt 1. januar oppgis gris og fjørfe som er blitt slaktet i løpet av året.</article> <article class="defaultP" margin-top="true">§ 4 nr. 3 siste ledd skal lyde:</article><article class="legalP" id="kapittel-1-ledd-4">Ved frivillig nedslakting som følge av restriksjoner pålagt av veterinærmyndigheten med hjemmel i husdyrloven beregnes og utbetales tilskudd på grunnlag av dyretallet ved siste registreringstidspunkt før nedslakting. Det kan betales ut tilskudd på dette grunnlaget i inntil 3 år fra siste registreringstidspunkt før nedslakting.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-21-1366/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>