<!DOCTYPE html><html lang="no"><head><title>Lov om endringer i lov 19. juni 1997 nr. 79 om verdipapirhandel (regulering av handel med varederivater).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-42</dd><dt class="dokid">DokumentID</dt><dd class="dokid">LTI/lov/2001-06-15-42</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-06-19-79</li><li>lov/2000-11-17-80</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="lastupdated">Rettet</dt><dd class="lastupdated">2001-06-19 (§ 1-2 andre ledd nr. 8)</dd><dt class="journalNumber">Journalnummer</dt><dd class="journalNumber">2001-0678</dd><dt class="titleShort">Korttittel</dt><dd class="titleShort">Endringslov til verdipapirhandelloven</dd><dt class="title">Tittel</dt><dd class="title">Lov om endringer i lov 19. juni 1997 nr. 79 om verdipapirhandel (regulering av handel med varederivater).</dd><dt class="miscInformation">Annet om dokumentet</dt><dd class="miscInformation">Ot.prp.nr.53 (2000–2001), Innst.O.nr.104 (2000–2001) og Besl.O.nr.98 (2000–2001). Odels- og lagtingsvedtak hhv. 28. mai og 7. juni 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-06-15-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1997 nr. 79 om verdipapirhandel (regulering av handel med varederivater).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-42" id="dokument"><h1>Lov om endringer i lov 19. juni 1997 nr. 79 om verdipapirhandel (regulering av handel med varederivater).</h1><article class="defaultP" data-text-size="small">Endringer i følgende annen lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 17. november 2000 nr. 80 om børsvirksomhet m.m. (børsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2001-06-15-42/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. juni 1997 nr. 79 om verdipapirhandel gjøres følgende endringer:</article> <article class="defaultP" margin-top="true">§ 1-2 andre ledd nr. 6 til 8 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">rente- og valutabytteavtale samt bytteavtale knyttet til aksjer og aksjeindeks,</article></article></li><li data-li-identifier="7." data-name="7."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">opsjoner på kjøp eller salg av ethvert instrument som nevnt i punkt 1 til 6, herunder indeksopsjoner, valuta- og renteopsjoner samt tilsvarende instrumenter med kontant oppgjør, eller</article></article></li><li data-li-identifier="8." data-name="8."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">varderivater.</article></article></li></ul></article> <article class="defaultP" margin-top="true">§ 1-2 nytt fjerde ledd skal lyde:</article><article class="legalP" id="kapittel-1-ledd-2">Med varederivater menes finansielle termin, opsjons- eller byttekontrakter knyttet til varer eller tjenester. En derivatkontrakt som er gjenstand for omsetning på børs eller autorisert markedsplass regnes alltid som finansiell.</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-3">Med oppgjørsvirksomhet menes yrkesmessig virksomhet som består i å tre inn som part eller på annen måte garantere for oppfyllelse av avtaler som gjelder handel med finansielle instrumenter som nevnt i § 1-2 annet ledd nr. 4 til 8 og forpliktelser vedrørende lån av finansielle instrumenter.</article> <article class="defaultP" margin-top="true">Ny § 1-7 skal lyde:<p class="leddfortsettelse"><strong>§ 1-7.</strong> <i>Lovens anvendelse ved handel med og virksomhet knyttet til varederivater</i></p></article><article class="legalP" id="kapittel-1-ledd-4">Ved handel med eller ved virksomhet som i hovedsak er knyttet til finansielle instrumenter som nevnt i § 1-2 annet ledd nr. 8, gjelder bare følgende bestemmelser i loven: kapittel 1, §§ 2-5 og 2-6, kapittel 6, § 9-2, § 9-3 annet ledd første punktum, § 9-4 første og tredje ledd og kapitlene 10, 12 og 14.</article><article class="legalP" id="kapittel-1-ledd-5">Departementet kan ved forskrift bestemme at § 2-1 og § 2-2 skal få anvendelse ved handel i finansielle instrumenter som nevnt i § 1-2 annet ledd nr. 8.</article> <article class="defaultP" margin-top="true">§ 9-4 tredje ledd nytt tredje punktum skal lyde:</article><article class="legalP" id="kapittel-1-ledd-6">All handel i børsnoterte finansielle instrumenter nevnt i § 1-2 annet ledd nr. 8 skal foretas under medvirkning av en oppgjørssentral som nevnt i § 6-1.</article> <article class="defaultP" margin-top="true">§ 9-5 første ledd første punktum skal lyde:</article><article class="legalP" id="kapittel-1-ledd-7">Ved formidling av handel i finansielle instrumenter som nevnt i § 1-2 annet ledd nr. 4 til 8, skal verdipapirforetaket påse at foretaket har betryggende sikkerhet for oppfyllelse av sine forpliktelser.</article> <article class="defaultP" margin-top="true">§ 9-5 fjerde ledd oppheves.</article> <article class="defaultP" margin-top="true">§ 10-1 skal lyde:</article><article class="legalP" id="kapittel-1-ledd-8">Dette kapittel gjelder varederivater, fremtidige renteavtaler (FRA), rente- og valutaopsjoner, rente- og valutaterminer, rente- og valutabytteavtaler, og avtaler om handel med valuta. Departementet kan bestemme at dette kapittel også skal gjelde avtaler om andre finansielle instrumenter.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-42/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. november 2000 nr. 80 om børsvirksomhet m.m. gjøres følgende endringer:</article> <article class="defaultP" margin-top="true">§ 1-4 oppheves.</article> <article class="defaultP" margin-top="true">§ 5-6 første ledd nytt femte punktum skal lyde:</article><article class="legalP" id="kapittel-2-ledd-2">Opptak til børsnotering av finansielle instrumenter som nevnt i verdipapirhandelloven § 1-2 annet ledd nr. 8, kan bare skje dersom det foreligger en betydelig handel med betryggende kursfastsettelse i den eller de underliggende varer eller tjenester.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-15-42/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="kapittel-3-ledd-2">Endringen i lov 19. juni 1997 nr. 79 om verdipapirhandel § 10-1 trer i kraft senest 1. juli 2001.</article><article class="legalP" id="kapittel-3-ledd-3">Kongen kan gi overgangsbestemmelser.</article></section></main></body></html>