<!DOCTYPE html><html lang="no"><head><title>Instruks om overvåking av og tiltak mot bovin spongiform encefalopati (BSE) ved nødslakting og slakting av storfe som avviker fra det normale samt ved slakting av importert storfe og avkom etter importerte kyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-02-1</dd><dt class="dokid">DokumentID</dt><dd class="dokid">LTI/forskrift/2001-01-02-1</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-02</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-05-12-528</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1997-01-10-9/§20</li><li>forskrift/1994-04-25-320/§20</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0061</dd><dt class="titleShort">Korttittel</dt><dd class="titleShort">Instruks om tiltak mv. mot BSE ved storfeslakt</dd><dt class="title">Tittel</dt><dd class="title">Instruks om overvåking av og tiltak mot bovin spongiform encefalopati (BSE) ved nødslakting og slakting av storfe som avviker fra det normale samt ved slakting av importert storfe og avkom etter importerte kyr.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn og Statens næringsmiddeltilsyn 2. januar 2001 med hjemmel i lov av 8. juni 1962 nr. 4 om dyrehelse (husdyrloven) § 3 og lov av 10. januar 1997 nr. 9 om kjøttproduksjon § 20, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 20, jf. EØS-avtalens vedlegg I kapittel I (Kvedtak 2000/764/EF).</dd><dt class="refid">RefID</dt><dd class="refid">forskrift/2001-01-02-1</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om overvåking av og tiltak mot bovin spongiform encefalopati (BSE) ved nødslakting og slakting av storfe som avviker fra det normale samt ved slakting av importert storfe og avkom etter importerte kyr.<ul class="tocSubUl"><li>1. Omfang</li><li>2. Prøveuttak og forsendelse av prøver</li><li>3. Håndtering av slakt, avfall og biprodukter</li><li>4. Bedømmelse og tiltak</li><li>5. Administrative bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-02-1" id="dokument"><h1>Instruks om overvåking av og tiltak mot bovin spongiform encefalopati (BSE) ved nødslakting og slakting av storfe som avviker fra det normale samt ved slakting av importert storfe og avkom etter importerte kyr.</h1><section class="section" data-name="kap1" id="kapittel-1" data-lovdata-URL="LTI/forskrift/2001-01-02-1/KAPITTEL_1"><h2>1. Omfang</h2><article class="marginIdArticle" id="kapittel-1-punkt-1"><span class="data-marginOriginalId">1.1.</span><article class="legalP" id="kapittel-1-punkt-1-ledd-1">Denne instruksen gjelder ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">nødslakting av storfe over 30 måneder, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 2 nr. 12,</article></article></li><li data-li-identifier="b)" data-name="b)"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">slakting av storfe over 30 måneder som avviker fra det normale, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 5 og instruks av 25. mai 1994 nr. 369 for kjøttkontrollen pkt. 2.3.1 og 2.3.2,</article></article></li><li data-li-identifier="c)" data-name="c)"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">slakting av importert storfe,</article></article></li><li data-li-identifier="d)" data-name="d)"><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">slakting av avkom over 30 måneder etter importerte kyr, og</article></article></li><li data-li-identifier="e)" data-name="e)"><article class="listArticle" id="kapittel-1-punkt-1-ledd-1-punkt-5"><article class="legalP" id="kapittel-1-punkt-1-ledd-1-punkt-5-ledd-1">slakting av storfe når dyrets alder eller opprinnelse ikke kan fastslås.</article></article></li></ul></article></article><article class="marginIdArticle" id="kapittel-1-punkt-2"><span class="data-marginOriginalId">1.2.</span><article class="legalP" id="kapittel-1-punkt-2-ledd-1">Denne instruksen gjelder også for storfe over 30 måneder som avlives etter at de ved ante mortem undersøkelse er funnet uegnet til slakting eller som dør på slakteriet før avliving.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-01-02-1/KAPITTEL_2"><h2>2. Prøveuttak og forsendelse av prøver</h2><article class="marginIdArticle" id="kapittel-2-punkt-1"><span class="data-marginOriginalId">2.1.</span><article class="legalP" id="kapittel-2-punkt-1-ledd-1">Det skal tas ut prøve for BSE-undersøkelse fra alle dyr som er omfattet av denne instruksen.</article></article><article class="marginIdArticle" id="kapittel-2-punkt-2"><span class="data-marginOriginalId">2.2.</span><article class="legalP" id="kapittel-2-punkt-2-ledd-1">Prøven skal bestå av den forlengede marg (medulla oblongata). For uttaksprosedyre vises til informasjon fra Veterinærinstituttet gjort tilgjengelig på SNTs intranett (Medulla).</article></article><article class="marginIdArticle" id="kapittel-2-punkt-3"><span class="data-marginOriginalId">2.3.</span><article class="legalP" id="kapittel-2-punkt-3-ledd-1">Prøven skal oppbevares, pakkes, merkes og forsendes slik Veterinærinstituttet har angitt.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-01-02-1/KAPITTEL_3"><h2>3. Håndtering av slakt, avfall og biprodukter</h2><article class="marginIdArticle" id="kapittel-3-punkt-1"><span class="data-marginOriginalId">3.1.</span><article class="legalP" id="kapittel-3-punkt-1-ledd-1">Inntil analyseresultat foreligger, skal alle deler av slaktet, herunder hud, avfall og biprodukter, holdes i arrest.</article></article><article class="marginIdArticle" id="kapittel-3-punkt-2"><span class="data-marginOriginalId">3.2.</span><article class="legalP" id="kapittel-3-punkt-2-ledd-1">Bestemmelsen i pkt. 3.1 gjelder ikke for slakt eller deler av slakt som før analyseresultat foreligger, destrueres ved forbrenning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-01-02-1/KAPITTEL_4"><h2>4. Bedømmelse og tiltak</h2><article class="marginIdArticle" id="kapittel-4-punkt-1"><span class="data-marginOriginalId">4.1.</span><article class="legalP" id="kapittel-4-punkt-1-ledd-1">Slakt, huder, avfall og biprodukter som er holdt i arrest i henhold til pkt. 3.1, skal bedømmes på grunnlag av analyseresultat fra Veterinærinstituttet så snart dette foreligger.</article></article><article class="marginIdArticle" id="kapittel-4-punkt-2"><span class="data-marginOriginalId">4.2.</span><article class="legalP" id="kapittel-4-punkt-2-ledd-1">Når Veterinærinstituttet fastslår at BSE ikke er påvist, kan slakt godkjennes og hud, avfall og biprodukter frigis fra arrest.</article></article><article class="marginIdArticle" id="kapittel-4-punkt-3"><span class="data-marginOriginalId">4.3.</span><article class="legalP" id="kapittel-4-punkt-3-ledd-1">Når Veterinærinstituttet påviser BSE eller diagnose som omtalt i pkt. 4.2 ikke kan stilles, skal slaktet kasseres, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 7 og § 14. Det skal sikres at alle deler av slaktet, herunder hud, avfall og biprodukter destrueres i samsvar med gjeldende bestemmelser.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-01-02-1/KAPITTEL_5"><h2>5. Administrative bestemmelser</h2><article class="marginIdArticle" id="kapittel-5-punkt-1"><span class="data-marginOriginalId">5.1.</span><article class="legalP" id="kapittel-5-punkt-1-ledd-1">Denne instruksen trer i kraft straks.</article></article><article class="marginIdArticle" id="kapittel-5-punkt-2"><span class="data-marginOriginalId">5.2.</span><article class="legalP" id="kapittel-5-punkt-2-ledd-1">Samtidig oppheves instruks av 12. mai 2000 nr. 528 om overvåking av og tiltak mot bovin spongiform encefalopati (BSE) ved slakting av storfe som er importert fra Danmark eller Frankrike.</article></article></section></main></body></html>