<!DOCTYPE html><html lang="no"><head><title>Forskrift om regulering av fisket etter torsk med konvensjonelle redskap nord for 62° N i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-07-1374</dd><dt class="dokid">DokumentID</dt><dd class="dokid">LTI/forskrift/2001-12-07-1374</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1327</dd><dt class="titleShort">Korttittel</dt><dd class="titleShort">Forskr om torskefisket nord for 62° N, 2002</dd><dt class="title">Tittel</dt><dd class="title">Forskrift om regulering av fisket etter torsk med konvensjonelle redskap nord for 62° N i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 7. desember 2001 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9.</dd><dt class="refid">RefID</dt><dd class="refid">forskrift/2001-12-07-1374</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter torsk med konvensjonelle redskap nord for 62° N i 2002.<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1. Generelt forbud</li><li>§ 2. Kvote</li><li>§ 3. Gruppekvoter</li><li>§ 4. Fiske på andre lands kvoter</li><li>§ 5. Påskestopp</li></ul></li><li>Kapittel 2. Fartøy under 28 meter største lengde som tilfredsstiller kravene til deltakelse i gruppe I<ul class="tocSubUl"><li>§ 6. Maksimalkvote mv.</li><li>§ 7. Samlekvote</li><li>§ 8. Periodisering</li><li>§ 9. Beregning av kvote ved utskifting og forlengelse av fartøy under 28 meter største lengde</li></ul></li><li>Kapittel 3. Fartøy på 28 meter største lengde og over<ul class="tocSubUl"><li>§ 10. Fartøykvote for fartøy på eller over 28 meter største lengde</li><li>§ 11. Beregning av kvote ved utskifting og forlengelse av fartøy på 28 meter største lengde og over</li></ul></li><li>Kapittel 4. Fartøy som tilfredsstiller kravene til deltakelse i gruppe II<ul class="tocSubUl"><li>§ 12. Maksimalkvote mv.</li><li>§ 13. Periodisering</li></ul></li><li>Kapittel 5. Fellesbestemmelser m.m.<ul class="tocSubUl"><li>§ 14. Trålere med kombinasjonsdrift</li><li>§ 15. Levering av fangst mv.</li><li>§ 16. Bifangst</li><li>§ 17. Oppdrett/fôring av fisk</li><li>§ 18. Stopp i fisket</li><li>§ 19. Bemyndigelse</li></ul></li><li>Kapittel 6. Straff og ikrafttredelse<ul class="tocSubUl"><li>§ 20. Straff</li><li>§ 21. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-07-1374" id="dokument"><h1>Forskrift om regulering av fisket etter torsk med konvensjonelle redskap nord for 62° N i 2002.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-07-1374/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2001-12-07-1374/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt å fiske og levere torsk med konvensjonelle redskap nord for 62° N med norske fartøy. Forbudet gjelder også for forsøksfiske og for norske fartøy som benyttes i fiske etter torsk i dette området av andre enn norske statsborgere, eller de som er likestilt med norske statsborgere etter lov av 3. juni 1983 nr. 40 om saltvannsfiske m.v. § 1 annet ledd.</article></article><article class="legalArticle" data-lovdata-URL="LTI/forskrift/2001-12-07-1374/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Kvote</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan fartøy som omfattes av bestemmelsene i denne forskrift, og som driver fiske med konvensjonelle redskap, fiske inntil 137.457 tonn rund vekt nord for 62° N.</article></article><article class="legalArticle" data-lovdata-URL="LTI/forskrift/2001-12-07-1374/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvoter</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-punkt-1"><article class="legalP" id="kapittel-1-paragraf-3-punkt-1-ledd-1">Fartøy under 28 meter største lengde i gruppe I, jf. forskrift av 19. november 2001 nr. 1290 om adgang til å delta i fisket etter torsk for fartøy under 28 meter største lengde som fisker med konvensjonelle redskap nord for 62° N i 2002 § 1, kan fiske inntil 104.103 tonn. <ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-punkt-1-ledd-1-punkt-1"><article class="legalP" id="kapittel-1-paragraf-3-punkt-1-ledd-1-punkt-1-ledd-1">Fartøy under 10 meter største lengde kan fiske inntil 13.794 tonn.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-punkt-1-ledd-1-punkt-2"><article class="legalP" id="kapittel-1-paragraf-3-punkt-1-ledd-1-punkt-2-ledd-1">Fartøy fra og med 10 til og med 14,99 meter største lengde kan fiske inntil 39.819 tonn.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-punkt-1-ledd-1-punkt-3"><article class="legalP" id="kapittel-1-paragraf-3-punkt-1-ledd-1-punkt-3-ledd-1">Fartøy fra og med 15 til og med 20,99 meter største lengde kan fiske inntil 31.231 tonn.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-punkt-1-ledd-1-punkt-4"><article class="legalP" id="kapittel-1-paragraf-3-punkt-1-ledd-1-punkt-4-ledd-1">Fartøy fra og med 21 til og med 27,99 meter største lengde kan fiske inntil 19.259 tonn.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-paragraf-3-punkt-2"><article class="legalP" id="kapittel-1-paragraf-3-punkt-2-ledd-1">Fartøy i gruppe II, jf. forskrift av 19. november 2001 nr. 1290 om adgang til å delta i fisket etter torsk for fartøy under 28 meter største lengde som fisker med konvensjonelle redskap nord for 62° N i 2002 § 7, kan fiske inntil 13.746 tonn.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-punkt-3"><article class="legalP" id="kapittel-1-paragraf-3-punkt-3-ledd-1">For fartøy i gruppe I og gruppe II fastsettes en bifangst-/bufferkvote på 2.000 tonn.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-punkt-4"><article class="legalP" id="kapittel-1-paragraf-3-punkt-4-ledd-1">Fartøy på eller over 28 meter største lengde, jf. forskrift av 19. november 2001 nr. 1289 om adgang til å delta i fisket etter torsk, hyse og sei mv. for fartøy på eller over 28 meter største lengde som fisker med konvensjonelle redskap i 2002 § 2, kan fiske inntil 17.608 tonn.</article></article></li></ul></article><article class="legalArticle" data-lovdata-URL="LTI/forskrift/2001-12-07-1374/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Fiske på andre lands kvoter</span></h3><article class="legalP" id="kapittel-1-paragraf-4-ledd-1">Forbudet i § 1 gjelder ikke når fisket foregår innenfor en kvote tildelt av annen stat. Slikt fiske må være godkjent av Fiskeridepartementet i samsvar med prosedyrer avtalt mellom Norge og vedkommende stat.</article><article class="legalP" id="kapittel-1-paragraf-4-ledd-2">Søknad om godkjenning sendes Fiskeridirektoratet vedlagt kopi av avtalen om fiske på annet lands kvote. I avtalen må det spesifiseres hvilke fartøy avtalen gjelder, hvilket fiskeslag og hvilket kvantum som skal fiskes, hvilket redskap som skal nyttes og i hvilken periode og i hvilket område det skal fiskes.</article><article class="legalP" id="kapittel-1-paragraf-4-ledd-3">Fiske på andre lands kvoter kan ikke starte før Fiskeridirektoratet har gitt tillatelse i form av kvotetildelingsbrev.</article><article class="legalP" id="kapittel-1-paragraf-4-ledd-4">Fiskeridirektoratet kan stoppe fisket med norske fartøy på andre lands kvoter dersom vedkommende stats totale kvote er beregnet oppfisket.</article><article class="legalP" id="kapittel-1-paragraf-4-ledd-5">Ved kvoteavregning skal norske faktorer benyttes for omregning fra produktvekt til rund vekt.</article></article><article class="legalArticle" data-lovdata-URL="LTI/forskrift/2001-12-07-1374/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Påskestopp</span></h3><article class="legalP" id="kapittel-1-paragraf-5-ledd-1">Det er forbudt å fiske torsk og ha torsk som bifangst i Norges økonomiske sone nord for 62° N i følgende tidsrom:</article><article class="legalP" id="kapittel-1-paragraf-5-ledd-2">Fra lørdag 23. mars kl. 1700 til mandag 1. april kl. 1600. For trålere og for fartøy som fisker med snurrevad gjelder stoppen til tirsdag 2. april kl. 1000.</article><article class="legalP" id="kapittel-1-paragraf-5-ledd-3">Nord for 70°20′ N gjelder forbudet bare innenfor 12 mil av grunnlinjene.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-07-1374/KAPITTEL_2"><h2>Kapittel 2. Fartøy under 28 meter største lengde som tilfredsstiller kravene til deltakelse i gruppe I</h2><article class="legalArticle" data-lovdata-URL="LTI/forskrift/2001-12-07-1374/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvote mv.</span></h3><article class="legalP" id="kapittel-2-paragraf-1-ledd-1">Fartøy som tilfredsstiller vilkårene for deltakelse i forskrift av 19. november 2001 nr. 1290 om adgang til å delta i fisket etter torsk for fartøy under 28 meter største lengde som fisker med konvensjonelle redskap nord for 62° N i 2001 § 1, kan fiske følgende kvanta torsk rund vekt, jf. § 3 første ledd: <table><thead><tr><th data-text-align="left" data-vertical-align="top"><i>Lengdegrupper:</i></th><th data-text-align="center" data-vertical-align="top"><i>Kvotefaktor:</i></th><th data-text-align="left" data-vertical-align="top"><i>Maksimalkvote i tonn:</i></th></tr></thead><tbody><tr><td data-text-align="left" data-vertical-align="top">0 – 6,9 m.s.l.</td><td data-text-align="center" data-vertical-align="top">1,00</td><td data-text-align="center" data-vertical-align="top">17,4</td></tr><tr><td data-text-align="left" data-vertical-align="top">7 – 7,9 m.s.l.</td><td data-text-align="center" data-vertical-align="top">1,21</td><td data-text-align="center" data-vertical-align="top">21,2</td></tr><tr><td data-text-align="left" data-vertical-align="top">8 – 8,9 m.s.l.</td><td data-text-align="center" data-vertical-align="top">1,36</td><td data-text-align="center" data-vertical-align="top">23,7</td></tr><tr><td data-text-align="left" data-vertical-align="top">9 – 9,9 m.s.l.</td><td data-text-align="center" data-vertical-align="top">1,71</td><td data-text-align="center" data-vertical-align="top">29,9</td></tr><tr><td data-text-align="left" data-vertical-align="top">10 – 10,9 m.s.l.</td><td data-text-align="center" data-vertical-align="top">1,00</td><td data-text-align="center" data-vertical-align="top">34,0</td></tr><tr><td data-text-align="left" data-vertical-align="top">11 – 11,9 m.s.l.</td><td data-text-align="center" data-vertical-align="top">1,29</td><td data-text-align="center" data-vertical-align="top">43,9</td></tr><tr><td data-text-align="left" data-vertical-align="top">12 – 12,9 m.s.l.</td><td data-text-align="center" data-vertical-align="top">1,58</td><td data-text-align="center" data-vertical-align="top">53,7</td></tr><tr><td data-text-align="left" data-vertical-align="top">13 – 13,9 m.s.l.</td><td data-text-align="center" data-vertical-align="top">1,97</td><td data-text-align="center" data-vertical-align="top">66,9</td></tr><tr><td data-text-align="left" data-vertical-align="top">14 – 14,9 m.s.l.</td><td data-text-align="center" data-vertical-align="top">2,26</td><td data-text-align="center" data-vertical-align="top">76,8</td></tr><tr><td data-text-align="left" data-vertical-align="top">15 – 15,9 m.s.l.</td><td data-text-align="center" data-vertical-align="top">1,00</td><td data-text-align="center" data-vertical-align="top">79,9</td></tr><tr><td data-text-align="left" data-vertical-align="top">16 – 16,9 m.s.l.</td><td data-text-align="center" data-vertical-align="top">1,12</td><td data-text-align="center" data-vertical-align="top">89,8</td></tr><tr><td data-text-align="left" data-vertical-align="top">17 – 17,9 m.s.l.</td><td data-text-align="center" data-vertical-align="top">1,25</td><td data-text-align="center" data-vertical-align="top">99,6</td></tr><tr><td data-text-align="left" data-vertical-align="top">18 – 18,9 m.s.l.</td><td data-text-align="center" data-vertical-align="top">1,37</td><td data-text-align="center" data-vertical-align="top">109,5</td></tr><tr><td data-text-align="left" data-vertical-align="top">19 – 19,9 m.s.l.</td><td data-text-align="center" data-vertical-align="top">1,48</td><td data-text-align="center" data-vertical-align="top">118,4</td></tr><tr><td data-text-align="left" data-vertical-align="top">20 – 20,9 m.s.l.</td><td data-text-align="center" data-vertical-align="top">1,58</td><td data-text-align="center" data-vertical-align="top">126,3</td></tr><tr><td data-text-align="left" data-vertical-align="top">21 – 21,9 m.s.l.</td><td data-text-align="center" data-vertical-align="top">1,00</td><td data-text-align="center" data-vertical-align="top">126,7</td></tr><tr><td data-text-align="left" data-vertical-align="top">22 – 22,9 m.s.l.</td><td data-text-align="center" data-vertical-align="top">1,04</td><td data-text-align="center" data-vertical-align="top">132,3</td></tr><tr><td data-text-align="left" data-vertical-align="top">23 – 23,9 m.s.l.</td><td data-text-align="center" data-vertical-align="top">1,09</td><td data-text-align="center" data-vertical-align="top">138,0</td></tr><tr><td data-text-align="left" data-vertical-align="top">24 – 24,9 m.s.l.</td><td data-text-align="center" data-vertical-align="top">1,13</td><td data-text-align="center" data-vertical-align="top">142,7</td></tr><tr><td data-text-align="left" data-vertical-align="top">25 – 25,9 m.s.l.</td><td data-text-align="center" data-vertical-align="top">1,16</td><td data-text-align="center" data-vertical-align="top">147,4</td></tr><tr><td data-text-align="left" data-vertical-align="top">26 – 26,9 m.s.l.</td><td data-text-align="center" data-vertical-align="top">1,20</td><td data-text-align="center" data-vertical-align="top">152,1</td></tr><tr><td data-text-align="left" data-vertical-align="top">27 – 27,9 m.s.l.</td><td data-text-align="center" data-vertical-align="top">1,24</td><td data-text-align="center" data-vertical-align="top">156,8</td></tr></tbody></table></article><article class="legalP" id="kapittel-2-paragraf-1-ledd-2">Fiskeridirektoratet skal foreta siste refordeling av maksimalkvotene nevnt i første ledd senest 20. november.</article></article><article class="legalArticle" data-lovdata-URL="LTI/forskrift/2001-12-07-1374/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Samlekvote</span></h3><article class="legalP" id="kapittel-2-paragraf-2-ledd-1">Fartøy under 15 meter største lengde reguleres med samlekvote av torsk, hyse og sei.</article><article class="legalP" id="kapittel-2-paragraf-2-ledd-2">Størrelsen på samlekvoten er lik summen av maksimalkvotene for torsk, hyse og sei, etter at maksimalkvotene for sei og hyse er regnet om til torskeenheter.</article><article class="legalP" id="kapittel-2-paragraf-2-ledd-3">Sei og hyse er vektet i forhold til torsk på følgende måte: 1 kg sei er lik 0,3 torskeenheter og 1 kg hyse er lik 0,7 torskeenheter. 1 kg torsk er lik 1 torskeenhet.</article><article class="legalP" id="kapittel-2-paragraf-2-ledd-4">Fartøy som nevnt i første ledd gis ikke adgang til å fiske bifangst av torsk utover den totale samlekvoten av artene torsk, hyse og sei.</article><article class="legalP" id="kapittel-2-paragraf-2-ledd-5">Samlekvote av artene torsk, hyse og sei er en garantert kvote for fartøy som nevnt i første ledd.</article><article class="legalP" id="kapittel-2-paragraf-2-ledd-6">Det enkelte fartøy kan ikke fiske mer enn 90% av samlekvoten som torsk.</article></article><article class="legalArticle" data-lovdata-URL="LTI/forskrift/2001-12-07-1374/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Periodisering</span></h3><article class="legalP" id="kapittel-2-paragraf-3-ledd-1">Minst 20% av gruppekvotene for fartøy på eller over 15 meter største lengde skal fiskes etter 1. september.</article></article><article class="legalArticle" data-lovdata-URL="LTI/forskrift/2001-12-07-1374/§9" data-name="§9" id="kapittel-2-paragraf-4"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Beregning av kvote ved utskifting og forlengelse av fartøy under 28 meter største lengde</span></h3><article class="legalP" id="kapittel-2-paragraf-4-ledd-1">Ved utskifting eller forlengelse til større fartøy etter 21. desember 1998 skal erstatningsfartøyets kvote beregnes etter utskiftingsfartøyets lengde før nevnte skjæringsdato. Ved avgjørelsen legges tidspunktet for innføring i merkeregisteret til grunn.</article><article class="legalP" id="kapittel-2-paragraf-4-ledd-2">Fiskeridirektoratet kan dispensere fra kravet om at utskiftingen eller forlengelsen må være innført i merkeregisteret innen skjæringsdatoen<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">dersom manglende registrering skyldes forhold på myndighetenes hånd,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">ved nybygg hvis fartøyet er kontrahert før 21. desember 1998, og deler av kjøpesummen er betalt før 21. desember 1998 og nybygget senest er ført i merkeregisteret 31. desember 1999, eller</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">ved forlengelse hvis fartøyet er forlenget før 21. desember 1998, og den nye lengden senest er ført i merkeregisteret 31. desember 1998.</article></article></li></ul></article><article class="legalP" id="kapittel-2-paragraf-4-ledd-3">Ved utskifting til mindre fartøy etter 31. desember 2001 skal kvoten beregnes etter utskiftingsfartøyets lengde.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-07-1374/KAPITTEL_3"><h2>Kapittel 3. Fartøy på 28 meter største lengde og over</h2><article class="legalArticle" data-lovdata-URL="LTI/forskrift/2001-12-07-1374/§10" data-name="§10" id="kapittel-3-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Fartøykvote for fartøy på eller over 28 meter største lengde</span></h3><article class="legalP" id="kapittel-3-paragraf-1-ledd-1">Fartøy som tilfredsstiller vilkårene for deltakelse etter forskrift av 19. november 2001 nr. 1289 om adgang til å delta i fisket etter torsk, hyse, sei mv. for fartøy på eller over 28 meter største lengde som fisker med konvensjonelle redskap i 2002 § 2, kan fiske følgende kvanta torsk rund vekt, jf. § 3 fjerde ledd: <table><thead><tr><th data-text-align="left" data-vertical-align="top"><i>Fartøyets hjemmelslengde; i meter største lengde</i></th><th data-text-align="center" data-vertical-align="top"><i>Kvotefaktor:</i></th><th data-text-align="right" data-vertical-align="top"><i>Fartøykvote i tonn:</i></th></tr></thead><tbody><tr><td data-text-align="left" data-vertical-align="top">Gruppe II</td><td data-text-align="center" data-vertical-align="top">0,081</td><td data-text-align="right" data-vertical-align="top">14,6</td></tr><tr><td data-text-align="left" data-vertical-align="top">8 – 8,9 m.s.l.</td><td data-text-align="center" data-vertical-align="top">0,115</td><td data-text-align="right" data-vertical-align="top">20,7</td></tr><tr><td data-text-align="left" data-vertical-align="top">14 – 14,9 m.s.l.</td><td data-text-align="center" data-vertical-align="top">0,376</td><td data-text-align="right" data-vertical-align="top">67,7</td></tr><tr><td data-text-align="left" data-vertical-align="top">15 – 15,9 m.s.l.</td><td data-text-align="center" data-vertical-align="top">0,432</td><td data-text-align="right" data-vertical-align="top">77,8</td></tr><tr><td data-text-align="left" data-vertical-align="top">17 – 17,9 m.s.l.</td><td data-text-align="center" data-vertical-align="top">0,544</td><td data-text-align="right" data-vertical-align="top">97,9</td></tr><tr><td data-text-align="left" data-vertical-align="top">20 – 20,9 m.s.l.</td><td data-text-align="center" data-vertical-align="top">0,712</td><td data-text-align="right" data-vertical-align="top">128,2</td></tr><tr><td data-text-align="left" data-vertical-align="top">21 – 21,9 m.s.l.</td><td data-text-align="center" data-vertical-align="top">0,763</td><td data-text-align="right" data-vertical-align="top">137,4</td></tr><tr><td data-text-align="left" data-vertical-align="top">23 – 23,9 m.s.l.</td><td data-text-align="center" data-vertical-align="top">0,853</td><td data-text-align="right" data-vertical-align="top">153,6</td></tr><tr><td data-text-align="left" data-vertical-align="top">26 – 26,9 m.s.l.</td><td data-text-align="center" data-vertical-align="top">0,954</td><td data-text-align="right" data-vertical-align="top">171,7</td></tr><tr><td data-text-align="left" data-vertical-align="top">28 – 28,9 m.s.l.</td><td data-text-align="center" data-vertical-align="top">1,000</td><td data-text-align="right" data-vertical-align="top">180,0</td></tr><tr><td data-text-align="left" data-vertical-align="top">29 – 29,9 m.s.l.</td><td data-text-align="center" data-vertical-align="top">1,020</td><td data-text-align="right" data-vertical-align="top">183,6</td></tr><tr><td data-text-align="left" data-vertical-align="top">30 – 30,9 m.s.l.</td><td data-text-align="center" data-vertical-align="top">1,050</td><td data-text-align="right" data-vertical-align="top">189,0</td></tr><tr><td data-text-align="left" data-vertical-align="top">31 – 31,9 m.s.l.</td><td data-text-align="center" data-vertical-align="top">1,070</td><td data-text-align="right" data-vertical-align="top">192,6</td></tr><tr><td data-text-align="left" data-vertical-align="top">32 – 32,9 m.s.l.</td><td data-text-align="center" data-vertical-align="top">1,090</td><td data-text-align="right" data-vertical-align="top">196,2</td></tr><tr><td data-text-align="left" data-vertical-align="top">33 – 33,9 m.s.l.</td><td data-text-align="center" data-vertical-align="top">1,120</td><td data-text-align="right" data-vertical-align="top">201,6</td></tr><tr><td data-text-align="left" data-vertical-align="top">over 34 m.s.l.</td><td data-text-align="center" data-vertical-align="top">1,140</td><td data-text-align="right" data-vertical-align="top">205,2</td></tr></tbody></table></article><article class="legalP" id="kapittel-3-paragraf-1-ledd-2">Den kvoten et fartøy kan fiske etter denne paragraf, kan ikke overskrides selv om fartøyet fisker etter andre fiskeslag enn torsk.</article><article class="legalP" id="kapittel-3-paragraf-1-ledd-3">For fartøy som fisker med line eller med redskap i kombinasjon med line må minst 30% av det enkelte fartøys kvote fiskes etter 1. september.</article></article><article class="legalArticle" data-lovdata-URL="LTI/forskrift/2001-12-07-1374/§11" data-name="§11" id="kapittel-3-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Beregning av kvote ved utskifting og forlengelse av fartøy på 28 meter største lengde og over</span></h3><article class="legalP" id="kapittel-3-paragraf-2-ledd-1">Ved utskifting eller forlengelse til større fartøy på eller over 28 meter største lengde etter 9. desember 1994 skal erstatningsfartøyets kvote beregnes etter utskiftingsfartøyets lengde før nevnte skjæringsdato.</article><article class="legalP" id="kapittel-3-paragraf-2-ledd-2">Ved utskifting eller forlengelse av fartøy under 28 meter største lengde til fartøy på eller over 28 meter største lengde i perioden fra 9. desember 1994 til 18. desember 1998 skal erstatningsfartøyets kvote beregnes etter utskiftingsfartøyets lengde.</article><article class="legalP" id="kapittel-3-paragraf-2-ledd-3">Fiskeridirektoratet kan dispensere fra bestemmelsen i første ledd når det foreligger distriktsmessige hensyn. Søknad om slik dispensasjon må være Fiskeridirektoratet i hende innen 1. mars.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-07-1374/KAPITTEL_4"><h2>Kapittel 4. Fartøy som tilfredsstiller kravene til deltakelse i gruppe II</h2><article class="legalArticle" data-lovdata-URL="LTI/forskrift/2001-12-07-1374/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Maksimalkvote mv.</span></h3><article class="legalP" id="kapittel-4-paragraf-1-ledd-1">Fartøy som tilfredsstiller vilkårene etter forskrift av 19. november 2001 nr. 1290 om adgang til å delta i fisket etter torsk for fartøy under 28 meter største lengde som fisker med konvensjonelle redskap nord for 62° N i 2002 § 7, kan maksimalt fiske følgende kvanta torsk rund vekt med konvensjonelle redskap, jf. § 3 annet ledd: <table><thead><tr><th data-text-align="left" data-vertical-align="top"><i>Fartøylengde:</i></th><th data-text-align="center" data-vertical-align="top"><i>Maksimalkvote i tonn</i></th><th data-text-align="center" data-vertical-align="top"><i>Herav garantert kvantum i tonn</i></th></tr></thead><tbody><tr><td data-text-align="left" data-vertical-align="top">under 8 m.s.l.</td><td data-text-align="center" data-vertical-align="top">12,1</td><td data-text-align="center" data-vertical-align="top">5</td></tr><tr><td data-text-align="left" data-vertical-align="top">8 – 9,9 m.s.l.</td><td data-text-align="center" data-vertical-align="top">17,4</td><td data-text-align="center" data-vertical-align="top">7</td></tr><tr><td data-text-align="left" data-vertical-align="top">10 – 14,9 m.s.l.</td><td data-text-align="center" data-vertical-align="top">19,7</td><td data-text-align="center" data-vertical-align="top" /></tr><tr><td data-text-align="left" data-vertical-align="top">over 15 m.s.l.</td><td data-text-align="center" data-vertical-align="top">22,8</td><td data-text-align="center" data-vertical-align="top" /></tr></tbody></table></article><article class="legalP" id="kapittel-4-paragraf-1-ledd-2">Fartøy under 10 meter største lengde kan fortsette fisket innenfor garantert kvantum selv om gruppekvoten eller periodekvoten er beregnet oppfisket.</article><article class="legalP" id="kapittel-4-paragraf-1-ledd-3">Fiskeridirektoratet skal foreta siste refordeling av maksimalkvotene nevnt i første ledd senest 20. november.</article></article><article class="legalArticle" data-lovdata-URL="LTI/forskrift/2001-12-07-1374/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Periodisering</span></h3><article class="legalP" id="kapittel-4-paragraf-2-ledd-1">Fartøy som deltar i gruppe II kan i perioden 1. januar til og med 30. april fiske inntil 8.746 tonn. For perioden 1. mai til og med 31. desember avsettes 5.000 tonn.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-07-1374/KAPITTEL_5"><h2>Kapittel 5. Fellesbestemmelser m.m.</h2><article class="legalArticle" data-lovdata-URL="LTI/forskrift/2001-12-07-1374/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Trålere med kombinasjonsdrift</span></h3><article class="legalP" id="kapittel-5-paragraf-1-ledd-1">Fartøy som har tillatelse til å drive trålfiske etter torsk, jf. forskrift av 12. desember 1986 nr. 2185 om tildeling av tillatelse til å drive fiske med trål, og som driver slikt fiske i kombinasjon med konvensjonelle redskap, kan ikke fiske mer enn kvoten for vedkommende størrelsesgruppe med mindre fartøyet er tildelt større kvote i medhold av forskrift om regulering av trålfiske etter torsk og hyse nord for 62° N i 2002.</article></article><article class="legalArticle" data-lovdata-URL="LTI/forskrift/2001-12-07-1374/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Levering av fangst mv.</span></h3><article class="legalP" id="kapittel-5-paragraf-2-ledd-1">Hvert fartøy kan bare fiske og levere én kvote. Dette gjelder også ved eierendring og utskifting, med unntak av de tilfeller der utskiftingen skyldes forlis.</article><article class="legalP" id="kapittel-5-paragraf-2-ledd-2">Det kvantum som kan fiskes av det enkelte fartøy, må fiskes og leveres av dette fartøyet, og kan ikke overføres til annet fartøy. Det er også forbudt å motta og levere fangst fisket av annet fartøy.</article></article><article class="legalArticle" data-lovdata-URL="LTI/forskrift/2001-12-07-1374/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Bifangst</span></h3><article class="legalP" id="kapittel-5-paragraf-3-ledd-1">Når fisket er stoppet eller et fartøy har fisket maksimalkvoten etter § 6 eller § 12, kan fartøy fra og med 15 til og med 27,99 meter største lengde som deltar i gruppe I og fartøy som deltar i gruppe II, ha inntil 10% bifangst av torsk ved fiske etter andre fiskeslag.</article><article class="legalP" id="kapittel-5-paragraf-3-ledd-2">Bifangsten regnes i rund vekt pr. uke basert på summen av alle sluttsedler/bryggesedler undertegnet i tidsrommet fra mandag kl. 0000 til søndag kl. 2400.</article><article class="legalP" id="kapittel-5-paragraf-3-ledd-3">Det er ikke adgang til å ha bifangst av torsk ved fiske etter rognkjeks.</article></article><article class="legalArticle" data-lovdata-URL="LTI/forskrift/2001-12-07-1374/§17" data-name="§17" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Oppdrett/fôring av fisk</span></h3><article class="legalP" id="kapittel-5-paragraf-4-ledd-1">Dersom fangster eller deler av fangster skal leveres/anvendes til oppdrett/fôring, skal det på skjema fastsatt av Norges Råfisklag føres leverings-/overføringsoppgave. Den skal inneholde opplysninger om fartøyets navn og registreringsnummer, fiskeslag, vekt, størrelsessortement og tidspunkt for overlevering. Oppgaven sendes umiddelbart til Norges Råfisklag.</article></article><article class="legalArticle" data-lovdata-URL="LTI/forskrift/2001-12-07-1374/§18" data-name="§18" id="kapittel-5-paragraf-5"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Stopp i fisket</span></h3><article class="legalP" id="kapittel-5-paragraf-5-ledd-1">Fiskeridirektoratet kan stoppe fisket når totalkvoten, gruppekvotene eller periodekvotene er beregnet oppfisket.</article></article><article class="legalArticle" data-lovdata-URL="LTI/forskrift/2001-12-07-1374/§19" data-name="§19" id="kapittel-5-paragraf-6"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-6-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-12-07-1374/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2001-12-07-1374/§20" data-name="§20" id="kapittel-6-paragraf-1"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Forsettlig eller uaktsom overtredelse av bestemmelser i eller gitt i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2001-12-07-1374/§21" data-name="§21" id="kapittel-6-paragraf-2"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Forskriften trer i kraft 1. januar 2002 og gjelder til og med 31. desember 2002.</article></article></section></main></body></html>