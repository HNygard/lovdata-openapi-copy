<!DOCTYPE html><html lang="no"><head><title>Forskrift om tillatelse for radioutstyr i norskregistrert luftfartøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1612</dd><dt class="dokid">DokumentID</dt><dd class="dokid">LTI/forskrift/2001-12-21-1612</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-02</dd><dt class="changesToDocuments">Endrer</dt><dd class="changesToDocuments"><ul><li>forskrift/1951-03-01-9948</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-2</li><li>lov/1995-06-23-39/§5-3</li><li>lov/1995-06-23-39/§7-1</li><li>forskrift/2001-08-31-949</li></ul></dd><dt class="dateOfPublication">Kunngjort</dt><dd class="dateOfPublication">2002-01-11</dd><dt class="journalNumber">Journalnummer</dt><dd class="journalNumber">2002-0035</dd><dt class="titleShort">Korttittel</dt><dd class="titleShort">Forskrift om radioutstyr, norsk luftfartøy</dd><dt class="title">Tittel</dt><dd class="title">Forskrift om tillatelse for radioutstyr i norskregistrert luftfartøy.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 21. desember 2001 med hjemmel i lov av 23. juni 1995 nr. 39 om telekommunikasjon (teleloven) § 4-2, § 5-3 og § 7-1, jf. kgl.res. 31. august 2001 nr. 949 pkt. 1 og 2. Jf. EØS-avtalen vedlegg II og vedlegg XI (direktiv 98/34/EF endret ved direktiv 98/48/EF).</dd><dt class="refid">RefID</dt><dd class="refid">forskrift/2001-12-21-1612</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillatelse for radioutstyr i norskregistrert luftfartøy.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav om tillatelse</li><li>§ 4. Krav til dokumentasjon</li><li>§ 5. Krav til utstyr</li><li>§ 6. Krav til bruk</li><li>§ 7. Lytteplikt</li><li>§ 8. Overdragelse</li><li>§ 9. Unntak</li><li>§ 10. Tilsyn</li><li>§ 11. Tilbaketrekking</li><li>§ 12. Gebyr</li><li>§ 13. Sanksjoner</li><li>§ 14. Straff</li><li>§ 15. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1612" id="dokument"><h1>Forskrift om tillatelse for radioutstyr i norskregistrert luftfartøy.</h1><article class="legalArticle" data-lovdata-URL="LTI/forskrift/2001-12-21-1612/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre god og trygg radiokommunikasjon til og fra luftfartøy og gjennomføre internasjonale forpliktelser ved radiokommunikasjon til og fra luftfartøy.</article></article><article class="legalArticle" data-lovdata-URL="LTI/forskrift/2001-12-21-1612/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter krav til radioutstyr i norskregistrert luftfartøy og bruken av utstyret, herunder frekvensbruk, i kommunikasjon med radioutstyr på land, på sjø eller i annet luftfartøy, direkte eller via satellitt.</article></article><article class="legalArticle" data-lovdata-URL="LTI/forskrift/2001-12-21-1612/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav om tillatelse</span></h2><article class="legalP" id="paragraf-3-ledd-1">Bruk av radioutstyr krever tillatelse fra Post- og teletilsynet.</article><article class="legalP" id="paragraf-3-ledd-2">Tillatelse gis til person eller selskap som er ansvarlig for drift av luftfartøy. Søknad sendes til Post- og teletilsynet på fastsatt skjema. I tillatelsen fastsetter Post- og teletilsynet de frekvenser som kan brukes.</article><article class="legalP" id="paragraf-3-ledd-3">Endring av navn og adresse skal straks meldes til Post- og teletilsynet.</article></article><article class="legalArticle" data-lovdata-URL="LTI/forskrift/2001-12-21-1612/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til dokumentasjon</span></h2><article class="legalP" id="paragraf-4-ledd-1">Tillatelsen til bruk skal oppbevares om bord i luftfartøyet i samsvar med Den internasjonale teleunions radioreglement (ITU-RR) appendiks S 16 del VI og REC 7 anneks 3.</article></article><article class="legalArticle" data-lovdata-URL="LTI/forskrift/2001-12-21-1612/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til utstyr</span></h2><article class="legalP" id="paragraf-5-ledd-1">Alt radioutstyr skal være i samsvar med teleloven § 4-2. Samsvar skal dokumenteres på forespørsel.</article><article class="legalP" id="paragraf-5-ledd-2">Radioutstyr som tilfredsstiller kravene fastsatt av den felleseuropeiske luftfartsorganisasjonen JAA (Joint Aviation Authorities) i felleseuropeiske luftfartskrav JAR (Joint Aviation Requirements) 21 subpart O, ansees å være i samsvar med teleloven § 4-2.</article><article class="legalP" id="paragraf-5-ledd-3">Radioutstyr som tilfredsstiller kravene i forskrift av 20. juni 2000 nr. 628 om EØS-krav til radio- og teleterminalutstyr eller forskrift av 15. juni 1999 nr. 709 om EØS-godkjenning av maritimt radioutstyr og som i tillegg tilfredsstiller aktuelle miljø- og EMC-krav som følger av JAR-21 subpart O, ansees også å være i samsvar med teleloven § 4-2.</article><article class="legalP" id="paragraf-5-ledd-4">Utstyret skal vedlikeholdes slik at kravene til utstyret til en hver tid er oppfylt.</article></article><article class="legalArticle" data-lovdata-URL="LTI/forskrift/2001-12-21-1612/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til bruk</span></h2><article class="legalP" id="paragraf-6-ledd-1">Innehaver av tillatelsen har ansvar for at radioutstyr bare brukes i samsvar med ITU-RR-artikkel S 37 og regler gitt av luftfartsmyndighetene.</article><article class="legalP" id="paragraf-6-ledd-2">Utsendt identitet skal være i samsvar med den identiteten som fremgår av tillatelsen.</article><article class="legalP" id="paragraf-6-ledd-3">Radioutstyr skal bare brukes til nødvendig kommunikasjon, jf. ITU-RR-artiklene S 15.1 og S 23.2.</article><article class="legalP" id="paragraf-6-ledd-4">Bruksbegrensningene i første og tredje ledd gjelder ikke i nødsituasjoner, jf. ITU-RR-artiklene S 4.9 og S 30.</article></article><article class="legalArticle" data-lovdata-URL="LTI/forskrift/2001-12-21-1612/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Lytteplikt</span></h2><article class="legalP" id="paragraf-7-ledd-1">Under flyging skal det lyttes på internasjonale aeromobile nødfrekvenser så langt det er praktisk mulig. Radiooperatør plikter å prioritere nødkallinger og nødmeldinger foran annen kommunikasjon, jf. ITU-RR-artikkel S 44.</article><article class="legalP" id="paragraf-7-ledd-2">Luftfartsmyndighetene har i forskrifter fastsatt krav om tiltak og prosedyrer som skal iverksettes ved mottak av nødkallinger og nødmeldinger.</article></article><article class="legalArticle" data-lovdata-URL="LTI/forskrift/2001-12-21-1612/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Overdragelse</span></h2><article class="legalP" id="paragraf-8-ledd-1">Radioutstyr kan bare omsettes eller på annen måte overdras til andre som har tillatelse til å bruke utstyret eller er registrert radioforhandler.</article><article class="legalP" id="paragraf-8-ledd-2">Tillatelsen kan ikke overdras.</article></article><article class="legalArticle" data-lovdata-URL="LTI/forskrift/2001-12-21-1612/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak</span></h2><article class="legalP" id="paragraf-9-ledd-1">Post- og teletilsynet kan i særlige tilfeller gjøre unntak fra bestemmelsene i § 3 og § 5 i forskriften.</article></article><article class="legalArticle" data-lovdata-URL="LTI/forskrift/2001-12-21-1612/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h2><article class="legalP" id="paragraf-10-ledd-1">Post- og teletilsynet fører tilsyn med at bestemmelsene i forskriften eller vedtak fastsatt med hjemmel i forskriften blir oppfylt.</article><article class="legalP" id="paragraf-10-ledd-2">Som ledd i tilsynet kan Post- og teletilsynet ta stikkprøver, utføre målinger eller gjennomføre annen kontroll i luftfartøyet. Dersom det er nødvendig kan radioutstyret tas med for nærmere kontroll.</article><article class="legalP" id="paragraf-10-ledd-3">Innehaver av tillatelse og utstyr plikter å gi tilsynet uhindret adgang til radioutstyr og medvirke til gjennomføring av kontrollen, jf. teleloven kapittel 7. Nødvendige opplysninger og dokumentasjon skal utleveres, jf. teleloven § 9-1.</article></article><article class="legalArticle" data-lovdata-URL="LTI/forskrift/2001-12-21-1612/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Tilbaketrekking</span></h2><article class="legalP" id="paragraf-11-ledd-1">Post- og teletilsynet kan med hjemmel i teleloven § 5-5 trekke tillatelsen tilbake. Gjentatte brudd på vilkårene i tillatelsen og mislighold av plikten til å betale gebyr kan føre til at tillatelsen trekkes tilbake.</article></article><article class="legalArticle" data-lovdata-URL="LTI/forskrift/2001-12-21-1612/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Gebyr</span></h2><article class="legalP" id="paragraf-12-ledd-1">Det betales årlig gebyr for tillatelsen etter teleloven § 10-1 og gjeldende forskrift om gebyr til Post- og teletilsynet.</article></article><article class="legalArticle" data-lovdata-URL="LTI/forskrift/2001-12-21-1612/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Sanksjoner</span></h2><article class="legalP" id="paragraf-13-ledd-1">Ved brudd på plikter etter forskriften kan Post- og teletilsynet gjennomføre sanksjoner etter teleloven kapittel 7 og fastsette tvangsmulkt etter teleloven § 10-3.</article></article><article class="legalArticle" data-lovdata-URL="LTI/forskrift/2001-12-21-1612/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Brudd på forskriften er straffbart etter teleloven § 10-4 og kan medføre beslag etter straffeprosessloven og inndragning etter straffeloven.</article></article><article class="legalArticle" data-lovdata-URL="LTI/forskrift/2001-12-21-1612/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttreden</span></h2><article class="legalP" id="paragraf-15-ledd-1">Forskriften trer i kraft 2. januar 2002.</article><article class="legalP" id="paragraf-15-ledd-2">Fra samme tid oppheves forskrift av 1. mars 1951 nr. 9948 om lisensvilkår for radiostasjon om bord i luftfartøy.</article></article></main></body></html>