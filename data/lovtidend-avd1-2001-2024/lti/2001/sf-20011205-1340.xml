<!DOCTYPE html><html lang="no"><head><title>Forskrift om målekar for fisk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-05-1340</dd><dt class="dokid">DokumentID</dt><dd class="dokid">LTI/forskrift/2001-12-05-1340</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-10-31-2/§22</li><li>lov/1946-10-31-2/§23</li><li>lov/1946-10-31-2/§50</li><li>forskrift/1999-08-24-964/§11</li></ul></dd><dt class="dateOfPublication">Kunngjort</dt><dd class="dateOfPublication">2001-12-07</dd><dt class="journalNumber">Journalnummer</dt><dd class="journalNumber">2001-1303</dd><dt class="titleShort">Korttittel</dt><dd class="titleShort">Forskrift om målekar for fisk</dd><dt class="title">Tittel</dt><dd class="title">Forskrift om målekar for fisk.</dd><dt class="miscInformation">Annet om dokumentet</dt><dd class="miscInformation">Fastsatt av Justervesenet 5. desember 2001 med hjemmel i lov av 31. oktober 1946 nr. 2 om mål og vekt § 22, § 23 og § 50 og forskrift av 24. august 1999 nr. 964 om justering § 11.</dd><dt class="refid">RefID</dt><dd class="refid">forskrift/2001-12-05-1340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om målekar for fisk.<ul class="tocSubUl"><li>Kapittel 1: Virkeområde og definisjoner<ul class="tocSubUl"><li>§ 1. (virkeområde)</li><li>§ 2. (definisjoner)</li></ul></li><li>Kapittel 2: Tekniske krav<ul class="tocSubUl"><li>§ 3. (fylleåpning)</li><li>§ 4. (innsnevring)</li><li>§ 5. (avstiving)</li><li>§ 6. (bunn)</li><li>§ 7. (avsiling)</li><li>§ 8. (tetting av målekar)</li></ul></li><li>Kapittel 3: Oppmåling og revisjon<ul class="tocSubUl"><li>§ 9. (oppmåling)</li><li>§ 10. (revisjonsperioden)</li></ul></li><li>Kapittel 4: Merking og påskrifter<ul class="tocSubUl"><li>§ 11. (merking)</li></ul></li><li>Kapittel 5: Ikrafttredelse<ul class="tocSubUl"><li>§ 12. (ikrafttredelse)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-05-1340" id="dokument"><h1>Forskrift om målekar for fisk.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-05-1340/KAPITTEL_1"><h2>Kapittel 1: Virkeområde og definisjoner</h2><article class="legalArticle" data-lovdata-URL="LTI/forskrift/2001-12-05-1340/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(virkeområde)</span></h3><article class="legalP" id="kapittel-1-paragraf-1-ledd-1">Målekarene tillates ikke benyttet ved direkte salg til publikum.</article></article><article class="legalArticle" data-lovdata-URL="LTI/forskrift/2001-12-05-1340/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(definisjoner)</span></h3><article class="legalP" id="kapittel-1-paragraf-2-ledd-1">I denne forskrift forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><span class="miscHeadline"><i>målekar</i></span><article class="legalP" id="kapittel-1-paragraf-2-ledd-1-punkt-1-ledd-1">kar for bestemmelse av volumet på fisket kvantum</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><span class="miscHeadline"><i>målemerke</i></span><article class="legalP" id="kapittel-1-paragraf-2-ledd-1-punkt-2-ledd-1">øverste kant på fylleåpningen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-05-1340/KAPITTEL_2"><h2>Kapittel 2: Tekniske krav</h2><article class="legalArticle" data-lovdata-URL="LTI/forskrift/2001-12-05-1340/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(fylleåpning)</span></h3><article class="legalP" id="kapittel-2-paragraf-1-ledd-1">Fylleåpningens areal skal ikke overstige 0.25 kvadratmeter per kubikkmeter målekar (A [ m<sup>2</sup> ] / V [ m<sup>3</sup> ] ≤ 0.25).</article><article class="legalP" id="kapittel-2-paragraf-1-ledd-2">Fylleåpningen skal avsluttes med en minimum 150 millimeter høy hals med vertikale vegger for å sikre akseptable måleresultater når båten krenger.</article></article><article class="legalArticle" data-lovdata-URL="LTI/forskrift/2001-12-05-1340/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(innsnevring)</span></h3><article class="legalP" id="kapittel-2-paragraf-2-ledd-1">«Horisontale» flater (unntatt bunnen i målekaret) skal ha en stigning på minimum 20 grader i forhold til horisontalplanet for å unngå luftlommer ved fylling.</article></article><article class="legalArticle" data-lovdata-URL="LTI/forskrift/2001-12-05-1340/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(avstiving)</span></h3><article class="legalP" id="kapittel-2-paragraf-3-ledd-1">Målekaret skal være tilstrekkelig avstivet slik at det ikke vises tegn til deformasjon når karet fylles med vann. Målekaret skal være konstruert og dimensjonert slik at det ikke deformeres ved flytting/løfting.</article></article><article class="legalArticle" data-lovdata-URL="LTI/forskrift/2001-12-05-1340/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(bunn)</span></h3><article class="legalP" id="kapittel-2-paragraf-4-ledd-1">Målekaret skal være slik utformet at karet tømmes helt ved åpning av tømmeluken.</article></article><article class="legalArticle" data-lovdata-URL="LTI/forskrift/2001-12-05-1340/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(avsiling)</span></h3><article class="legalP" id="kapittel-2-paragraf-5-ledd-1">Målekaret skal være slik utformet at vann dreneres bort.</article></article><article class="legalArticle" data-lovdata-URL="LTI/forskrift/2001-12-05-1340/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(tetting av målekar)</span></h3><article class="legalP" id="kapittel-2-paragraf-6-ledd-1">Målekar skal utstyres med luker e.l. for å tette igjen avsilingen når det fylles med vann under oppmålingen. Lukene skal oppbevares sammen med målekaret eller hos aktuelt justerkammer.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-05-1340/KAPITTEL_3"><h2>Kapittel 3: Oppmåling og revisjon</h2><article class="legalArticle" data-lovdata-URL="LTI/forskrift/2001-12-05-1340/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(oppmåling)</span></h3><article class="legalP" id="kapittel-3-paragraf-1-ledd-1">Målekaret skal måles opp volumetrisk. Som normal kan det benyttes hulemålnormaler eller en kalibrert gjennomstrømningsmåler. Målekarets volum skal stemples på merkeplaten.</article><article class="legalP" id="kapittel-3-paragraf-1-ledd-2">For målekar med volum større eller lik 500 liter skal volumet angis til nærmeste hele liter. For målekar med volum mindre enn 500 liter skal volumet angis til nærmeste halve liter.</article></article><article class="legalArticle" data-lovdata-URL="LTI/forskrift/2001-12-05-1340/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(revisjonsperioden)</span></h3><article class="legalP" id="kapittel-3-paragraf-2-ledd-1">Revisjonsperioden for målekarene er tre år. Revisjonen foregår ved at karene måles opp på ny.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-05-1340/KAPITTEL_4"><h2>Kapittel 4: Merking og påskrifter</h2><article class="legalArticle" data-lovdata-URL="LTI/forskrift/2001-12-05-1340/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(merking)</span></h3><article class="legalP" id="kapittel-4-paragraf-1-ledd-1">Målekarene skal merkes med følgende informasjon:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">produsent</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">identifikasjonsnummer</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">volum.</article></article></li></ul></article><article class="legalP" id="kapittel-4-paragraf-1-ledd-2">Merkingen settes på skilt som sveises fast på fyllehalsen. Justerstempel settes på så vel skilt som fyllehals.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-05-1340/KAPITTEL_5"><h2>Kapittel 5: Ikrafttredelse</h2><article class="legalArticle" data-lovdata-URL="LTI/forskrift/2001-12-05-1340/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(ikrafttredelse)</span></h3><article class="legalP" id="kapittel-5-paragraf-1-ledd-1">Denne forskrift trer i kraft fra 1. januar 2002.</article></article></section></main></body></html>