<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-03-4</dd><dt class="dokid">DokumentID</dt><dd class="dokid">LTI/forskrift/2001-01-03-4</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-03 med virkning fra og med inntektsåret 2000</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-14</li><li>lov/1999-03-26-14/§12-20</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0065</dd><dt class="titleShort">Korttittel</dt><dd class="titleShort">Endr. i forskrift til skatteloven – FSFIN</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 3. januar 2001 med hjemmel i lov av 26. mars 1999 nr. 14 om skatt av formue og inntekt (skatteloven) § 5-14 første ledd bokstav c og tredje ledd bokstav c og § 12-20.</dd><dt class="refid">RefID</dt><dd class="refid">forskrift/2001-01-03-4</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-03-4" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14.</h1><section class="section" data-name="kapI" id="kapittel-1" data-lovdata-URL="LTI/forskrift/2001-01-03-4/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-14-1 skal lyde:</article><article class="legalP" id="kapittel-1-ledd-2">Dersom en aksjes reelle salgsverdi ikke med rimelig sikkerhet kan fastsettes på annen måte, kan den beregnes ut fra børsverdi, notering på meglerliste, eller settes lik aksjens andel av selskapets fulle skattemessige formuesverdi.</article> <article class="defaultP" margin-top="true">§ 5-14 B skal lyde:</article><article class="defaultP"><i>B. Opsjoner mv. i arbeidsforhold</i><p class="leddfortsettelse">§ 5-14-10. <i>Skattlegging ved innløsning eller salg av opsjon mv.</i></p></article><article class="legalP" id="kapittel-1-ledd-3">(1) Skatteloven § 5-14 første ledd og denne forskrift § 5-14-1 gjelder når aksjer og grunnfondsbevis erverves ved at en opsjon innløses.</article><article class="legalP" id="kapittel-1-ledd-4">(2) Inngangsverdien på det underliggende objektet som erverves ved innløsning av opsjonen, settes til objektets markedsverdi på innløsningstidspunktet.<p class="leddfortsettelse">§ 5-14-11. <i>Særlig om skattlegging av børsnotert opsjon</i></p></article><article class="legalP" id="kapittel-1-ledd-5">(1) Ved skattlegging av fordel ved erverv av børsnotert opsjon, fastsettes verdien av opsjonen til børskursen.</article><article class="legalP" id="kapittel-1-ledd-6">(2) I tilfelle hvor erverv og innløsning eller salg skjer i samme år, skal fordelsberegningen likevel skje separat for de to transaksjonene.</article> <article class="defaultP" margin-top="true">§ 12-13-6 annet ledd første punktum skal lyde:</article><article class="legalP" id="kapittel-1-ledd-7">Eiendeler ført på samlesaldo, jf. skatteloven § 14-41 fjerde ledd første punktum, må med unntak som nevnt i § 12-13-10 annet ledd og § 12-13-13 annet ledd, likevel verdsettes på samme måte.</article> <article class="defaultP" margin-top="true">§ 12-13-10 første ledd, nytt andre ledd og tredje og fjerde ledd skal lyde:</article><article class="legalP" id="kapittel-1-ledd-8">(1) Eiendeler kan verdsettes til regnskapsmessig verdi dersom slik verdsettelse er lagt til grunn som utgående verdi for eiendelen i inntektsåret 1999.</article><article class="legalP" id="kapittel-1-ledd-9">(2) Er det på saldo som i inntektsåret 1999 ble verdsatt til regnskapsmessig verdi ført driftsmidler ervervet 1. januar 2000 eller senere, skal de nyervervede driftsmidlene skilles ut og verdsettes som om de hadde inngått i egen saldo.</article><article class="legalP" id="kapittel-1-ledd-10">(3) Varer kan verdsettes til regnskapsmessig verdi dersom skattyter kan dokumentere at regnskapsmessig verdi er lagt til grunn som utgående verdi for disse varene i inntektsåret 1999.</article><article class="legalP" id="kapittel-1-ledd-11">(4) Kundefordringer kan bare verdsettes til regnskapsmessig verdi med virkning for inngående verdi for inntektsåret 2000.</article> <article class="defaultP" margin-top="true">§ 12-13-10 nåværende annet ledd blir nytt femte ledd.</article> <article class="defaultP" margin-top="true">§ 12-13-10 nåværende femte ledd blir nytt sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-01-03-4/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks med virkning fra og med inntektsåret 2000.</article></section></main></body></html>