<!DOCTYPE html><html lang="no"><head><title>Forskrift om endring i forskrift om godkjenning/underkjenning av praksis i helse- og sosialarbeiderutdanningene og prosedyreregler ved godkjenning/tvil om godkjenning/underkjenning av praksis ved Høgskolen i Lillehammer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-13-1574</dd><dt class="dokid">DokumentID</dt><dd class="dokid">LTI/forskrift/2001-12-13-1574</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2001-12-13</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-03-1433</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§46</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="journalNumber">Journalnummer</dt><dd class="journalNumber">2001-1542</dd><dt class="titleShort">Korttittel</dt><dd class="titleShort">Endr. i forskrift om praksis, HiL</dd><dt class="title">Tittel</dt><dd class="title">Forskrift om endring i forskrift om godkjenning/underkjenning av praksis i helse- og sosialarbeiderutdanningene og prosedyreregler ved godkjenning/tvil om godkjenning/underkjenning av praksis ved Høgskolen i Lillehammer.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Lillehammer 13. desember 2001 med hjemmel i lov av 12. mai 1995 nr. 22 om universiteter og høgskoler § 46 nr. 3 og § 50 nr. 6.</dd><dt class="refid">RefID</dt><dd class="refid">forskrift/2001-12-13-1574</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning/underkjenning av praksis i helse- og sosialarbeiderutdanningene og prosedyreregler ved godkjenning/tvil om godkjenning/underkjenning av praksis ved Høgskolen i Lillehammer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-13-1574" id="dokument"><h1>Forskrift om endring i forskrift om godkjenning/underkjenning av praksis i helse- og sosialarbeiderutdanningene og prosedyreregler ved godkjenning/tvil om godkjenning/underkjenning av praksis ved Høgskolen i Lillehammer.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-13-1574/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 3. desember 1996 nr. 1433 om godkjenning/underkjenning av praksis i helse- og sosialarbeiderutdanningene og prosedyreregler ved godkjenning/tvil om godkjenning/underkjenning av praksis ved Høgskolen i Lillehammer gjøres følgende endringer:</article> <article class="defaultP" margin-top="true">§ 1 nytt punkt 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Med praksisperiode menes forpraksisseminar, etterpraksisseminar og praksisutplassering.</article></article></li></ul></article> <article class="defaultP" margin-top="true">§ 4 punkt 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">I særlige tilfeller kan studenten fortsette studiet hvis minst halvparten av praksisperioden er gjennomført. Med særlige tilfeller menes svangerskap, egen sykdom eller barns sykdom, og/eller andre grunner som blir godkjent av høgskolen. Hvis en utplassering i praksis varer 4 uker eller mindre, må studenten gjennom en ny praksisperiode hvis fraværet på praksisplassen overstiger 20%.</article></article></li></ul></article> <article class="defaultP" margin-top="true">§ 5 punkt 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Evaluering</i> <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-3-ledd-1-punkt-1"><article class="legalP" id="kapittel-1-ledd-1-punkt-3-ledd-1-punkt-1-ledd-1">I praksisperioden foregår det en fortløpende evaluering. Det skal dessuten gjennomføres midt- og sluttevaluering. Etter at praksisutplasseringen er avsluttet skal det foreligge en skriftlig evaluering fra praksisveileder. Dette gjelder også ved avbrudd av praksis.</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-3-ledd-1-punkt-2"><article class="legalP" id="kapittel-1-ledd-1-punkt-3-ledd-1-punkt-2-ledd-1">Ved midtevaluering deltar så langt mulig student, praksisveileder, skolekontakt og eventuelt andre som kan ha betydning for evalueringen. Midtevalueringen skal avholdes senest 4 – fire – uker før praksisperioden avsluttes. Ved utplassering i 10 uker eller mindre, kan fristen reduseres til 3 uker. Det vil ikke bli avholdt midtevaluering for praksisperioder som varer 4 uker eller mindre. Avdeling for helse- og sosialfag har ansvar for å arrangere og gjennomføre midtevalueringen.</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-3-ledd-1-punkt-3"><article class="legalP" id="kapittel-1-ledd-1-punkt-3-ledd-1-punkt-3-ledd-1">Høgskolen kan velge andre former for evaluering. Dette kan f.eks. bli aktuelt dersom andre former for praksis som prosjektpraksis eller parallell praksis anvendes. Dersom andre former for evaluering blir aktuelle, skal det utarbeides utfyllende regler.</article></article></li></ul></article></article></li></ul></article> <article class="defaultP" margin-top="true">§ 5 punkt 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>Prosedyre ved tvil om godkjenning, eventuelt underkjenning av praksisperioden</i> <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-4-ledd-1-punkt-1"><article class="legalP" id="kapittel-1-ledd-1-punkt-4-ledd-1-punkt-1-ledd-1">Praksisveilederen og/eller høgskolen kan reise tvil eller foreslå underkjenning av praksisen.</article></article></li><li data-li-identifier="b)" data-name="b)"><article class="listArticle" id="kapittel-1-ledd-1-punkt-4-ledd-1-punkt-2"><article class="legalP" id="kapittel-1-ledd-1-punkt-4-ledd-1-punkt-2-ledd-1">Når det oppstår tvil om praksisperioden skal godkjennes, skal dette varsles studenten snarest og senest ved midtevalueringen eller innen 4-ukers-/3-ukersfristen, jf. § 5 nr. 1. Dersom tvil om godkjenning skal kunne reises etter 4-ukers-/3-ukersfristens utløp, må det ha oppstått spesielle forhold som man ikke kunne forutsett ved fristens utløp. For praksisperioder med utplassering i 4 uker eller mindre er hovedregelen at varsling må skje innen 1 uke før avslutning.</article></article></li><li data-li-identifier="c)" data-name="c)"><article class="listArticle" id="kapittel-1-ledd-1-punkt-4-ledd-1-punkt-3"><article class="legalP" id="kapittel-1-ledd-1-punkt-4-ledd-1-punkt-3-ledd-1">Dersom det oppstår tvil om praksisperioden kan godkjennes utenom avtalt midtevaluering har høgskolen ansvaret for at student og praksisveileder innkalles til et møte. Avdeling for helse- og sosialfag har ansvaret for gjennomføringen av møtet og at det skrives referat. Kopi av referatet skal sendes partene til godkjenning umiddelbart og med en svarfrist på 1 – en – uke.</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-4-ledd-1-punkt-4"><article class="legalP" id="kapittel-1-ledd-1-punkt-4-ledd-1-punkt-4-ledd-1">Hvis praksisstudiene innstilles til underkjenning, skal det hvis mulig arrangeres en sluttevaluering. På et slikt møte deltar student, praksisveileder, skolekontakt og eventuelt andre som kan ha betydning for saken eller som studenten ønsker å ha med seg.</article></article></li><li data-li-identifier="e)" data-name="e)"><article class="listArticle" id="kapittel-1-ledd-1-punkt-4-ledd-1-punkt-5"><article class="legalP" id="kapittel-1-ledd-1-punkt-4-ledd-1-punkt-5-ledd-1">Avdeling for helse- og sosialfag har ansvaret for innkalling og gjennomføring av eventuell sluttevalueringen. Det skrives referat. Partene gis anledning til å kommentere referatet. Eventuelle kommentarer skal være skriftlig og sendes skolen senest 1 – en – uke etter at protokollen foreligger.</article></article></li><li data-li-identifier="f)" data-name="f)"><article class="listArticle" id="kapittel-1-ledd-1-punkt-4-ledd-1-punkt-6"><article class="legalP" id="kapittel-1-ledd-1-punkt-4-ledd-1-punkt-6-ledd-1">Studieleder avgjør om saken er tilstrekkelig belyst, eventuelt sørger for å innhente tilleggsopplysninger. Studieleder har også ansvar for at det legges fram forslag til vedtak med begrunnelse om underkjenning for avdelingsstyret. Forslag til vedtak med begrunnelse sendes studenten, praksisveileder og skolekontakt.</article></article></li><li data-li-identifier="g)" data-name="g)"><article class="listArticle" id="kapittel-1-ledd-1-punkt-4-ledd-1-punkt-7"><article class="legalP" id="kapittel-1-ledd-1-punkt-4-ledd-1-punkt-7-ledd-1">Avdelingsstyret fatter beslutning om underkjenning. Endelig vedtak med begrunnelse sendes studenten og praksisveileder. Skolekontakten orienteres om vedtaket.</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-13-1574/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>