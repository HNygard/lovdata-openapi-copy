<!DOCTYPE html><html lang="no"><head><title>Forskrift om endring i forskrift om eksamen ved Norges teknisk-naturvitenskapelige universitet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-28-199</dd><dt class="dokid">DokumentID</dt><dd class="dokid">LTI/forskrift/2001-02-28-199</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-28, 2001-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-19-1099</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2001-03-14</dd><dt class="journalNumber">Journalnummer</dt><dd class="journalNumber">2001-0255</dd><dt class="titleShort">Korttittel</dt><dd class="titleShort">Endr. i forskrift om eksamen ved NTNU</dd><dt class="title">Tittel</dt><dd class="title">Forskrift om endring i forskrift om eksamen ved Norges teknisk-naturvitenskapelige universitet.</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 28. februar 2001 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/2001-02-28-199</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved Norges teknisk-naturvitenskapelige universitet.<ul class="tocSubUl"><li>I<ul class="tocSubUl"><li>§ 21. Karakterskala</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-28-199" id="dokument"><h1>Forskrift om endring i forskrift om eksamen ved Norges teknisk-naturvitenskapelige universitet.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-28-199/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. juni 1997 nr. 1099 om eksamen ved Norges teknisk-naturvitenskapelige universitet gjøres følgende endringer:</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-2">Fritak for eksamen eller prøve skal gis når det godtgjøres at tilsvarende krav er oppfylt ved samme eller annen institusjon, og kan etter nærmere vurdering gis på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak.</article><article class="legalP" id="kapittel-1-ledd-3">Fritak avgjøres av fakultetene (jf. universitetsloven § 49) og kan påklages til universitetets sentrale klagenemnd.</article><article class="legalP" id="kapittel-1-ledd-4">Ved vurdering av fritakssøknader tas hensyn til tidligere undervisning og eksamen vedrørende nivå, omfang og innhold.</article><article class="legalP" id="kapittel-1-ledd-5">Generelle fritak gis av Kollegiet og er spesifisert i gradsforskriftene.</article><article class="legalP" id="kapittel-1-ledd-6">Nærmere bestemmelser vedrørende søknad om fritak er angitt i de enkelte gradsforskriftene.</article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Karakterskala</span></span><article class="legalP" id="kapittel-1-foreslåttparagraf-1-ledd-1">Eksamen/prøven bedømmes med bokstavkarakterer etter en skala fra A til F eller bestått/ikke bestått. Fullført/ikke fullført kan brukes der det ikke kreves vurdering.</article><article class="legalP" id="kapittel-1-foreslåttparagraf-1-ledd-2">A er beste karakter og E er dårligste ståkarakter. Karaktertrinnene gis følgende betegnelse og generell beskrivelse: <table><thead><tr><th data-text-align="center" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Høyt kunnskapsnivå. God analytisk evne. Kan bruke kunnskapen selvstendig.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">God oversikt over kunnskapsfeltet. Kan bruke kunnskapen selvstendig.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Kan gjøre greie for de viktigste elementene i fagfeltet. Kan til en viss grad bruke kunnskapen selvstendig.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Brukbar</td><td data-text-align="left" data-vertical-align="top">Oversikt over de viktigste kunnskapselementene mangler. Kan ikke bruke kunnskapen selvstendig.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Tilfredsstiller minimumskravene, men heller ikke mer. Kan ikke bruke kunnskapen selvstendig.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Mangler både detaljkunnskap og oversikt.</td></tr></tbody></table></article></article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-7">Med hovedkarakter menes sluttkarakter ved tildeling av grad. Karakteren beregnes som et veiet gjennomsnitt av tellende karakterer. Det angis i den enkelte gradsforskrift om det gis hovedkarakter.</article><article class="legalP" id="kapittel-1-ledd-8">Hovedkarakter og gjennomsnittskarakter beregnes slik:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Hver bokstavkarakter erstattes av en tallekvivalent, A=5, B=4, C=3, D=2, E=1.</article></article></li><li data-li-identifier="2." data-name="2."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Tallekvivalenten multipliseres med vekttallet for eksamensemnet og de enkelte produktene av vekttall og tallekvivalent summeres for de emnene som inngår.</article></article></li><li data-li-identifier="3." data-name="3."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">Produktsummen divideres med totalt antall vekttall som inngår i samlingen av aktuelle emner.</article></article></li><li data-li-identifier="4." data-name="4."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">Kvotienten regnes ut med én desimal.</article></article></li><li data-li-identifier="5." data-name="5."><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">Gjennomsnittskarakteren blir den bokstavkarakteren som har heltallet i kvotienten som tallekvivalent, etter at vanlig forhøyningsregel er brukt.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-02-28-199/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i § 18 trer i kraft straks, endringene i § 21 og § 22 trer i kraft 1. september 2001.</article></section></main></body></html>