<!DOCTYPE html><html lang="no"><head><title>Forskrift om endring i forskrift om stopp i kystfartøygruppens fiske etter makrell i 2001.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-26-939</dd><dt class="dokid">DokumentID</dt><dd class="dokid">LTI/forskrift/2001-08-26-939</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-08-24-936</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2000-12-20-1343/§22</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2001-08-30</dd><dt class="journalNumber">Journalnummer</dt><dd class="journalNumber">2001-0977</dd><dt class="titleShort">Korttittel</dt><dd class="titleShort">Endr. i forskr. om stopp i makrellfiske, 2001</dd><dt class="title">Tittel</dt><dd class="title">Forskrift om endring i forskrift om stopp i kystfartøygruppens fiske etter makrell i 2001.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren 26. august 2001 med hjemmel i forskrift av 20. desember 2000 nr. 1343 om regulering av fisket etter makrell i 2001 § 22.</dd><dt class="refid">RefID</dt><dd class="refid">forskrift/2001-08-26-939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stopp i kystfartøygruppens fiske etter makrell i 2001.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-26-939" id="dokument"><h1>Forskrift om endring i forskrift om stopp i kystfartøygruppens fiske etter makrell i 2001.</h1><section class="section" data-name="kapI" id="kapittel-1" data-lovdata-URL="LTI/forskrift/2001-08-26-939/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 24. august 2001 nr. 936 om stopp i kystfartøygruppens fiske etter makrell i 2001 gjøres følgende endringer:</article> <article class="defaultP" margin-top="true">Nye § 2 , § 3 og § 4 skal lyde:</article> <article class="defaultP" margin-top="true"><strong>§ 2.</strong> <i> Notfartøy under 13 meter største lengde og fartøy under 21,35 meter største lengde som fisker med garn og snøre</i></article><article class="legalP" id="kapittel-1-ledd-2">For notfartøy under 13 meter største lengde og fartøy under 21,35 meter største lengde som fisker med garn og snøre stoppes fisket etter makrell 26. august 2001 klokken 19.00.</article><article class="legalP" id="kapittel-1-ledd-3">For notfartøy er siste frist for innmelding til Norges Sildesalgslag 26. august 2001 klokken 21.00.</article><article class="legalP" id="kapittel-1-ledd-4">For fartøy under 21,35 meter største lengde som fisker med garn og snøre er siste frist for innmelding til Norges Sildesalgslag 27. august 2001 klokken 12.00.</article> <article class="defaultP" margin-top="true"><strong>§ 3.</strong> <i>Unntak fra stopp i fisket</i></article><article class="legalP" id="kapittel-1-ledd-5">Uten hensyn til stopp etter § 2 kan fartøy under 13 meter største lengde fortsette fisket innenfor en maksimalkvote på 20 tonn på årsbasis.</article> <article class="defaultP" margin-top="true"><strong>§ 4.</strong> <i>Straff</i></article><article class="legalP" id="kapittel-1-ledd-6">Forsettlig eller uaktsom overtredelse av denne forskrift straffes i henhold til § 53 i lov av 3. juni 1983 nr. 40 om saltvannsfiske m.v. På samme måte straffes medvirkning og forsøk.</article> <article class="defaultP" margin-top="true">Nåværende § 2 blir ny § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-08-26-939/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>