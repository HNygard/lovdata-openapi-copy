<!DOCTYPE html><html lang="no"><head><title>Forskrift om krav til utsteder av kvalifiserte sertifikater mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-15-611</dd><dt class="dokid">DokumentID</dt><dd class="dokid">LTI/forskrift/2001-06-15-611</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-81/§16</li><li>lov/2001-06-15-81/§17</li><li>lov/2001-06-15-81/§23</li><li>lov/2001-06-15-81/§24</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0655</dd><dt class="titleShort">Korttittel</dt><dd class="titleShort">Forskr krav utsteder kvalifiserte sertifikater</dd><dt class="title">Tittel</dt><dd class="title">Forskrift om krav til utsteder av kvalifiserte sertifikater mv.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 15. juni 2001 med hjemmel i lov av 15. juni 2001 nr. 81 om elektronisk signatur § 16, § 17, § 23 og § 24. Jf. EØS-avtalen vedlegg XI punkt 5g (Europaparlaments- og Rdir. 1999/93/EF). Fremmet av Nærings- og handelsdepartementet.</dd><dt class="refid">RefID</dt><dd class="refid">forskrift/2001-06-15-611</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til utsteder av kvalifiserte sertifikater mv.<ul class="tocSubUl"><li>§ 1. Formål og virkeområde</li><li>§ 2. Krav for å benevne sertifikater som kvalifiserte</li><li>§ 3. Krav for å benevne sertifikater som kvalifiserte – opphør av virksomhet</li><li>§ 4. Meldeplikt</li><li>§ 5. Meldeplikt om endringer</li><li>§ 6. Informasjonsplikt for Post- og teletilsynet</li><li>§ 7. Krav til identitetskontroll</li><li>§ 8. Tilsyn</li><li>§ 9. Gebyr</li><li>§ 10. Sanksjoner</li><li>§ 11. Straff</li><li>§ 12. Klageinstans</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-15-611" id="dokument"><h1>Forskrift om krav til utsteder av kvalifiserte sertifikater mv.</h1><article class="legalArticle" data-lovdata-URL="LTI/forskrift/2001-06-15-611/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med forskriften er å legge til rette for en sikker og effektiv bruk av elektroniske signaturer ved å fastsette krav til kvalifiserte sertifikater og til utstedere av slike sertifikater.</article></article><article class="legalArticle" data-lovdata-URL="LTI/forskrift/2001-06-15-611/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav for å benevne sertifikater som kvalifiserte</span></h2><article class="legalP" id="paragraf-2-ledd-1">Sertifikater kan benevnes som kvalifiserte når kravene i lov om elektronisk signatur § 4, § 10 til § 15 og § 25 er oppfylt og sertifikatutsteder har sendt inn melding etter § 4. jf. lov om elektronisk signatur § 18.</article></article><article class="legalArticle" data-lovdata-URL="LTI/forskrift/2001-06-15-611/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav for å benevne sertifikater som kvalifiserte – opphør av virksomhet</span></h2><article class="legalP" id="paragraf-3-ledd-1">Utstedere av kvalifiserte sertifikater skal ha prosedyrer for det tilfellet at virksomheten opphører, herunder sørge for lagring og nødvendig tilgjengelighet av relevante opplysninger, jf. lov om elektronisk signatur § 14. Prosedyrene skal dokumenteres på forespørsel fra Post- og teletilsynet, jf. lov om elektronisk signatur § 17.</article></article><article class="legalArticle" data-lovdata-URL="LTI/forskrift/2001-06-15-611/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Meldeplikt</span></h2><article class="legalP" id="paragraf-4-ledd-1">Utstedere av kvalifiserte sertifikater skal melde følgende opplysninger til Post- og teletilsynet:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">sertifikatutsteders navn, organisasjonsnummer, adresse, telefon, telefaks, e-postadresse og kontaktperson,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">informasjon om avtaler som innebærer garantier for annen sertifikatutsteders kvalifiserte sertifikater,</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">beskrivelse av hvordan kravet om tilstrekkelige økonomiske ressurser etter lov om elektronisk signatur § 10 annet ledd er oppfylt,</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">sertifikatpolicy for kvalifiserte sertifikater, som angir hvordan sertifikatene utstedes og behandles, og hvem som har ansvaret for sikkerheten for dette,</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">sertifikatpraksis for kvalifiserte sertifikater, som beskriver hvordan sertifikatutsteder og dennes underleverandører har organisert sertifikattjenesten og hvordan sertifikatpolicyen realiseres,</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">rutiner for langsiktig lagring av relevante opplysninger om kvalifiserte sertifikater, jf. lov om elektronisk signatur § 14 og forskriften § 3,</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">eventuelt valg av IT-revisor og tidspunkt for siste IT-revisjon,</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">et eksemplar av standard kundeavtaler sertifikatutstederen bruker, og</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">informasjon om sertifiseringer sertifikatutstederen innehar.</article></article></li></ul></article><article class="legalP" id="paragraf-4-ledd-2">Post- og teletilsynet kan utarbeide standardskjema for melding til tilsynet.</article></article><article class="legalArticle" data-lovdata-URL="LTI/forskrift/2001-06-15-611/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Meldeplikt om endringer</span></h2><article class="legalP" id="paragraf-5-ledd-1">Endringer i registrerte opplysninger og nye opplysninger som skal registeres, skal meldes til Post- og teletilsynet uten ugrunnet opphold.</article></article><article class="legalArticle" data-lovdata-URL="LTI/forskrift/2001-06-15-611/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Informasjonsplikt for Post- og teletilsynet</span></h2><article class="legalP" id="paragraf-6-ledd-1">Post- og teletilsynet skal på hensiktsmessig måte gjøre opplysninger, statistikk og oversikter knyttet til utstedelse av kvalifiserte sertifikater offentlig tilgjengelig.</article><article class="legalP" id="paragraf-6-ledd-2">Post- og teletilsynet skal innhente og offentliggjøre informasjon om rutiner for identitetskontroll som nevnt i lov om elektronisk signatur § 13.</article></article><article class="legalArticle" data-lovdata-URL="LTI/forskrift/2001-06-15-611/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til identitetskontroll</span></h2><article class="legalP" id="paragraf-7-ledd-1">Ved utstedelse av kvalifiserte sertifikater skal sertifikatutsteder sørge for tilstrekkelig identifisering av undertegneren. Slik identifisering skal skje ved personlig fremmøte hos sertifikatutsteder eller representant for denne, med mindre undertegner allerede er identifisert ved personlig fremmøte gjennom eksisterende kundeforhold.</article></article><article class="legalArticle" data-lovdata-URL="LTI/forskrift/2001-06-15-611/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn</span></h2><article class="legalP" id="paragraf-8-ledd-1">Post- og teletilsynet fører tilsyn med utstedere av kvalifiserte sertifikater etter lov om elektronisk signatur § 17.</article><article class="legalP" id="paragraf-8-ledd-2">Post- og teletilsynet kan kreve de opplysninger og dokumenter fra sertifikatutsteder som er nødvendige for å utføre sine oppgaver.</article><article class="legalP" id="paragraf-8-ledd-3">Sertifikatutsteder som er registrert hos Post- og teletilsynet plikter å gi tilsynet, eller den tilsynet utpeker, uhindret adgang til den del av virksomheten som omfattes av tilsynet, herunder lokaler, utstyr mv. Sertifikatutsteder kan pålegges å medvirke ved slik kontroll.</article></article><article class="legalArticle" data-lovdata-URL="LTI/forskrift/2001-06-15-611/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Gebyr</span></h2><article class="legalP" id="paragraf-9-ledd-1">Utsteder av kvalifiserte sertifikater betaler årlig gebyr til Post- og teletilsynet etter lov om elektronisk signatur § 24 og forskrift om gebyr til Post- og teletilsynet.</article></article><article class="legalArticle" data-lovdata-URL="LTI/forskrift/2001-06-15-611/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sanksjoner</span></h2><article class="legalP" id="paragraf-10-ledd-1">Post- og teletilsynet kan ilegge tvangsmulkt etter lov om elektronisk signatur § 20.</article><article class="legalP" id="paragraf-10-ledd-2">Ved grove eller gjentatte brudd på forskriften kan Post- og teletilsynet frata sertifikatutstedere retten til å anvende betegnelsen kvalifisert sertifikat etter lov om elektronisk signatur § 17 femte ledd.</article></article><article class="legalArticle" data-lovdata-URL="LTI/forskrift/2001-06-15-611/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Brudd på forskriften er straffbart etter lov om elektronisk signatur § 21.</article></article><article class="legalArticle" data-lovdata-URL="LTI/forskrift/2001-06-15-611/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Klageinstans</span></h2><article class="legalP" id="paragraf-12-ledd-1">Nærings- og handelsdepartementet er klageinstans for Post- og teletilsynets enkeltvedtak fastsatt med hjemmel i lov om elektronisk signatur og denne forskriften.</article><article class="legalP" id="paragraf-12-ledd-2">Klage over gebyrer avgjøres av Samferdselsdepartementet etter forskrift om gebyr til Post- og teletilsynet.</article></article><article class="legalArticle" data-lovdata-URL="LTI/forskrift/2001-06-15-611/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Forskriften trer i kraft 1. juli 2001.</article></article></main></body></html>