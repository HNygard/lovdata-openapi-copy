<!DOCTYPE html><html lang="no"><head><title>Lov om erstatning ved pasientskader mv. (pasientskadeloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-53</dd><dt class="dokid">DokumentID</dt><dd class="dokid">LTI/lov/2001-06-15-53</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-13-26</li><li>lov/1980-06-13-24</li><li>lov/1994-08-05-55</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0501</dd><dt class="titleShort">Korttittel</dt><dd class="titleShort">Pasientskadeloven</dd><dt class="title">Tittel</dt><dd class="title">Lov om erstatning ved pasientskader mv. (pasientskadeloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.31 (1998–1999), Ot.prp.nr.55 (1999–2000), Innst.O.nr.68 (2000–2001) og Besl.O.nr.78 (2000–2001). Odels- og lagtingsvedtak hhv. 5. og 26. april 2001. Fremmet av Justis- og politidepartementet.</dd><dt class="refid">RefID</dt><dd class="refid">lov/2001-06-15-53</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om erstatning ved pasientskader mv. (pasientskadeloven).<ul class="tocSubUl"><li>Kapittel 1 Pasientskadeansvar<ul class="tocSubUl"><li>§ 1. Pasientskade</li><li>§ 2. Erstatning for pasientskade</li><li>§ 3. Uoppklarte årsaksforhold</li><li>§ 4. Andre erstatningsregler</li><li>§ 5. Foreldelse</li></ul></li><li>Kapittel 2 De ansvarlige<ul class="tocSubUl"><li>§ 6. Hvem som er ansvarlig etter loven</li><li>§ 7. Norsk Pasientskadeerstatning</li><li>§ 8. Forsikring</li></ul></li><li>Kapittel 3 Behandlingen av krav<ul class="tocSubUl"><li>§ 9. Fremsetting av krav</li><li>§ 10. Saksbehandlingen</li><li>§ 11. Advokatbistand</li><li>§ 12. Avgjørelsen av erstatningskravet</li><li>§ 13. Utbetaling av erstatningen</li><li>§ 14. Forholdet til forvaltningsloven og offentlighetsloven</li></ul></li><li>Kapittel 4 Klage og domstolsprøving<ul class="tocSubUl"><li>§ 15. Klage mv.</li><li>§ 16. Pasientskadenemndas virksomhet og sammensetning m.m.</li><li>§ 17. Saksbehandlingen i Pasientskadenemnda</li><li>§ 18. Domstolsprøving</li></ul></li><li>Kapittel 5 Virkeområde, ikrafttredelse og overgangsregler<ul class="tocSubUl"><li>§ 19. Lovens virkeområde</li><li>§ 20. Ikrafttredelse</li><li>§ 21. Overgangsregler</li><li>§ 22. Endringer i andre lover</li></ul></li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-53" id="dokument"><h1>Lov om erstatning ved pasientskader mv. (pasientskadeloven).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 13. juni 1969 nr. 26 om skadeserstatning.</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 13. juni 1980 nr. 24 om ligningsforvaltning (ligningsloven).</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 5. august 1994 nr. 55 om vern mot smittsomme sykdommer.</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2001-06-15-53/KAPITTEL_1"><h2>Kapittel 1 Pasientskadeansvar</h2><article class="legalArticle" data-lovdata-URL="LTI/lov/2001-06-15-53/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Pasientskade</span></h3><article class="legalP" id="kapittel-1-paragraf-1-ledd-1">Denne loven gjelder skader som er voldt<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">i institusjon under spesialisthelsetjenesten og kommunehelsetjenesten,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">under ambulansetransport, eller</article></article></li><li data-li-identifier="c)" data-name="c)"><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">av helsepersonell som yter helsehjelp i henhold til offentlig autorisasjon eller lisens, personer som opptrer på vegne av disse eller andre personer som fastsatt i forskrift.</article></article></li></ul></article><article class="legalP" id="kapittel-1-paragraf-1-ledd-2">Slike skader regnes som pasientskader dersom de er voldt under veiledning, undersøkelse, diagnostisering, behandling, ekspedisjon av legemidler fra apotek, pleie, vaksinasjon, prøvetaking, analyse av prøver, røntgen, forebygging av helseskader, medisinsk forsøksvirksomhet samt donasjon av organer, blod og vev.</article></article><article class="legalArticle" data-lovdata-URL="LTI/lov/2001-06-15-53/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Erstatning for pasientskade</span></h3><article class="legalP" id="kapittel-1-paragraf-2-ledd-1">Pasienten og andre som har lidt tap på grunn av pasientskade, har krav på erstatning når skaden skyldes<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">svikt ved ytelsen av helsehjelp, selv om ingen kan lastes,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">teknisk svikt ved apparat, redskap eller annet utstyr som er brukt ved ytelsen av helsehjelp,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">smitte eller infeksjon, når dette ikke i hovedsak skyldes pasientens tilstand eller sykdom,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">vaksinasjon, eller</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">forhold som medfører ansvar for helsetjenesten eller helsepersonell etter alminnelige erstatningsregler.</article></article></li></ul></article><article class="legalP" id="kapittel-1-paragraf-2-ledd-2">Det skal tas hensyn til om de krav skadelidte med rimelighet kan stille til virksomheten eller tjenesten på skadetidspunktet, er tilsidesatt. Utilstrekkelige ressurser skal ikke medføre ansvar dersom ressursfordelingen har vært forsvarlig og virksomheten i alminnelighet holder en forsvarlig standard.</article><article class="legalP" id="kapittel-1-paragraf-2-ledd-3">Selv om det ikke foreligger grunnlag for erstatningsansvar etter første og annet ledd, kan det unntaksvis ytes erstatning når det har skjedd en pasientskade som er særlig stor eller særlig uventet, og som ikke kan anses som utslag av en risiko som pasienten må akseptere. Det skal legges vekt på om det er gitt tilstrekkelig informasjon på forhånd.</article><article class="legalP" id="kapittel-1-paragraf-2-ledd-4">Kongen kan bestemme at erstatningskrav i henhold til konvensjoner som Norge er forpliktet av, skal behandles som krav etter denne loven.</article></article><article class="legalArticle" data-lovdata-URL="LTI/lov/2001-06-15-53/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Uoppklarte årsaksforhold</span></h3><article class="legalP" id="kapittel-1-paragraf-3-ledd-1">Dersom årsaken til en skade på en pasient ikke kan bringes på det rene, og skaden sannsynligvis skyldes ytre påvirkning på en pasient under behandlingen, skal det normalt antas at skaden skyldes feil eller svikt ved ytelsen av helsehjelp.</article><article class="legalP" id="kapittel-1-paragraf-3-ledd-2">Ved erstatning som følge av skade etter anbefalte eller påbudte vaksinasjoner etter lov 5. august 1994 nr. 55 om vern mot smittsomme sykdommer, gjelder retten til erstatning etter § 2 første ledd bokstav d med mindre den ansvarlige godtgjør at en eller flere andre årsaker er mer sannsynlige.</article></article><article class="legalArticle" data-lovdata-URL="LTI/lov/2001-06-15-53/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Andre erstatningsregler</span></h3><article class="legalP" id="kapittel-1-paragraf-4-ledd-1">For tapsutmåling, skadelidtes medvirkning mv. gjelder lov 13. juni 1969 nr. 26 om skadeserstatning og alminnelige erstatningsrettslige regler. Erstatning (oppreisning) for skade av ikke-økonomisk art etter skadeserstatningsloven § 3-5 og tap under 5 000 kroner erstattes likevel ikke etter loven her.</article><article class="legalP" id="kapittel-1-paragraf-4-ledd-2">Skader som faller inn under dekningsområdet til lov 16. juni 1989 nr. 65 om yrkesskadeforsikring § 10 kan ikke kreves erstattet etter loven her.</article><article class="legalP" id="kapittel-1-paragraf-4-ledd-3">Loven er ikke til hinder for at erstatningskrav gjøres gjeldende overfor andre enn den ansvarlige etter loven her. Krav som kan fremmes etter loven her, kan likevel ikke fremmes mot staten, fylkeskommuner og kommuner. Regress kan bare kreves mot den som selv har voldt skaden forsettlig eller har unnlatt å tegne forsikring etter § 8.</article></article><article class="legalArticle" data-lovdata-URL="LTI/lov/2001-06-15-53/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Foreldelse</span></h3><article class="legalP" id="kapittel-1-paragraf-5-ledd-1">Krav etter denne loven foreldes etter lov 18. mai 1979 nr. 18 om foreldelse av fordringer. Foreldelsen avbrytes ved at kravet meldes etter § 9. Slik melding avbryter ikke foreldelsesfristen av erstatningskrav mot andre enn de ansvarlige etter denne loven og deres forsikringsgivere.</article></article></section><section class="section" data-name="kap2" id="kapittel-2" data-lovdata-URL="LTI/lov/2001-06-15-53/KAPITTEL_2"><h2>Kapittel 2 De ansvarlige</h2><article class="legalArticle" data-lovdata-URL="LTI/lov/2001-06-15-53/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvem som er ansvarlig etter loven</span></h3><article class="legalP" id="kapittel-2-paragraf-1-ledd-1">Norsk Pasientskadeerstatning er ansvarlig for skade som kan kreves erstattet etter loven her når den er voldt i den offentlige helsetjenesten. For øvrig er den som yter helsehjelp som nevnt i § 1 første ledd ansvarlig.</article><article class="legalP" id="kapittel-2-paragraf-1-ledd-2">Til den offentlige helsetjenesten regnes virksomheten til staten, fylkeskommunene eller kommunene. Det samme gjelder virksomhet som drives på oppdrag av eller med driftstilskudd fra noen av disse med mindre det er tegnet forsikring for virksomheten i samsvar med forskrift etter § 7 annet ledd annet punktum. Kongen kan gi forskrift om hva som skal regnes til den offentlige helsetjenesten, og om hvem som har ansvar etter loven.</article></article><article class="legalArticle" data-lovdata-URL="LTI/lov/2001-06-15-53/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Norsk Pasientskadeerstatning</span></h3><article class="legalP" id="kapittel-2-paragraf-2-ledd-1">Kongen organiserer og fastsetter nærmere forskrifter om Norsk Pasientskadeerstatning.</article><article class="legalP" id="kapittel-2-paragraf-2-ledd-2">Staten, fylkeskommuner og kommuner yter tilskudd til Norsk Pasientskadeerstatning for å dekke erstatning for pasientskader voldt i den offentlige helsetjenesten, samt bidrag til driften i samsvar med forskrift gitt av Kongen. Det kan fastsettes at det for enkelte helseinstitusjoner i stedet kan eller skal tegnes forsikring som nevnt i § 8.</article></article><article class="legalArticle" data-lovdata-URL="LTI/lov/2001-06-15-53/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Forsikring</span></h3><article class="legalP" id="kapittel-2-paragraf-3-ledd-1">Den som yter helsehjelp som nevnt i § 1 første ledd utenfor den offentlige helsetjenesten, skal tegne forsikring i den utstrekning det er fastsatt ved forskrift til dekning av ansvaret etter loven her. Forsikringsgivere og vilkår skal godkjennes av Kongen.</article><article class="legalP" id="kapittel-2-paragraf-3-ledd-2">Dersom forsikringsplikten ikke er overholdt eller forsikringen viser seg utilstrekkelig, dekkes tapet av de godkjente forsikringsgiverne i fellesskap. Kongen kan gi nærmere regler om fordelingen mellom dem.</article><article class="legalP" id="kapittel-2-paragraf-3-ledd-3">Den som ikke oppfyller forsikringsplikten etter første ledd, straffes med bøter eller fengsel inntil 3 måneder.</article></article></section><section class="section" data-name="kap3" id="kapittel-3" data-lovdata-URL="LTI/lov/2001-06-15-53/KAPITTEL_3"><h2>Kapittel 3 Behandlingen av krav</h2><article class="legalArticle" data-lovdata-URL="LTI/lov/2001-06-15-53/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fremsetting av krav</span></h3><article class="legalP" id="kapittel-3-paragraf-1-ledd-1">Krav om erstatning for pasientskade meldes skriftlig til Norsk Pasientskadeerstatning. Norsk Pasientskadeerstatning kan i særlige tilfeller tillate at krav om erstatning meldes muntlig. Fremsettes kravet overfor helsepersonell, helseinstitusjon eller forsikringsgiver etter § 8, skal kravet meldes videre til Norsk Pasientskadeerstatning.</article></article><article class="legalArticle" data-lovdata-URL="LTI/lov/2001-06-15-53/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Saksbehandlingen</span></h3><article class="legalP" id="kapittel-3-paragraf-2-ledd-1">Norsk Pasientskadeerstatning skal i alle tilfeller utrede saken.</article><article class="legalP" id="kapittel-3-paragraf-2-ledd-2">Bestemmelsen gjør ikke unntak fra lovbestemt taushetsplikt.</article><article class="legalP" id="kapittel-3-paragraf-2-ledd-3">Norsk Pasientskadeerstatning kan kreve bevisopptak etter domstolloven § 43 annet ledd.</article></article><article class="legalArticle" data-lovdata-URL="LTI/lov/2001-06-15-53/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Advokatbistand</span></h3><article class="legalP" id="kapittel-3-paragraf-3-ledd-1">Pasientens utgifter til advokathjelp dekkes dersom Norsk Pasientskadeerstatning har truffet vedtak om det, eller utgiftene må regnes som tap som følge av skaden. Pasienten kan kreve forhåndsavgjørelse fra Norsk Pasientskadeerstatning om hvilke advokatutgifter som vil bli dekket.</article></article><article class="legalArticle" data-lovdata-URL="LTI/lov/2001-06-15-53/§12" data-name="§12" id="kapittel-3-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Avgjørelsen av erstatningskravet</span></h3><article class="legalP" id="kapittel-3-paragraf-4-ledd-1">Når Norsk Pasientskadeerstatning har utredet saken, treffer den vedtak om erstatning skal ytes og om erstatningens størrelse. Vedtaket skal begrunnes og underretning gis partene i samsvar med forvaltningslovens regler. Det skal opplyses at vedtaket kan klages inn for Pasientskadenemnda innen tre uker.</article></article><article class="legalArticle" data-lovdata-URL="LTI/lov/2001-06-15-53/§13" data-name="§13" id="kapittel-3-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utbetaling av erstatningen</span></h3><article class="legalP" id="kapittel-3-paragraf-5-ledd-1">Erstatning utbetales så snart som mulig etter at saken er avgjort. Delutbetalinger skal skje så snart det er klart at deler av kravet er uomtvistet eller det av andre grunner er ubetenkelig.</article><article class="legalP" id="kapittel-3-paragraf-5-ledd-2">Om renteplikt gjelder reglene i lov 17. desember 1976 nr. 100 om renter ved forsinket betaling m.m.</article></article><article class="legalArticle" data-lovdata-URL="LTI/lov/2001-06-15-53/§14" data-name="§14" id="kapittel-3-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Forholdet til forvaltningsloven og offentlighetsloven</span></h3><article class="legalP" id="kapittel-3-paragraf-6-ledd-1">Forvaltningsloven og offentlighetsloven gjelder for virksomheten til Norsk Pasientskadeerstatning. Som enkeltvedtak anses avgjørelse om erstatning skal ytes, avgjørelse om erstatningens størrelse, avgjørelse om delutbetaling samt avgjørelse om advokatbistand etter § 11.</article></article></section><section class="section" data-name="kap4" id="kapittel-4" data-lovdata-URL="LTI/lov/2001-06-15-53/KAPITTEL_4"><h2>Kapittel 4 Klage og domstolsprøving</h2><article class="legalArticle" data-lovdata-URL="LTI/lov/2001-06-15-53/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Klage mv.</span></h3><article class="legalP" id="kapittel-4-paragraf-1-ledd-1">Norsk Pasientskadeerstatnings enkeltvedtak som nevnt i § 14 annet punktum kan påklages til Pasientskadenemnda av den som krever erstatning etter loven her. Det samme gjelder for en ansvarlig etter § 6 første ledd annet punktum eller dennes forsikringsgiver etter § 8, som blir pålagt å betale erstatning ved Norsk Pasientskadeerstatnings vedtak. Andre kan ikke påklage Norsk Pasientskadeerstatnings vedtak til Pasientskadenemnda. Klagefristen er tre uker.</article><article class="legalP" id="kapittel-4-paragraf-1-ledd-2">Andre enkeltvedtak etter denne loven enn de som er nevnt i første ledd, kan påklages til departementet med mindre Kongen fastsetter et annet klageorgan.</article><article class="legalP" id="kapittel-4-paragraf-1-ledd-3">Kongen kan fastsette forskrift om gebyr for klage mv. etter denne bestemmelsen.</article></article><article class="legalArticle" data-lovdata-URL="LTI/lov/2001-06-15-53/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Pasientskadenemndas virksomhet og sammensetning m.m.</span></h3><article class="legalP" id="kapittel-4-paragraf-2-ledd-1">Kongen oppnevner leder, nestleder og medlemmer med personlige varamedlemmer til Pasientskadenemnda. Leder skal ha juridisk embetseksamen. Funksjonstiden er tre år.</article><article class="legalP" id="kapittel-4-paragraf-2-ledd-2">Pasientskadenemnda settes i hver sak med fem medlemmer etter en sirkulasjonsordning som fastsettes av nemndas leder. To av medlemmene skal være medisinsk sakkyndige. Ett av medlemmene skal være brukerrepresentant.</article><article class="legalP" id="kapittel-4-paragraf-2-ledd-3">Kongen kan gi forskrifter om nemndas sammensetning og virksomhet.</article><article class="legalP" id="kapittel-4-paragraf-2-ledd-4">Pasientskadenemndas virksomhet dekkes i samsvar med forskrift gitt av Kongen, ved bidrag fra Norsk Pasientskadeerstatning og forsikringsgivere som er godkjent etter § 8.</article></article><article class="legalArticle" data-lovdata-URL="LTI/lov/2001-06-15-53/§17" data-name="§17" id="kapittel-4-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Saksbehandlingen i Pasientskadenemnda</span></h3><article class="legalP" id="kapittel-4-paragraf-3-ledd-1">Pasientskadenemnda treffer vedtak med alminnelig flertall. Både flertallets og mindretallets syn skal begrunnes.</article><article class="legalP" id="kapittel-4-paragraf-3-ledd-2">Saksbehandlingsreglene for Norsk Pasientskadeerstatning i kapittel 3 gjelder tilsvarende for Pasientskadenemnda. Forvaltningsloven § 11 c om muntlige konferanser med saksbehandleren gjelder tilsvarende.</article><article class="legalP" id="kapittel-4-paragraf-3-ledd-3">Saksforberedelsen for nemnda forestås av et eget sekretariat.</article><article class="legalP" id="kapittel-4-paragraf-3-ledd-4">Pasientskadenemndas sekretariat kan treffe avgjørelser på vegne av nemnda etter dens bestemmelse.</article><article class="legalP" id="kapittel-4-paragraf-3-ledd-5">Nemndas avgjørelser settes i verk av Norsk Pasientskadeerstatning på samme måte som Norsk Pasientskadeerstatnings egne avgjørelser.</article></article><article class="legalArticle" data-lovdata-URL="LTI/lov/2001-06-15-53/§18" data-name="§18" id="kapittel-4-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Domstolsprøving</span></h3><article class="legalP" id="kapittel-4-paragraf-4-ledd-1">Den som krever erstatning etter loven her, kan bringe saken inn for domstolene når endelig vedtak i Pasientskadenemnda foreligger. Det samme gjelder for ansvarlig etter § 6 første ledd annet punktum eller dennes forsikringsgiver etter § 8, som blir pålagt å betale erstatning ved Pasientskadenemndas vedtak. Andre kan ikke bringe saken inn for domstolene.</article><article class="legalP" id="kapittel-4-paragraf-4-ledd-2">Ved søksmål etter loven her er forliksmekling ikke nødvendig.</article><article class="legalP" id="kapittel-4-paragraf-4-ledd-3">Søksmål må reises innen fire måneder fra det tidspunkt underretning om endelig vedtak i Pasientskadenemnda er kommet fram til vedkommende. Når denne fristen er ute uten at søksmål er reist, har vedtaket samme virkning som rettskraftig dom, og kan fullbyrdes etter reglene for dommer.</article><article class="legalP" id="kapittel-4-paragraf-4-ledd-4">Søksmål etter første ledd første punktum reises mot den ansvarlige etter § 6 eller dennes forsikringsgiver etter § 8. Søksmål etter første ledd annet punktum reises mot Pasientskadenemnda.</article></article></section><section class="section" data-name="kap5" id="kapittel-5" data-lovdata-URL="LTI/lov/2001-06-15-53/KAPITTEL_5"><h2>Kapittel 5 Virkeområde, ikrafttredelse og overgangsregler</h2><article class="legalArticle" data-lovdata-URL="LTI/lov/2001-06-15-53/§19" data-name="§19" id="kapittel-5-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Lovens virkeområde</span></h3><article class="legalP" id="kapittel-5-paragraf-1-ledd-1">Loven gjelder skade som voldes i riket med Svalbard. Loven gjelder også skade voldt ved helsetjenester i utlandet (herunder behandlingsreiser til utlandet) som det offentlige helt eller delvis bekoster. Kongen kan bestemme at loven ikke skal gjelde når det ytes helsehjelp her i riket med særskilt liten norsk tilknytning.</article></article><article class="legalArticle" data-lovdata-URL="LTI/lov/2001-06-15-53/§20" data-name="§20" id="kapittel-5-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Loven gjelder fra den tid Kongen bestemmer.</article></article><article class="legalArticle" data-lovdata-URL="LTI/lov/2001-06-15-53/§21" data-name="§21" id="kapittel-5-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Overgangsregler</span></h3><article class="legalP" id="kapittel-5-paragraf-3-ledd-1">Loven gjelder for skader som er voldt etter lovens ikrafttredelse. Eldre skader behandles etter loven her, men slik at erstatningskravet avgjøres etter<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">regler for midlertidig ordning med pasientskadeerstatning for somatiske sykehus/poliklinikker,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">regler for midlertidig ordning med pasientskadeerstatning for psykiatriske sykehus/poliklinikker,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">regler for midlertidig ordning med pasientskadeerstatning for kommunelegetjenesten/kommunal legevakt,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">lov 5. august 1994 nr. 55 om vern mot smittsomme sykdommer § 8-2, slik den lød før opphevelsen ved loven her, og</article></article></li><li data-li-identifier="e)" data-name="e)"><article class="listArticle" id="kapittel-5-paragraf-3-ledd-1-punkt-5"><article class="legalP" id="kapittel-5-paragraf-3-ledd-1-punkt-5-ledd-1">alminnelig erstatningsrett.</article></article></li></ul></article></article><article class="legalArticle" data-lovdata-URL="LTI/lov/2001-06-15-53/§22" data-name="§22" id="kapittel-5-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Endringer i andre lover</span></h3> <article class="defaultP" margin-top="true">1. I lov 13. juni 1969 nr. 26 om skadeserstatning gjøres følgende endringer:</article> <article class="defaultP" margin-top="true">§ 2-1 nytt nr. 4 skal lyde:</article><article class="legalP" id="kapittel-5-paragraf-4-ledd-1">Om pasientskadeerstatning gjelder pasientskadeloven.</article> <article class="defaultP" margin-top="true">§ 3-10 første ledd tredje punktum skal lyde:</article><article class="legalP" id="kapittel-5-paragraf-4-ledd-2">Krav på erstatning etter § 3-2 eller oppreising etter § 3-5 eller § 3-6 kan heller ikke overføres ved arv, så lenge det ikke er godkjent eller gjort gjeldende ved søksmål, eller det er meldt til Norsk Pasientskadeerstatning etter pasientskadeloven § 9.</article> <article class="defaultP" margin-top="true">§ 3-10 tredje ledd skal lyde:</article><article class="legalP" id="kapittel-5-paragraf-4-ledd-3">Avgjørelse etter denne paragraf treffes ved kjennelse av herreds- eller byretten i den rettskrets der skadelidte har sitt heimting med mindre spørsmålet bringes inn for den dømmende rett eller Pasientskadenemnda til avgjørelse i samband med avgjørelsen av erstatningskravet eller ved kjennelse forut for dette.</article> <article class="defaultP" margin-top="true">2. Lov 13. juni 1980 nr. 24 om ligningsforvaltning (ligningsloven) skal § 6-7 lyde:</article><article class="legalP" id="kapittel-5-paragraf-4-ledd-4">Forsikringsselskaper og Norsk Pasientskadeerstatning skal ukrevet levere oppgave over utbetalinger i siste år, herunder tilbakebetaling av forsikringspremie, til forsikrede og skadelidte, med opplysninger om forsikringens art mv.</article> <article class="defaultP" margin-top="true">3. Lov 5. august 1994 nr. 55 om vern mot smittsomme sykdommer § 8-2 oppheves.</article></article></section></main></body></html>