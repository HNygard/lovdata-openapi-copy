<!DOCTYPE html><html lang="no"><head><title>Forskrift om endring i forskrift om medisinsk utstyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-26-1222</dd><dt class="dokid">DokumentID</dt><dd class="dokid">LTI/forskrift/2001-10-26-1222</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 13</dd><dt class="dateInForce">I kraft fra</dt><dd class="dateInForce">2001-10-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-01-12-25</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-01-12-6/§3</li><li>lov/1995-01-12-6/§4</li><li>lov/1995-01-12-6/§5</li><li>lov/1995-01-12-6/§6</li><li>lov/1995-01-12-6/§7</li><li>lov/1995-01-12-6/§8</li><li>lov/1995-01-12-6/§9</li><li>lov/1995-01-12-6/§10</li><li>lov/1995-01-12-6/§11</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2001-10-30</dd><dt class="journalNumber">Journalnummer</dt><dd class="journalNumber">2001-1200</dd><dt class="titleShort">Korttittel</dt><dd class="titleShort">Endr. i forskrift om medisinsk utstyr</dd><dt class="title">Tittel</dt><dd class="title">Forskrift om endring i forskrift om medisinsk utstyr.</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 26. oktober 2001 med hjemmel i lov av 12. januar 1995 nr. 6 om medisinsk utstyr § 3, § 4, § 5, § 6, § 7, § 8, § 9, § 10 og § 11 og lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. Jf. EØS-avtalen vedlegg II, kap. X, pkt. 7 (direktiv 90/385/EØF, endret ved direktiv 93/42/EØF og direktiv 93/68/EØF), og kap. XXX, pkt. 1 (direktiv 93/42/EØF, endret ved direktiv 98/79/EF) og pkt. 2 (direktiv 98/79/EF). Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/2001-10-26-1222</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om medisinsk utstyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-26-1222" id="dokument"><h1>Forskrift om endring i forskrift om medisinsk utstyr.</h1><section class="section" data-name="kapI" id="kapittel-1" data-lovdata-URL="LTI/forskrift/2001-10-26-1222/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 12. januar 1995 nr. 25 om medisinsk utstyr gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt ved Regjeringens res. 12. januar 1995 med hjemmel i lov av 12. januar 1995 nr. 6 om medisinsk utstyr § 3, § 4, § 5, § 6, § 7, § 8, § 9, § 10 og § 11 og lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar § 7. Jf. EØS-avtalen vedlegg II, kap. X, pkt. 7 (direktiv 90/385/EØF, endret ved direktiv 93/42/EØF og direktiv 93/68/EØF), og kap. XXX, pkt. 1 (direktiv 93/42/EØF, endret ved direktiv 98/79/EF) og pkt. 2 (direktiv 98/79/EF). Fremmet av Sosial- og helsedepartementet.</article> <article class="defaultP" margin-top="true">§ 1, § 2, § 3, ny § 3A, § 4, § 5, ny § 5A, § 6, ny § 6A, § 7, § 8, § 9 og § 10 skal lyde:</article> <article class="defaultP" margin-top="true"><strong>§ 1.</strong> <i>Virkeområde og definisjoner</i></article><article class="numberedLegalP" data-numerator="1" id="kapittel-1-nummer-1">(1) Forskriften gjelder krav som stilles til medisinsk utstyr, for såvidt gjelder: spesifikasjons- og sikkerhetskrav, risikoklassifisering, samsvarsvurdering, klinisk utprøving, ytelseskontroll, merking, informasjon, oppbevaring og registrering, samt meldeplikt ved feil eller svikt.</article><article class="numberedLegalP" data-numerator="2" id="kapittel-1-nummer-2">(2) Med medisinsk utstyr menes utstyr som definert i lov av 12. januar 1995 nr. 6 om medisinsk utstyr § 3. Videre gjelder øvrige definisjoner som følger av artikkel 1 i direktiv 90/385/EØF, direktiv 93/42/EØF og direktiv 98/79/EF.</article><article class="numberedLegalP" data-numerator="3" id="kapittel-1-nummer-3">(3) Forskriften gjelder ikke for in vitro medisinsk utstyr som utelukkende produseres og brukes innenfor én og samme helseinstitusjon og på produksjonsstedet, eller brukes i lokaler som ligger i umiddelbar nærhet uten å bli overført til en annen juridisk enhet. § 3 og § 3A får likevel anvendelse på alle fysiske eller juridiske personer som framstiller in vitro medisinsk utstyr omfattet av forskriften, og som uten å markedsføre utstyret tar det i bruk og benytter det i sin yrkesvirksomhet.</article><article class="numberedLegalP" data-numerator="4" id="kapittel-1-nummer-4">(4) For elektromedisinsk utstyr og tilbehør gjelder også forskrifter hjemlet i lov om tilsyn med elektriske anlegg og elektrisk utstyr av 24. mai 1929 nr. 4.</article> <article class="defaultP" margin-top="true"><strong>§ 2.</strong> <i>Grunnleggende krav</i></article><article class="numberedLegalP" data-numerator="1" id="kapittel-1-nummer-5">(1) Før medisinsk utstyr kan markedsføres eller tas i bruk, skal det oppfylle de krav som stilles for utstyret i direktiv 90/385/EØF, direktiv 93/42/EØF og direktiv 98/79/EF, herunder de grunnleggende krav som gjelder for utstyret i henhold til direktivenes vedlegg I. I denne forbindelse skal det tas hensyn til utstyrets tiltenkte formål. Denne bestemmelsen får tilsvarende anvendelse på utstyr beregnet på vurdering av ytelse.</article><article class="numberedLegalP" data-numerator="2" id="kapittel-1-nummer-6">(2) De grunnleggende krav skal anses som oppfylt for utstyr som er i samsvar med de nasjonale standarder som gjennomfører de harmoniserte standarder som følger av artikkel 5 i direktiv 90/385/EØF, direktiv 93/42/EØF og direktiv 98/79/EF, og som det er offentliggjort henvisninger til i De Europeiske Fellesskaps Tidende.</article><article class="numberedLegalP" data-numerator="3" id="kapittel-1-nummer-7">(3) For utstyr som er konstruert og framstilt i samsvar med de felles tekniske spesifikasjoner<sup class="footnotereference" data-footnotereferencevalue="1" data-unique-footnote-counter="1">1</sup> som i samsvar med direktiv 98/79/EF artikkel 5 er utarbeidet for utstyr nevnt i direktiv 98/79/EF, vedlegg II liste A, og om nødvendig for utstyr på liste B, skal likeledes de grunnleggende krav anses oppfylt.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> De felles tekniske spesifikasjoner offentliggjøres i De Europeiske Fellesskaps Tidende.</article></footer> <article class="defaultP" margin-top="true"><strong>§ 3.</strong> <i>Klassifisering og samsvarsvurdering</i></article><article class="numberedLegalP" data-numerator="1" id="kapittel-1-nummer-8">(1) For å kunne påføre CE-merking etter § 5, skal medisinsk utstyr samsvarsvurderes i henhold til direktiv 90/385/EØF, artikkel 9, direktiv 93/42/EØF, artikkel 11, eller direktiv 98/79/EF, artikkel 9.</article><article class="numberedLegalP" data-numerator="2" id="kapittel-1-nummer-9">(2) Medisinsk utstyr som omfattes av direktiv 93/42/EØF skal klassifiseres i risikoklassene III, IIa, IIb og I, i samsvar med det som fremgår av artikkel 9 og vedlegg IX. For klasse III gjelder enten vedlegg II eller vedlegg III, sistnevnte sammen med vedlegg IV eller vedlegg V, for klasse IIa enten vedlegg II eller vedlegg VII sammen med vedlegg IV eller V eller VI, for klasse IIb enten vedlegg II eller vedlegg III sammen med vedlegg IV eller V eller VI.</article><article class="numberedLegalP" data-numerator="3" id="kapittel-1-nummer-10">(3) For medisinsk utstyr som omfattes av direktiv 93/42/EØF, og som er i klasse I skal produsenten følge fremgangsmåten og utstede nødvendig erklæring som omhandlet i vedlegg VII.</article><article class="numberedLegalP" data-numerator="4" id="kapittel-1-nummer-11">(4) For individuelt tilpasset utstyr, samt utstyr beregnet til klinisk utprøving, skal produsenten følge fremgangsmåten og utstede erklæring som omhandlet i vedlegg VIII. For systemer og prosedyresett gjelder nærmere regler slik det fremgår av direktiv 93/42/EØF, artikkel 12 og vedleggene IV, V og VI.</article><article class="numberedLegalP" data-numerator="5" id="kapittel-1-nummer-12">(5) For medisinsk utstyr som omfattes av direktiv 98/79/EF, unntatt utstyr som omfattes av vedlegg II eller som skal anvendes til ytelseskontroll, skal produsenten følge fremgangsmåten og utstede nødvendig erklæring som omhandlet i vedlegg III. For selvtester, og med de samme unntak som over, skal produsenten oppfylle de tilleggskrav som følger av vedlegg III punkt 6 før utstedelse av nødvendig erklæring. Alternativt kan produsenten i sistnevnte tilfelle følge fremgangsmåten i artikkel 9 punkt 2 eller 3.</article><article class="numberedLegalP" data-numerator="6" id="kapittel-1-nummer-13">(6) For medisinsk utstyr som dekkes av direktiv 98/79/EF, og som står på liste A i vedlegg II, unntatt utstyr til ytelseskontroll, skal produsenten enten følge fremgangsmåten i vedlegg IV, eller fremgangsmåten i vedlegg V sammen med fremgangsmåten i vedlegg VII. For utstyr på liste B i vedlegg II, med samme unntak som over, skal produsenten enten følge vedlegg IV, eller følge vedlegg V sammen med fremgangsmåten i vedlegg VI eller i vedlegg VII.</article><article class="numberedLegalP" data-numerator="7" id="kapittel-1-nummer-14">(7) For utstyr som faller inn under direktiv 98/79/EF, og som skal brukes til ytelseskontroll, skal produsenten følge fremgangsmåten i vedlegg VIII og utarbeide erklæring som angitt i vedlegget før utstyret gjøres tilgjengelig.</article><article class="numberedLegalP" data-numerator="8" id="kapittel-1-nummer-15">(8) Produsenter som kommer inn under direktiv 90/385/EØF, direktiv 93/42/EØF og direktiv 98/79/EF kan la seg representere av sin autoriserte representant, for så vidt angår fremgangsmåtene i henholdsvis vedlegg III, IV og VI, jf. artikkel 9, punkt 6, vedlegg III, IV, VII og VIII, jf. artikkel 11, punkt 8 og vedlegg III, V, VI og VIII, jf. artikkel 9, punkt 6.</article><article class="numberedLegalP" data-numerator="9" id="kapittel-1-nummer-16">(9) Dokumenter og brev i forbindelse med nevnte fremgangsmåter, skal skrives på norsk eller på et annet EØS-språk som godtas av det meldte organ.</article><article class="numberedLegalP" data-numerator="10" id="kapittel-1-nummer-17">(10) Produsenten av medisinsk utstyr skal oppbevare samsvarserklæringen, den tekniske dokumentasjonen og de vedtak, rapporter og sertifikater som de meldte organene har utstedt, og stille dem til rådighet for nasjonale myndigheter til kontrollformål i fem år etter at det siste produktet ble framstilt. Dersom produsenten ikke er etablert i EØS-området, skal produsentens representant være forpliktet til å stille ovennevnte dokumentasjon til rådighet på anmodning.</article><article class="numberedLegalP" data-numerator="11" id="kapittel-1-nummer-18">(11) Statens helsetilsyn kan, dersom hensynet til vern av helse tilsier det, på behørig begrunnet forespørsel gjøre unntak fra kravene til samsvarsvurdering i henhold til direktiv 90/385/EØF, artikkel 9, punkt 9, direktiv 93/42/EØF, artikkel 11, punkt 13, eller direktiv 98/79/EF, artikkel 9, punkt 12.</article> <article class="defaultP" margin-top="true"><strong>§ 3A.</strong> <i>Teknisk kontrollorgan (meldt organ)</i></article><article class="numberedLegalP" data-numerator="1" id="kapittel-1-nummer-19">(1) Teknisk kontrollorgan (meldt organ) som skal foreta teknisk samsvarsvurdering, utpekt med hjemmel i lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar, skal oppfylle de krav som følger av direktiv 90/385/EØF, vedlegg VIII, direktiv 93/42/EØF, vedlegg XI, eller direktiv 98/79/EF, vedlegg IX.</article><article class="numberedLegalP" data-numerator="2" id="kapittel-1-nummer-20">(2) Når samsvarsvurderingen forutsetter at et teknisk kontrollorgan trekkes inn, kan produsenten eller produsentens representant henvende seg til et organ de selv velger, innenfor rammene av de oppgaver det tekniske kontrollorgan skal utføre.</article><article class="numberedLegalP" data-numerator="3" id="kapittel-1-nummer-21">(3) Det tekniske kontrollorgan og produsenten eller produsentens representant skal ved felles overenskomst fastsette frister for gjennomføring av samsvarsvurderingen og verifiseringen.</article><article class="numberedLegalP" data-numerator="4" id="kapittel-1-nummer-22">(4) Det tekniske kontrollorgan kan, når det er berettiget, kreve alle opplysninger eller data som er nødvendige for å innføre og opprettholde samsvarsattestering på bakgrunn av den framgangsmåte som er valgt.</article><article class="numberedLegalP" data-numerator="5" id="kapittel-1-nummer-23">(5) Det tekniske kontrollorgan skal underrette de øvrige tekniske kontrollorganer og Statens helsetilsyn om alle sertifikater som er midlertidig opphevet eller trukket tilbake, og på anmodning, om sertifikater som er utstedt eller avslått.<sup class="footnotereference" data-footnotereferencevalue="1" data-unique-footnote-counter="1">1</sup> Dessuten skal det på anmodning stille alle relevante tilleggsopplysninger til rådighet.</article><article class="numberedLegalP" data-numerator="6" id="kapittel-1-nummer-24">(6) Dersom et teknisk kontrollorgan fastslår at produsenten ikke har oppfylt eller ikke lenger oppfyller de relevante kravene, eller dersom et sertifikat ikke skulle vært utstedt, skal det oppheve det utstedte sertifikatet midlertidig eller trekke det tilbake samtidig som det tas hensyn til forholdsmessighetsprinsippet, eller underkaste det begrensninger med mindre produsenten ved å anvende hensiktsmessige korrigerende tiltak sikrer at kravene oppfylles. Dersom sertifikatet oppheves midlertidig eller trekkes tilbake eller begrenses, eller dersom Statens helsetilsyn må gripe inn, skal det tekniske kontrollorgan underrette Statens helsetilsyn om dette.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Meldeplikten til Statens helsetilsyn gjelder kun norske tekniske kontrollorgan.</article></footer> <article class="defaultP" margin-top="true"><strong>§ 4.</strong> <i>Klinisk utprøving og ytelseskontroll</i></article><article class="numberedLegalP" data-numerator="1" id="kapittel-1-nummer-25">(1) For alt medisinsk utstyr hvor det er nødvendig med klinisk utprøving som ledd i samsvarsvurderingen etter § 3, skal melding om slik utprøving sendes Statens helsetilsyn. Fremgangsmåten skal være i overensstemmelse med direktiv 90/385/EØF, artikkel 10 og vedlegg VI og direktiv 93/42/EØF, artikkel 15 og vedlegg VIII.</article><article class="numberedLegalP" data-numerator="2" id="kapittel-1-nummer-26">(2) For utstyr som faller inn under direktiv 98/79/EF, og hvor det er nødvendig med ytelseskontroll, skal fremgangsmåten i vedlegg VIII følges, jf. artikkel 9, punkt 4.</article><article class="numberedLegalP" data-numerator="3" id="kapittel-1-nummer-27">(3) Melding om klinisk utprøving skal inneholde alle relevante opplysninger om den utprøving som skal finne sted, og utprøvingen skal følge gjeldende standarder om klinisk utprøving av medisinsk utstyr. Med meldingen skal følge en vurdering fra den/de aktuelle regionale etiske komite(er). Utprøvingen kan starte 60 dager etter at melding er sendt Statens helsetilsyn om ikke annen tilbakemelding er mottatt innen den tid.</article> <article class="defaultP" margin-top="true"><strong>§ 5.</strong> <i>Krav til CE-merking</i></article><article class="numberedLegalP" data-numerator="1" id="kapittel-1-nummer-28">(1) Utstyr som anses å oppfylle de grunnleggende krav etter § 2, unntatt individuelt tilpasset utstyr, utstyr beregnet til klinisk utprøving, eller utstyr til ytelseskontroll, skal for å kunne markedsføres eller tas i bruk forsynes med CE-merking for samsvar. For CE-merking gjelder direktiv 90/385/EØF, artikkel 12 og vedlegg IX, jf. direktiv 93/68/EØF om merking, direktiv 93/42/EØF, artikkel 17 og vedlegg XII, samt direktiv 98/79/EF, artikkel 16 og vedlegg X.</article><article class="numberedLegalP" data-numerator="2" id="kapittel-1-nummer-29">(2) Unntak fra første ledd gjelder for utstyr som vises på messer, utstillinger o.l. forutsatt at dette utstyret ikke brukes på deltakerne, og at det tydelig fremgår at utstyret ikke kan markedsføres eller tas i bruk før kravene om samsvar er oppfylt.</article><article class="numberedLegalP" data-numerator="3" id="kapittel-1-nummer-30">(3) Når utstyret kommer inn under andre EØS-direktiver som omhandler andre forhold, og som også fastsetter at CE-merking skal påføres, skal merkingen angi at utstyret også oppfyller bestemmelsene i de andre direktivene.</article><article class="numberedLegalP" data-numerator="4" id="kapittel-1-nummer-31">(4) Dersom ett eller flere av disse direktiver i en overgangsperiode gir produsenten tillatelse til å velge hvilken ordning produsenten vil anvende, skal CE-merkingen imidlertid angi at utstyret oppfyller bestemmelsene bare i de direktiver produsenten anvender. Det skal da vises til de relevante direktiver slik de er offentliggjort i De Europeiske Fellesskaps Tidende, i de dokumenter, notater eller instrukser som i samsvar med de aktuelle direktiver er vedlagt utstyret.</article> <article class="defaultP" margin-top="true"><strong>§ 5A.</strong> <i>Urettmessig påført CE-merking</i></article><article class="numberedLegalP" data-numerator="1" id="kapittel-1-nummer-32">(1) Produsent eller annen ansvarlig representant skal sørge for at CE-merking ikke påføres urettmessig. Ved urettmessig påføring av CE-merking skal produsenten eller produsentens representant sørge for at overtredelsen opphører på de vilkår Statens helsetilsyn fastsetter.</article><article class="numberedLegalP" data-numerator="2" id="kapittel-1-nummer-33">(2) Dersom overtredelsen vedvarer, skal Helsetilsynet treffe alle egnede tiltak for å begrense eller forby markedsføringen av det aktuelle produkt, eller sikre at det trekkes fra markedet, i samsvar med § 2. Urettmessig bruk av CE-merking kan straffes etter lov om medisinsk utstyr § 12.</article> <article class="defaultP" margin-top="true"><strong>§ 6.</strong> <i>Krav til opplysninger som skal følge utstyret</i></article><article class="numberedLegalP" data-numerator="1" id="kapittel-1-nummer-34">(1) Medisinsk utstyr skal være utstyrt med, eller vedlagt de opplysninger som er nødvendig for en sikker bruk av utstyret, idet det tas hensyn til den potensielle brukers utdanning og kunnskaper. Det skal fremgå hvilke(t) språk informasjonen er på. For medisinsk utstyr som skal brukes av pasient, herunder selvtester, skal nødvendige opplysninger være på norsk.</article><article class="numberedLegalP" data-numerator="2" id="kapittel-1-nummer-35">(2) Produsenten og produktet skal kunne identifiseres. For utstyr som er innført til EØS-området for markedsføring og distribusjon, skal det oppgis hvem som er ansvarlig innen EØS-området. Forøvrig skal etiketten og øvrig informasjonsmateriale som skal medfølge, inneholde de opplysninger som er aktuelle og som er angitt i direktiv 90/385/EØF, vedlegg I, punkt 14 og 15, direktiv 93/42/EØF, vedlegg I, punkt 13, eller direktiv 98/79/EF, vedlegg I, del B punkt 8.</article> <article class="defaultP" margin-top="true"><strong>§ 6A.</strong> <i>Oppbevaring og lagring</i></article><article class="legalP" id="kapittel-1-ledd-3">Utstyr skal lagres og oppbevares slik produsenten har spesifisert og som er nødvendig for at utstyret skal kunne fungere slik produsenten har ment. Den som ved salg utleverer utstyr, skal kunne sørge for nødvendig veiledning for sikker og korrekt bruk av utstyret.</article> <article class="defaultP" margin-top="true"><strong>§ 7.</strong> <i>Registrering</i></article><article class="numberedLegalP" data-numerator="1" id="kapittel-1-nummer-36">(1) Enhver med forretningsadresse i Norge og som er produsent av medisinsk utstyr, setter sammen systemer og prosedyresett, eller som er ansvarlig for markedsføring og omsetting av slik utstyr, skal meddele sitt firmanavn, organisasjonsnummer og forretningsadresse, samt hvilket utstyr det gjelder. Meldingen skal inneholde opplysninger i samsvar med kravene i direktiv 93/42/EØF artiklene 10, 14, og 14a, samt direktiv 98/79/EF artiklene 10 og 12.</article><article class="numberedLegalP" data-numerator="2" id="kapittel-1-nummer-37">(2) Melding skal sendes Utstyrsregisteret – register for medisinsk utstyr, produsenter og forhandlere.<sup class="footnotereference" data-footnotereferencevalue="1" data-unique-footnote-counter="1">1</sup> For utstyret skal oppgis data og klassifikasjon i henhold til nærmere spesifikasjon, og ved bruk av gjeldende nomenklatur for medisinsk utstyr. Informasjon gis på formular som rekvireres fra Utstyrsregisteret.</article><article class="numberedLegalP" data-numerator="3" id="kapittel-1-nummer-38">(3) Inntil den europeiske databasen EUDAMED er opprettet og fungerer, skal produsenter av in vitro diagnostisk medisinsk utstyr gi melding som nevnt over til vedkommende myndighet i hvert enkelt EØS-medlemsland som berøres av markedsføringen av utstyret.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Utstyrsregisteret, Postboks 169 Manglerud, 0612 Oslo.</article></footer> <article class="defaultP" margin-top="true"><strong>§ 8.</strong> <i>Meldeplikt ved feil, skader, uhell og svikt</i></article><article class="numberedLegalP" data-numerator="1" id="kapittel-1-nummer-39">(1) Feil ved utstyr, samt skader, uhell og svikt der medisinsk utstyr er eller kan ha vært involvert skal meldes Meldesentralen, Statens helsetilsyn.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="numberedLegalP" data-numerator="2" id="kapittel-1-nummer-40">(2) Den som produserer, omsetter, eier eller i sin virksomhet bruker utstyret og som er kjent med hendelsesavviket, feilen eller svikten, plikter å gi melding. Melding sendes i henhold til de retningslinjer som gis av Statens helsetilsyn.</article><article class="numberedLegalP" data-numerator="3" id="kapittel-1-nummer-41">(3) Produsent, eller den som opptrer på dennes vegne, vil bli varslet og gitt de tilgjengelige opplysninger om hendelsen uten unødig opphold. Statens helsetilsyn kan pålegge produsenten, eller den som opptrer på dennes vegne, å gjennomføre hensiktsmessige tiltak, herunder trekke tilbake produktet fra markedet, jf. direktiv 90/385/EØF, artikkel 8, direktiv 93/42/EØF, artikkel 10, samt direktiv 98/79/EF, artikkel 11.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Meldesentralen, Statens helsetilsyn, Postboks 8128 Dep, 0032 Oslo.</article></footer> <article class="defaultP" margin-top="true"><strong>§ 9.</strong> <i>Tilsyn og midlertidige tiltak</i></article><article class="numberedLegalP" data-numerator="1" id="kapittel-1-nummer-42">(1) Statens helsetilsyn fører tilsyn etter denne forskrift.</article><article class="numberedLegalP" data-numerator="2" id="kapittel-1-nummer-43">(2) Helsetilsynet kan, når forutsetningene i direktiv 90/385/EØF artikkel 7, direktiv 93/42/EØF artikkel 8 eller 14b, eller direktiv 98/79/EF artikkel 8 eller 13 foreligger, eller når hensynet til folkehelsen tilsier det, treffe alle nødvendige midlertidige tiltak for å trekke utstyret fra markedet, herunder midlertidig forby eller begrense retten til markedsføring eller ibruktaking av utstyret.</article><article class="numberedLegalP" data-numerator="3" id="kapittel-1-nummer-44">(3) For elektromedisinsk utstyr fører Produkt- og elektrisitetstilsynet tilsyn, jf. § 1.</article> <article class="defaultP" margin-top="true"><strong>§ 10.</strong> <i>Ikrafttredelse og overgangsregler</i></article><article class="numberedLegalP" data-numerator="1" id="kapittel-1-nummer-45">(1) Denne forskrift trer i kraft fra den tid departementet bestemmer.</article><article class="numberedLegalP" data-numerator="2" id="kapittel-1-nummer-46">(2) Inntil 7. desember 2003 kan produkter som faller inn under direktiv 98/79/EF om in vitro diagnostisk medisinsk utstyr, og som ville vært tillatt markedsført og tatt i bruk etter de nasjonale regler som gjaldt 7. desember 1998 fortsatt markedsføres og brukes. Frem til 7. desember 2005 kan dette utstyret fortsatt brukes.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-10-26-1222/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>