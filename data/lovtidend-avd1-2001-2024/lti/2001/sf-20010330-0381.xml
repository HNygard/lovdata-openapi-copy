<!DOCTYPE html><html lang="no"><head><title>Forskrift om overgangsordning for ervervsmessig lufttransport med fly og helikopter, i forbindelse med implementering av JAR-OPS 1 og 3.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-30-381</dd><dt class="dokid">DokumentID</dt><dd class="dokid">LTI/forskrift/2001-03-30-381</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-01 – 2002-03-31</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-03-18-249</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2001-04-24</dd><dt class="journalNumber">Journalnummer</dt><dd class="journalNumber">2001-0435</dd><dt class="titleShort">Korttittel</dt><dd class="titleShort">Forskrift om overgangsordning – JAR-OPS 1 og 3</dd><dt class="title">Tittel</dt><dd class="title">Forskrift om overgangsordning for ervervsmessig lufttransport med fly og helikopter, i forbindelse med implementering av JAR-OPS 1 og 3.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 30. mars 2001 med hjemmel i lov av 11. juni 1993 nr. 101 om luftfart (luftfartsloven) § 9-1 og § 15-4, jf. vedtak av 10. desember 1999 nr. 1273 delegering av myndighet til Luftfartstilsynet etter luftfartsloven.</dd><dt class="refid">RefID</dt><dd class="refid">forskrift/2001-03-30-381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsordning for ervervsmessig lufttransport med fly og helikopter, i forbindelse med implementering av JAR-OPS 1 og 3.<ul class="tocSubUl"><li>1. Formål</li><li>2. Virkeområde</li><li>3. Definisjoner</li><li>4. Søknader</li><li>5. Godkjennelse</li><li>6. Dispensasjon</li><li>7. Klage</li><li>8. Tilbakekall</li><li>9. Innlevering</li><li>10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-30-381" id="dokument"><h1>Forskrift om overgangsordning for ervervsmessig lufttransport med fly og helikopter, i forbindelse med implementering av JAR-OPS 1 og 3.</h1><section class="section" data-name="kap1" id="kapittel-1" data-lovdata-URL="LTI/forskrift/2001-03-30-381/KAPITTEL_1"><h2>1. Formål</h2><article class="marginIdArticle" id="kapittel-1-punkt-1"><span class="data-marginOriginalId">1.1</span><article class="legalP" id="kapittel-1-punkt-1-ledd-1">Som medlem av Joint Aviation Authorities (JAA) har Luftfartstilsynet samtykket i å implementere Joint Aviation Requirements (JAR) OPS 1 av 22. mai 1995<sup class="footnotereference" data-footnotereferencevalue="1" data-unique-footnote-counter="1">1</sup> med endringer av 1. mars 1998 og JAR-OPS 3 av 22. mai 1995<sup class="footnotereference" data-footnotereferencevalue="1" data-unique-footnote-counter="1">1</sup> med endringer av 1. februar 1999 som standard for norsk sivil luftfart.</article><article class="legalP" id="kapittel-1-punkt-1-ledd-2">Fristen for når JAR-OPS 1 og/eller 3 blir eneste operative standard vil fremgå av en gjennomføringsforskrift og bestemmes av om luftfartsforetagende driver eller skal drive ervervsmessig lufttransport av post, passasjer og/eller gods, med fly som har startmasse over eller under 10 tonn eller som er godkjent for over eller under 20 passasjerer, og/eller driver eller skal drive tilsvarende lufttransport med helikopter.</article></article><article class="marginIdArticle" id="kapittel-1-punkt-2"><span class="data-marginOriginalId">1.2</span><article class="legalP" id="kapittel-1-punkt-2-ledd-1">Formålet med denne forskrift er i en overgangsperiode, frem til at JAR-OPS 1 og 3 ved gjennomføringsforskrift blir eneste operative standard, å gi nye og eksisterende luftfartsforetagender som driver ervervsmessig lufttransport av passasjer, post og/eller gods med fly og/eller helikopter adgang til å legge til grunn kravene i JAR-OPS 1 og 3 som alternativ til kravene i driftsbestemmelser for ervervsmessig luftfart inntatt i Luftfartstilsynets Bestemmelser for Sivil Luftfart (BSL) B og D.</article></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke tidligere kunngjort i Norsk Lovtidend.</article></footer></section><section class="section" data-name="kap2" id="kapittel-2" data-lovdata-URL="LTI/forskrift/2001-03-30-381/KAPITTEL_2"><h2>2. Virkeområde</h2><article class="legalP" id="kapittel-2-ledd-1">Denne forskrift gjelder luftfartsforetagender som i en overgangsperiode søker om Luftfartstilsynets operative godkjennelse til å drive ervervsmessig lufttransport av passasjerer, post og/eller gods med fly og/eller helikopter i henhold til JAR-OPS 1 og/eller 3.</article></section><section class="section" data-name="kap3" id="kapittel-3" data-lovdata-URL="LTI/forskrift/2001-03-30-381/KAPITTEL_3"><h2>3. Definisjoner</h2><article class="marginIdArticle" id="kapittel-3-punkt-1"><span class="data-marginOriginalId">3.1</span><article class="legalP" id="kapittel-3-punkt-1-ledd-1">Se: Joint Aviation Requirements (JAR), JAR-1, Definitions and Abbreviations, siste utgave, når det gjelder definisjoner i JAR-OPS 1 og 3 og definisjonsliste i BSL B og BSL D når det gjelder dertil hørende definisjoner.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-03-30-381/KAPITTEL_4"><h2>4. Søknader</h2><article class="marginIdArticle" id="kapittel-4-punkt-1"><span class="data-marginOriginalId">4.1</span><article class="legalP" id="kapittel-4-punkt-1-ledd-1">Luftfartsforetagender som driver eller skal drive ervervsmessig lufttransport med fly og/eller helikopter kan i overgangsperioden, søke om godkjennelsessertifikat, AOC, i henhold til krav inntatt i JAR-OPS 1 og/eller 3. I overgangsperioden gjelder JAR-OPS 1 og/eller 3 som alternative krav til driftsbestemmelser inntatt i BSL D og BSL B, jf. pkt. 5 i denne forskrift.</article></article><article class="marginIdArticle" id="kapittel-4-punkt-2"><span class="data-marginOriginalId">4.2</span><span class="miscHeadline"><i>Søknadsfrister</i></span><article class="legalP" id="kapittel-4-punkt-2-ledd-1">Søknad om førstegangsutstedelse av godkjennelsessertifikat, AOC, i henhold til JAR-OPS 1 og/eller 3, må forelegges Luftfartstilsynet minst 90 dager før datoen for planlagt oppstart av flygevirksomheten. Driftshåndboken kan fremlegges ikke senere enn 60 dager før denne dato.</article><article class="legalP" id="kapittel-4-punkt-2-ledd-2">Søknad om endringer i et godkjennelsessertifikat, AOC, må forelegges Luftfartstilsynet minst 30 dager før datoen for planlagt oppstart av flygevirksomheten med mindre annet er avtalt.</article><article class="legalP" id="kapittel-4-punkt-2-ledd-3">Søknad om fornyelse av et godkjennelsessertifikat, AOC, må forelegges Luftfartstilsynet minst 30 dager før gyldigheten av eksisterende AOC utløper.</article><article class="legalP" id="kapittel-4-punkt-2-ledd-4">Ved søknad om skifte av person i utpekt stilling, skal Luftfartstilsynet underrettes minst 10 dager på forhånd.</article><article class="legalP" id="kapittel-4-punkt-2-ledd-5">Alle søknader må i samsvar med ovennevnte frister vedlegges all nødvendig dokumentasjon.</article></article><article class="marginIdArticle" id="kapittel-4-punkt-3"><span class="data-marginOriginalId">4.3.</span><span class="miscHeadline"><i>Søknadsskjema</i></span><article class="legalP" id="kapittel-4-punkt-3-ledd-1">Søknad om å legge til grunn JAR-OPS 1 og/eller JAR-OPS 3 skal skje på eget søknadsskjema som sendes til:<ul class="defaultList"><li><article class="listArticle" id="kapittel-4-punkt-3-ledd-1-punkt-1"><article class="legalP" id="kapittel-4-punkt-3-ledd-1-punkt-1-ledd-1">Luftfartstilsynet<br />Postboks 8050 Dep<br />0031 Oslo</article></article></li></ul></article><article class="legalP" id="kapittel-4-punkt-3-ledd-2">Søknadsskjema kan fåes ved henvendelse til Luftfartstilsynet.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-03-30-381/KAPITTEL_5"><h2>5. Godkjennelse</h2><article class="marginIdArticle" id="kapittel-5-punkt-1"><span class="data-marginOriginalId">5.1.</span><span class="miscHeadline"><i>Alternative krav</i></span><article class="legalP" id="kapittel-5-punkt-1-ledd-1">Luftfartstilsynet kan etter søknad godkjenne at luftfartsforetagender som driver eller skal drive ervervsmessig lufttransport med fly og/eller helikopter legger til grunn kravene i JAR-OPS 1 og/eller JAR-OPS 3 som alternativ til kravene i følgende driftsbestemmelser nedfelt i forskrifter som er inntatt i Bestemmelser for Sivil Luftfart (BSL) B og D.</article></article><article class="marginIdArticle" id="kapittel-5-punkt-2"><span class="data-marginOriginalId">5.2.</span><span class="miscHeadline"><i>Tilleggskrav</i></span><article class="legalP" id="kapittel-5-punkt-2-ledd-1">Krav inntatt i følgende forskrifter inntatt i BSL B og BSL D gjelder selv om et luftfartsforetagende godkjennes i henhold til JAR-OPS 1 og/eller 3:<ul class="defaultList"><li><article class="listArticle" id="kapittel-5-punkt-2-ledd-1-punkt-1"><article class="legalP" id="kapittel-5-punkt-2-ledd-1-punkt-1-ledd-1">BSL B 1-5 Forskrift om flygehåndbok og sjekkliste for luftfartøy pkt. 2, 3, 4 og 5.</article></article></li><li><article class="listArticle" id="kapittel-5-punkt-2-ledd-1-punkt-2"><article class="legalP" id="kapittel-5-punkt-2-ledd-1-punkt-2-ledd-1">BSL B 3-2 Forskrift om vedlikehold og modifikasjon av flymateriell, pkt. 5.7.3, 5.7.4, 5.7.5, 6.1 første avsnitt, 6.3.1, 6.4.1, 6.4.2, 6.4.3, 6.4.4, 6.4.5, 7.1.2, 7.2.2, 8.3.1.1, 8.3.1.2, 10.1.3, 10.1.4, 10.1.5, 10.1.7, 10.1.9, 11.1, 11.2, 11.3, 11.4, 13.1.1, 13.1.2, 13.1.3, 13.1.5. I tillegg gjelder bestemmelsene i vedlegg 8, 10, 11, 12, 13, 15 og 16.</article></article></li><li><article class="listArticle" id="kapittel-5-punkt-2-ledd-1-punkt-3"><article class="legalP" id="kapittel-5-punkt-2-ledd-1-punkt-3-ledd-1">BSL D 1-2 Forskrift om bruk av flyplasser.</article></article></li><li><article class="listArticle" id="kapittel-5-punkt-2-ledd-1-punkt-4"><article class="legalP" id="kapittel-5-punkt-2-ledd-1-punkt-4-ledd-1">BSL D 1-3 Forskrift om varslings- og rapporteringsplikt til havarikommisjonen for sivil luftfart (HSL); Luftfartsverket (LV) og politiet.</article></article></li><li><article class="listArticle" id="kapittel-5-punkt-2-ledd-1-punkt-5"><article class="legalP" id="kapittel-5-punkt-2-ledd-1-punkt-5-ledd-1">BSL D 1-7 Forskrift om transport av gods i luftfartøy pkt. 8.6.</article></article></li><li><article class="listArticle" id="kapittel-5-punkt-2-ledd-1-punkt-6"><article class="legalP" id="kapittel-5-punkt-2-ledd-1-punkt-6-ledd-1">BSL D 1-8 Forskrift om flyging med en-motors luftfartøy i fjell og øde områder i Norge og på Svalbard.</article></article></li><li><article class="listArticle" id="kapittel-5-punkt-2-ledd-1-punkt-7"><article class="legalP" id="kapittel-5-punkt-2-ledd-1-punkt-7-ledd-1">BSL D 1-14 Forskrift om radionavigasjonsutstyr og SSR-transponder i luftfartøy.</article></article></li><li><article class="listArticle" id="kapittel-5-punkt-2-ledd-1-punkt-8"><article class="legalP" id="kapittel-5-punkt-2-ledd-1-punkt-8-ledd-1">BSL D 1-15 Forskrift om medføring av «Modified Automatic Dependant Surveillance, Airborne Equipment» (M-ADS) – utstyr i sivile helikoptere i ervervsmessig luftfart mellom Norge og innretninger på norsk kontinentalsokkel, samt luftfart mellom slike innretninger.</article></article></li><li><article class="listArticle" id="kapittel-5-punkt-2-ledd-1-punkt-9"><article class="legalP" id="kapittel-5-punkt-2-ledd-1-punkt-9-ledd-1">BSL D 2-1 Driftsforskrifter for ervervsmessig luftfart med fly pkt. 4.2.8.1. og pkt. 4.2.8.2.</article></article></li><li><article class="listArticle" id="kapittel-5-punkt-2-ledd-1-punkt-10"><article class="legalP" id="kapittel-5-punkt-2-ledd-1-punkt-10-ledd-1">BSL D 2-3 Forskrift om flyge- og tjenestetider for ruteflyging med fly med mer enn 10 passasjerseter og for charterflyging med fly med høyeste tillatte startvekt over 15.000 kg.</article></article></li><li><article class="listArticle" id="kapittel-5-punkt-2-ledd-1-punkt-11"><article class="legalP" id="kapittel-5-punkt-2-ledd-1-punkt-11-ledd-1">BSL D 2-5 Forskrift om overflyging med en motor ute av funksjon.</article></article></li><li><article class="listArticle" id="kapittel-5-punkt-2-ledd-1-punkt-12"><article class="legalP" id="kapittel-5-punkt-2-ledd-1-punkt-12-ledd-1">BSL D 2-8 Forskrift om flygesjef.</article></article></li><li><article class="listArticle" id="kapittel-5-punkt-2-ledd-1-punkt-13"><article class="legalP" id="kapittel-5-punkt-2-ledd-1-punkt-13-ledd-1">BSL D 5-1 Forskrift om kontinentalsokkelflyging – ervervsmessig luftfart til og fra helikopterdekk på faste og flyttbare innretninger til havs.</article></article></li><li><article class="listArticle" id="kapittel-5-punkt-2-ledd-1-punkt-14"><article class="legalP" id="kapittel-5-punkt-2-ledd-1-punkt-14-ledd-1">BSL D 5-2 Forskrift om brann og havarisikkerhet.</article></article></li><li><article class="listArticle" id="kapittel-5-punkt-2-ledd-1-punkt-15"><article class="legalP" id="kapittel-5-punkt-2-ledd-1-punkt-15-ledd-1">BSL D 5-5 Forskrift om løfteinnretninger og løfteredskap for helikopter.</article></article></li></ul></article></article><article class="marginIdArticle" id="kapittel-5-punkt-3"><span class="data-marginOriginalId">5.3.</span><span class="miscHeadline"><i>AOC</i></span><article class="legalP" id="kapittel-5-punkt-3-ledd-1">Luftfartsforetagender som godkjennes i henhold til JAR-OPS 1 og/eller JAR-OPS 3 vil av Luftfartstilsynet få utstedt et nytt flyoperativt godkjennelsessertifikat (Air Operator Certificate) inkludert operativ spesifikasjon (Operation Spesification) og et godkjennelsesbevis for vedlikeholdsordning på luftfartøyene (Maintenance System Approval Statement).</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-03-30-381/KAPITTEL_6"><h2>6. Dispensasjon</h2><article class="legalP" id="kapittel-6-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></section><section class="section" data-name="kap7" id="kapittel-7" data-lovdata-URL="LTI/forskrift/2001-03-30-381/KAPITTEL_7"><h2>7. Klage</h2><article class="legalP" id="kapittel-7-ledd-1">Enkeltvedtak truffet av Luftfartstilsynet med hjemmel i denne forskrift kan påklages til Samferdselsdepartementet i henhold til forvaltningsloven.</article><article class="legalP" id="kapittel-7-ledd-2">Klage sendes via Luftfartstilsynet.</article></section><section class="section" data-name="kap8" id="kapittel-8" data-lovdata-URL="LTI/forskrift/2001-03-30-381/KAPITTEL_8"><h2>8. Tilbakekall</h2><article class="legalP" id="kapittel-8-ledd-1">Luftfartstilsynet kan tilbakekalle eller midlertidig sette ut av kraft godkjennelsessertifikat (AOC) dersom innehaver ikke overholder vesentlige bestemmelser eller vilkår som gjelder for angjeldende godkjennelse, eller vesentlige forutsetninger for utstedelsen av godkjennelsessertifikatet endres.</article></section><section class="section" data-name="kap9" id="kapittel-9" data-lovdata-URL="LTI/forskrift/2001-03-30-381/KAPITTEL_9"><h2>9. Innlevering</h2><article class="legalP" id="kapittel-9-ledd-1">Er et godkjennelsessertifkat, AOC, tilbakekalt skal utstedte sertifikater og beviser tilbakeleveres Luftfartstilsynet.</article></section><section class="section" data-name="kap10" id="kapittel-10" data-lovdata-URL="LTI/forskrift/2001-03-30-381/KAPITTEL_10"><h2>10. Ikrafttredelse</h2><article class="legalP" id="kapittel-10-ledd-1">Denne forskrift trer i kraft 1. april 2001 og gjelder frem til 1. april 2002.</article><article class="legalP" id="kapittel-10-ledd-2">Fra samme tidspunkt oppheves forskrift om overgangsordning for driftsforskrifter for ervervsmessig lufttransport med fly og helikopter i forbindelse med implementering av JAR-OPS 1 og JAR-OPS 3 fastsatt 18. mars 1998 nr. 249.</article></section></main></body></html>