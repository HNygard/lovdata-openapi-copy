<!DOCTYPE html><html lang="no"><head><title>Forskrift om etterregning i prisutjevningsordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-02-1249</dd><dt class="dokid">DokumentID</dt><dd class="dokid">LTI/forskrift/2001-11-02-1249</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2001-12-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2000-06-30-701/§4</li><li>forskrift/2000-06-30-701/§9</li></ul></dd><dt class="dateOfPublication">Kunngjort</dt><dd class="dateOfPublication">2001-11-13</dd><dt class="journalNumber">Journalnummer</dt><dd class="journalNumber">2001-1228</dd><dt class="titleShort">Korttittel</dt><dd class="titleShort">Forskrift om melkeprisutjevningsordningen</dd><dt class="title">Tittel</dt><dd class="title">Forskrift om etterregning i prisutjevningsordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Statens landbruksforvaltning 2. november 2001 med hjemmel i forskrift av 30. juni 2000 nr. 701 om prisutjevningsordningen for melk § 4 og § 9.</dd><dt class="refid">RefID</dt><dd class="refid">forskrift/2001-11-02-1249</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om etterregning i prisutjevningsordningen for melk.<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Retningslinjer for etterregning</li><li>§ 3. Beregninger ved etterregning</li><li>§ 4. Avregning ved etterregning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-02-1249" id="dokument"><h1>Forskrift om etterregning i prisutjevningsordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-02-1249/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2001-11-02-1249/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Denne forskrift er Statens landbruksforvaltnings retningslinjer for halvårlig etterregning i henhold til § 9 i forskrift om prisutjevningsordningen for melk. Etterregningen foretas på basis av Statens landbruksforvaltnings etterkontroll av markedsregulators faktiske råvarepriser. Etterkontrollen skal kontrollere at markedsregulators faktiske råvareprisuttak er i samsvar med forutsetningene i jordbruksavtalen og forskrift om prisutjevningsordningen for melk. Ved etterregningen vektlegges å sikre like konkurransevilkår for aktørene i melkesektoren.</article></article><article class="legalArticle" data-lovdata-URL="LTI/forskrift/2001-11-02-1249/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Retningslinjer for etterregning</span></h3><article class="legalP" id="kapittel-1-paragraf-2-ledd-1">Statens landbruksforvaltning vil benytte følgende retningslinjer for etterregning av avgifter, tilskudd og overføringsprisen:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">I prisgrupper og biproduktgrupper der råvareverdien i etterkontrollen er mer enn 2% over jordbruksavtalens målpris, og hvor andre aktører enn meierisamvirket er inne med betydelige andeler av sin produksjon, foretas det ingen etterregning.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">I prisgrupper og biproduktgrupper der råvareverdien i etterkontrollen er mer enn 2% over jordbruksavtalens målpris, og hvor andre aktører enn meierisamvirket ikke er inne med betydelige andeler av sin produksjon, foretas det en etterregning.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">I prisgrupper og biproduktgrupper der råvareverdien i etterkontrollen er mer enn 2% under jordbruksavtalens målpris, og hvor andre aktører enn meierisamvirket er inne med betydelige andeler av sin produksjon, foretas det en etterregning.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">I prisgrupper og biproduktgrupper der råvareverdien i etterkontrollen er mer enn 2% under jordbruksavtalens målpris, og hvor andre aktører enn meierisamvirket ikke er inne med betydelige andeler av sin produksjon, foretas det ingen etterregning.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">I hovedsak vil Statens landbruksforvaltning ikke endre fastsatt overføringspris.</article></article></li></ul></article></article><article class="legalArticle" data-lovdata-URL="LTI/forskrift/2001-11-02-1249/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Beregninger ved etterregning</span></h3><article class="legalP" id="kapittel-1-paragraf-3-ledd-1">Kvantumsgrunnlaget for etterregningen baserer seg på godkjente revisorattesterte halvårsoppgaver fra aktørene for vedkommende halvår. Differansen mellom opprinnelig benyttet råvareverdi og oppnådd råvareverdi i følge Statens landbruksforvaltnings etterkontroll multipliseres med antall liter anvendt melk, fløte, myse eller kjernemelk som aktøren har rapportert i vedkommende prisgruppe. Alle aktører som har rapportert produkter i vedkommende prisgruppe vil bli etterregnet.</article><article class="legalP" id="kapittel-1-paragraf-3-ledd-2">Prisutjevningsordningen er en selvfinansierende ordning. I den grad etterregningen medfører netto utbetalinger, vil Statens landbruksforvaltning etterregne markedsregulator avgifter som dekker inn netto utbetalinger i ordningen.</article><article class="legalP" id="kapittel-1-paragraf-3-ledd-3">Ved etterregningen vil Statens landbruksforvaltning ta hensyn til volumavvik mellom innveid og anvendt melk for aktører som kjøper melk fra markedsregulator slik at disse aktørene ikke blir utilbørlig rammet når Statens landbruksforvaltning i hovedsak ikke endrer overføringsprisen.</article></article><article class="legalArticle" data-lovdata-URL="LTI/forskrift/2001-11-02-1249/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avregning ved etterregning</span></h3><article class="legalP" id="kapittel-1-paragraf-4-ledd-1">Netto tilgodehavende beløp vil bli utbetalt til aktørene i ordningen. Aktører som skal innbetale skyldig beløp som følge av etterregningen vil bli fakturert for dette.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-02-1249/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1 måned etter kunngjøring i Norsk Lovtidend.</article></section></main></body></html>