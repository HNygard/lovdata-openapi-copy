<!DOCTYPE html><html lang="no"><head><title>Forskrift om endring i forskrift om kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-01-559</dd><dt class="dokid">DokumentID</dt><dd class="dokid">LTI/forskrift/2001-06-01-559</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-06-01, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§2-1</li><li>lov/1992-12-04-127/§3-1</li><li>lov/1992-12-04-127/§3-4</li><li>lov/1992-12-04-127/§6-4</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2001-06-08</dd><dt class="journalNumber">Journalnummer</dt><dd class="journalNumber">2001-0597</dd><dt class="titleShort">Korttittel</dt><dd class="titleShort">Endr. i forskrift om kringkasting</dd><dt class="title">Tittel</dt><dd class="title">Forskrift om endring i forskrift om kringkasting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 1. juni 2001 med hjemmel i lov av 4. desember 1992 nr. 127 om kringkasting § 2-1, § 3-1, § 3-4 og § 6-4 og lov av 10. februar 1967 om behandlingsmåten i forvaltningssaker (forvaltningsloven) § 28. Fremmet av Kulturdepartementet.</dd><dt class="refid">RefID</dt><dd class="refid">forskrift/2001-06-01-559</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kringkasting.<ul class="tocSubUl"><li>I</li><li>II. Ikraftsetting</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-01-559" id="dokument"><h1>Forskrift om endring i forskrift om kringkasting.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-01-559/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. februar 1997 nr. 153 om kringkasting gjøres følgende endringer:</article> <article class="defaultP" margin-top="true">§ 3-4 tredje ledd oppheves. Nåværende fjerde ledd blir nytt tredje ledd.</article> <article class="defaultP" margin-top="true">§ 3-6 nytt sjette ledd skal lyde:</article><article class="legalP" id="kapittel-1-ledd-2">Sider i tekstfjernsyn som har barn som målgruppe skal ikke inneholde reklame.</article> <article class="defaultP" margin-top="true">§ 3-10 skal lyde:</article><article class="legalP" id="kapittel-1-ledd-3">Dersom et program er sponset, skal det opplyses om dette ved inn- og/eller utannonseringen av programmet. Sponsor kan ikke identifiseres i program, i programtrailere, eller ved programavbrudd. Dette gjelder selv om programmet har pauser som det kan vises reklame i.</article><article class="legalP" id="kapittel-1-ledd-4">Sponsor skal kun identifiseres muntlig og/eller ved et ikke-bevegelig bilde av sponsors navn, varemerke eller logo. Sponsoridentifiseringen kan ikke ledsages av bevegelige bilder, inneholde slagord, utsagn eller liknende selv om disse er en del av sponsors varemerke eller logo. Ved identifikasjon av sponsor kan det heller ikke benyttes varemerke, logo, reklamefigurer og liknende som benyttes i markedsføring av produkt eller tjenester det etter norsk regelverk er forbudt å reklamere for.</article><article class="legalP" id="kapittel-1-ledd-5">Identifisering av den enkelte sponsor kan totalt vare i inntil 10 sekunder. Dersom et program har tre eller flere sponsorer, kan sponsoridentifiseringen totalt utgjøre 30 sekunder.</article><article class="legalP" id="kapittel-1-ledd-6">Statens medieforvaltning kan i forskrift fastsette en beløpsgrense for når et program skal identifiseres som sponset.</article> <article class="defaultP" margin-top="true">§ 3-11 andre ledd oppheves. Nåværende tredje ledd blir nytt andre ledd.</article> <article class="defaultP" margin-top="true">Ny § 3-13 skal lyde:</article> <article class="defaultP" margin-top="true"><strong>§ 3-13.</strong> <i>Særlige regler om Norsk rikskringkasting AS</i></article><article class="legalP" id="kapittel-1-ledd-7">Sider i Norsk rikskringkasting AS' tekstfjernsyn som inneholder programoversikter skal ikke inneholde reklame.</article><article class="legalP" id="kapittel-1-ledd-8">Norsk rikskringkasting AS kan motta tilskudd fra sponsorer til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">produksjon og sendinger som sendes direkte eller i opptak fra idrettsarrangement. NRK kan ikke motta tilskudd til andre idrettsprogram som ikke er rene sendinger fra idrettsarrangement.</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">produksjon fra arrangement, når produksjonen helt eller delvis skjer i NRKs regi og programmet skal sendes til flere land eller er av samfunnsmessig interesse eller kulturell betydning; fortrinnsvis produksjoner fra viktige nasjonale begivenheter.</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">produksjon av undervisningsprogram. For undervisningsprogram som er rettet mot barn og/eller ungdom gjelder § 3-11 første ledd tilsvarende. Ved vurderingen av om et undervisningsprogram er rettet mot barn og/eller ungdom får § 3-6 anvendelse så langt den passer.</article></article></li></ul></article><article class="legalP" id="kapittel-1-ledd-9">Norsk rikskringkasting AS kan ikke motta tilskudd fra sponsorer til andre typer program enn det som følger av andre ledd.</article> <article class="defaultP" margin-top="true">Nåværende § 3-13 blir ny § 3-14, og skal lyde:</article> <article class="defaultP" margin-top="true"><strong>§ 3-14.</strong> <i>Forholdet til tekstfjernsyn</i></article><article class="legalP" id="kapittel-1-ledd-10">Med unntak for § 3-4, § 3-6 og § 3-13 første ledd gjelder bestemmelsene i dette kapittel ikke tekstfjernsyn.</article> <article class="defaultP" margin-top="true">Nåværende § 3-14 blir ny § 3-15, og skal lyde:</article> <article class="defaultP" margin-top="true"><strong>§ 3-15.</strong> <i>Tilsyn med reklame- og sponsesendinger</i></article><article class="legalP" id="kapittel-1-ledd-11">Forbrukerombudet fører tilsyn med reklame i henhold til regler gitt i lovens § 3-1 andre ledd og forskriftens § 3-4 andre ledd og § 3-6. De forvaltningsorgan som fører tilsyn med reklameforbud i henhold til andre bestemmelser i norsk lov fører tilsyn med forskriftens § 3-4 første ledd.</article><article class="legalP" id="kapittel-1-ledd-12">Statens medieforvaltning fører tilsyn med at øvrige regler overholdes.</article> <article class="defaultP" margin-top="true">§ 7-3 femte ledd skal lyde:</article><article class="legalP" id="kapittel-1-ledd-13">Det kan gis konsesjon til lokalfjernsyn sendt i kabelnett. Det kan i særlige tilfeller gis korttidskonsesjoner for lokalfjernsynssendinger i kabelnett til dekning av lokale arrangementer i avgrensede områder. Korttidskonsesjonens lengde fastsettes i forhold til arrangementets lengde.</article> <article class="defaultP" margin-top="true">§ 7-9 tredje ledd skal lyde:</article><article class="legalP" id="kapittel-1-ledd-14">Dersom konsesjonærene ikke kommer til enighet om sendetidsfordeling, kan hver av partene bringe tvisten inn for Statens medieforvaltning, som kan fatte vedtak om fordelingen. Ved vedtak om sendetidsfordeling skal det bl.a. tas hensyn til konsesjonærenes behov for kontinuitet i driften, ønske om sendetid mellom kl. 06.00 og 18.00 og at nye konsesjonærer gis mulighet til å etablere seg. Statens medieforvaltning kan ved fastsettelse av sendetiden for en ny konsesjonsperiode endre sendetidsfordelingen i forhold til forrige konsesjonsperiode. Etter at sendetiden for konsesjonsperioden er fastsatt i henhold til første eller dette ledd eller i klagebehandling etter fjerde ledd, kan en konsesjonær ikke fratas sendetid i et nytt vedtak om sendetidsfordeling i samme konsesjonsperiode. Hvis samtlige konsesjonærer på et sendernett er enige om å endre sendetidsfordelingen, kan sendetidsfordelingen likevel endres i løpet av konsesjonsperioden. Inntil vedtak om sendetidsfordeling for konsesjonsperioden foreligger, plikter konsesjonærene å følge den sendetidsfordeling flertallet av konsesjonærer går inn for. Ved stemmelikhet hos konsesjonærene og i saker om ny sendetidsfordeling i en konsesjonsperiode kan Statens medieforvaltning fastsette midlertidig fordeling som gjelder inntil Statens medieforvaltning har fattet vedtak om sendetidsfordeling etter dette ledd.</article> <article class="defaultP" margin-top="true">Ny § 8-2 skal lyde:</article> <article class="defaultP" margin-top="true"><strong>§ 8-2.</strong> <i>Klageinstans i saker om kringkastingsavgift</i></article><article class="legalP" id="kapittel-1-ledd-15">Statens medieforvaltning er klageinstans i saker som omfattes av forskrift av 23. oktober 1980 nr. 8798 om fjernsynsmottakere.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-01-559/KAPITTEL_2"><h2 data-text-align="center">II. Ikraftsetting</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Endringene i § 3-4, § 3-6, § 3-11, § 3-13 første ledd, § 3-14, § 3-15, § 7-3, § 7-9 og § 8-2 trer i kraft 1. juni 2001.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Påbudet om ikke-bevegelig bilde og forbudet mot at sponsoridentifiseringen ledsages av bevegelige bilder i § 3-10 andre ledd trer i kraft 1. januar 2002. Øvrige bestemmelser i § 3-10 trer i kraft 1. juni 2001.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">§ 3-13 andre og tredje ledd trer i kraft 1. januar 2002.</article></article></li></ul></section></main></body></html>