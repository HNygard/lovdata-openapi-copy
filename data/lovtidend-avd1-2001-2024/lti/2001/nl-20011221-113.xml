<!DOCTYPE html><html lang="no"><head><title>Lov om endringer i skatte- og avgiftslovgivningen (endret skatte- og avgiftsopplegg 2002).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-12-21-113</dd><dt class="dokid">DokumentID</dt><dd class="dokid">LTI/lov/2001-12-21-113</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2001-12-21, 2002-01-01, 2002-04-01</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-66</li><li>lov/1997-02-28-19</li><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2001-12-21</dd><dt class="journalNumber">Journalnummer</dt><dd class="journalNumber">2001-1464</dd><dt class="titleShort">Korttittel</dt><dd class="titleShort">Endringslov til skatte- og avgiftslovgivningen</dd><dt class="title">Tittel</dt><dd class="title">Lov om endringer i skatte- og avgiftslovgivningen (endret skatte- og avgiftsopplegg 2002).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2001–2002), Ot.meld.nr.2 (2001–2002), Ot.prp.nr.21 (2001–2002), Innst.O.nr.3 (2001–2002), Besl.O.nr.17 (2001–2002), Besl.L.nr.2 (2001–2002), Besl.O.nr.29 (2001–2002). Odels- og lagtingsvedtak hhv. 4./14. og 11./18. desember 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-12-21-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatte- og avgiftslovgivningen (endret skatte- og avgiftsopplegg 2002).<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2001-12-21-113" id="dokument"><h1>Lov om endringer i skatte- og avgiftslovgivningen (endret skatte- og avgiftsopplegg 2002).</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 1969 nr. 66 om merverdiavgift.</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2001-12-21-113/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. juni 1969 nr. 66 om merverdiavgift gjøres følgende endringer:</article> <article class="defaultP" margin-top="true">§ 5 b første ledd nr. 3 annet punktum oppheves.</article> <article class="defaultP" margin-top="true">§ 5 b første ledd ny nr. 15 skal lyde:</article><article class="legalP" id="kapittel-1-ledd-2">Tjenester som gjelder drift av trygghetsalarmer.</article> <article class="defaultP" margin-top="true">§ 14 annet ledd nr. 5 annet ledd første punktum skal lyde:</article><article class="legalP" id="kapittel-1-ledd-3">Avgift skal ikke svares av personkjøretøy til bruk i yrkesmessig utleievirksomhet.</article></section><section class="section" data-name="kapII" id="kapittel-2" data-lovdata-URL="LTI/lov/2001-12-21-113/KAPITTEL_2"><h2 data-text-align="center">II</h2><article class="defaultP">§ 5 b første ledd nr. 9 annet punktum oppheves.</article> <article class="defaultP" margin-top="true">§ 14 annet ledd nr. 5 tredje ledd oppheves.</article> <article class="defaultP" margin-top="true">§ 16 første ledd nr. 14 oppheves.</article> <article class="defaultP" margin-top="true">§ 16 første ledd nr. 15 blir nr. 14.</article></section><section class="section" data-name="kapIII" id="kapittel-3" data-lovdata-URL="LTI/lov/2001-12-21-113/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 28. februar 1997 nr. 19 om folketrygd gjøres følgende endring:</article> <article class="defaultP" margin-top="true">§ 23-2 tredje ledd nytt annet punktum skal lyde:</article><article class="legalP" id="kapittel-3-ledd-2">Det skal også betales arbeidsgiveravgift av overskudd på kjøregodtgjørelse som er fritatt for beskatning på grunn av kort kjørelengde.</article></section><section class="section" data-name="kapIV" id="kapittel-4" data-lovdata-URL="LTI/lov/2001-12-21-113/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article> <article class="defaultP" margin-top="true">§ 5-14 tredje ledd bokstav a første punktum skal lyde:</article><article class="legalP" id="kapittel-4-ledd-2">Fordel ved innløsning eller salg av rett til erverv av eller salg av aksje eller grunnfondsbevis i arbeidsforhold, regnes som fordel vunnet ved arbeid etter § 5-10.</article> <article class="defaultP" margin-top="true">§ 5-14 tredje ledd bokstav b skal lyde:</article><article class="legalP" id="kapittel-4-ledd-3">Departementet gir forskrift om tidfesting av og beregning av det enkelte års skattepliktige inntekt etter bokstav a.</article> <article class="defaultP" margin-top="true">§ 6-81 første ledd bokstav a første punktum skal lyde:</article><article class="legalP" id="kapittel-4-ledd-4">Fra og med den måned skattyter fyller 70 år, gis det et særfradrag i alminnelig inntekt på 1&#xa0;530 kroner pr. påbegynt måned.</article> <article class="defaultP" margin-top="true">§ 6-81 annet ledd skal lyde:</article><article class="legalP" id="kapittel-4-ledd-5">Fra og med den måned skattyter mottar foreløpig uførestønad etter folketrygdloven § 12-16 eller uførepensjon fordi ervervsevnen er satt ned med minst 2/3, gis det et særfradrag i alminnelig inntekt på 1&#xa0;530 kroner pr. påbegynt måned.</article> <article class="defaultP" margin-top="true">§ 7-11 første ledd bokstav d første punktum skal lyde:</article><article class="legalP" id="kapittel-4-ledd-6">Ved beregning av nettoinntekt etter bokstav a skal det gjøres et fradrag på 80&#xa0;000 kroner i ligningsverdien.</article> <article class="defaultP" margin-top="true">§ 10-12 første ledd skal lyde:</article><article class="numberedLegalP" data-numerator="1" id="kapittel-4-nummer-1">(1) Med godtgjørelse menes mottatt utbytte multiplisert med aksjonærens skattesats for alminnelig inntekt.</article> <article class="defaultP" margin-top="true">§ 10-12 annet ledd oppheves.</article> <article class="defaultP" margin-top="true">Nåværende tredje, fjerde og femte ledd blir henholdsvis andre, tredje og fjerde ledd.</article> <article class="defaultP" margin-top="true">§ 10-32 annet ledd skal lyde:</article><article class="numberedLegalP" data-numerator="2" id="kapittel-4-nummer-2">(2) Inngangsverdien settes til anskaffelsesverdien, eventuelt med opp- eller nedregulering med et beløp fastsatt etter § 10-34 eller § 10-35. Anskaffelsesverdien settes til det beløp skattyter har betalt for aksjen dersom ikke annet er bestemt.</article> <article class="defaultP" margin-top="true">§ 16-40 med deloverskrift skal lyde:</article> <article class="defaultP" margin-top="true"><i>Fradrag i skatt for kostnader til forskning og utvikling</i></article> <article class="defaultP" margin-top="true"><strong>§ 16-40.</strong> <i>Skattefradrag for kostnader til forskning og utvikling (FoU-fradrag)</i></article><article class="numberedLegalP" data-numerator="1" id="kapittel-4-nummer-3">(1) Skattyter som driver virksomhet gis fradrag i skatt og trygdeavgifter for 20 prosent av kostnader til forsknings- og utviklingsprosjekt etter bestemmelsene i denne paragraf, dersom virksomheten i inntektsåret oppfyller to av følgende tre vilkår;<ul class="defaultList"><li data-li-identifier="a." data-name="a."><article class="listArticle" id="kapittel-4-nummer-3-punkt-1"><article class="legalP" id="kapittel-4-nummer-3-punkt-1-ledd-1">virksomheten har mindre enn 80 millioner kroner i salgsinntekt,</article></article></li><li data-li-identifier="b." data-name="b."><article class="listArticle" id="kapittel-4-nummer-3-punkt-2"><article class="legalP" id="kapittel-4-nummer-3-punkt-2-ledd-1">virksomheten har mindre enn 40 millioner kroner i balansesum,</article></article></li><li data-li-identifier="c." data-name="c."><article class="listArticle" id="kapittel-4-nummer-3-punkt-3"><article class="legalP" id="kapittel-4-nummer-3-punkt-3-ledd-1">virksomheten har færre enn 100 ansatte.</article></article></li></ul></article><article class="numberedLegalP" data-numerator="2" id="kapittel-4-nummer-4">(2) Følgende kostnader gir grunnlag for fradrag, dersom de også er fradragsberettiget etter kapittel 6:<ul class="defaultList"><li data-li-identifier="a." data-name="a."><article class="listArticle" id="kapittel-4-nummer-4-punkt-1"><article class="legalP" id="kapittel-4-nummer-4-punkt-1-ledd-1">Skattyters kostnader til egenutført forsknings- og utviklingsprosjekt godkjent av Norges forskningsråd, begrenset til 4 millioner kroner i inntektsåret.</article></article></li><li data-li-identifier="b." data-name="b."><article class="listArticle" id="kapittel-4-nummer-4-punkt-2"><article class="legalP" id="kapittel-4-nummer-4-punkt-2-ledd-1">Skattyters kostnader til forsknings- og utviklingsprosjekt utført av forskningsinstitusjoner godkjent av Norges forskningsråd, begrenset til 8 millioner kroner i inntektsåret. Samlet fradragsgrunnlag etter bokstav a og b skal ikke overstige dette beløpet.</article></article></li></ul></article><article class="numberedLegalP" data-numerator="3" id="kapittel-4-nummer-5">(3) Det kan også gis fradrag etter annet ledd ved samarbeidsprosjekter mellom flere skattytere når prosjektet er godkjent av Norges forskningsråd. Ved slike prosjekter gjelder kostnadsrammen pr. prosjekt, fordelt på deltakerne etter deltakerandel.</article><article class="numberedLegalP" data-numerator="4" id="kapittel-4-nummer-6">(4) For selskap som nevnt i § 2-2 annet ledd gjelder kostnadsrammen også for selskapet.</article><article class="numberedLegalP" data-numerator="5" id="kapittel-4-nummer-7">(5) I konsern etter aksjeloven § 1-3 og allmennaksjeloven § 1-3 skal prosjekter med innbyrdes sammenheng behandles som ett prosjekt. Fradragsgrunnlaget behandles da som i tredje ledd annet punktum.</article><article class="numberedLegalP" data-numerator="6" id="kapittel-4-nummer-8">(6) Overstiger fastsatt fradrag den utliknede skatt, skal det overskytende beløp utbetales ved avregningsoppgjøret etter skattebetalingsloven.</article><article class="numberedLegalP" data-numerator="7" id="kapittel-4-nummer-9">(7) Departementet kan gi forskrift til gjennomføring og utfylling av denne paragraf, herunder gi regler om godkjennelse av prosjekter og institusjoner, om hva som regnes som forsknings- og utviklingskostnader og om saksbehandlings- og klageregler for godkjenningsordningen.</article> <article class="defaultP" margin-top="true">Nåværende § 16-40 med deloverskrift blir ny § 16-50.</article> <article class="defaultP" margin-top="true">§ 19-2 femte ledd første punktum skal lyde:</article><article class="legalP" id="kapittel-4-ledd-7">Til bestemmelsen i § 5-14 tredje ledd bokstav a, gjelder følgende overgangsregler for rett til erverv eller salg av opsjoner ervervet i inntektsårene 1996–2001:</article></section><section class="section" data-name="kapV" id="kapittel-5" data-lovdata-URL="LTI/lov/2001-12-21-113/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Endringene under I trer i kraft med virkning fra 1. januar 2002. Endringene under II trer i kraft med virkning fra 1. april 2002. Endringene under III trer i kraft fra 1. januar 2002. Endringene under IV trer i kraft straks med virkning fra og med inntektsåret 2002.</article><article class="legalP" id="kapittel-5-ledd-2">Næringsdrivende som driver kjøreopplæring plikter å tilbakeføre en forholdsmessig del av fradragsført inngående merverdiavgift av personkjøretøy anskaffet i perioden fra 1. juli 2001 til 1. januar 2002. Tilbakeføringsbeløpet skal utgjøre fradragsført inngående merverdiavgift redusert med 1/36 for hver hele måned kjøretøyet har vært registrert i denne perioden, regnet fra tidspunktet for registreringen av kjøretøyet. Beregning av merverdiavgift tas med på omsetningsoppgaven for 6. termin 2001. Departementet kan gi forskrift med nærmere bestemmelser om tidspunktet for innbetaling av beløpet som skal tilbakeføres.</article></section></main></body></html>