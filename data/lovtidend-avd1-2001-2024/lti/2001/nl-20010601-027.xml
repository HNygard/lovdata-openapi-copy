<!DOCTYPE html><html lang="no"><head><title>Lov om endringer i lov 9. juni 1961 nr. 1 om skytevåpen og ammunisjon m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-01-27</dd><dt class="dokid">DokumentID</dt><dd class="dokid">LTI/lov/2001-06-01-27</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1961-06-09-1</li></ul></dd><dt class="dateOfPublication">Kunngjort</dt><dd class="dateOfPublication">2001-06-01</dd><dt class="journalNumber">Journalnummer</dt><dd class="journalNumber">2001-0484</dd><dt class="titleShort">Korttittel</dt><dd class="titleShort">Endringslov til våpenloven</dd><dt class="title">Tittel</dt><dd class="title">Lov om endringer i lov 9. juni 1961 nr. 1 om skytevåpen og ammunisjon m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.21 (2000–2001), Innst.O.nr.57 (2000–2001) og Besl.O.nr.72 (2000–2001). Odels- og lagtingsvedtak hhv. 20. mars og 5. april 2001. Fremmet av Justis- og politidepartementet.</dd><dt class="refid">RefID</dt><dd class="refid">lov/2001-06-01-27</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 9. juni 1961 nr. 1 om skytevåpen og ammunisjon m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-06-01-27" id="dokument"><h1>Lov om endringer i lov 9. juni 1961 nr. 1 om skytevåpen og ammunisjon m.v.</h1><section class="section" data-name="kapI" id="kapittel-1" data-lovdata-URL="LTI/lov/2001-06-01-27/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 9. juni 1961 nr. 1 om skytevåpen og ammunisjon m.v. gjøres følgende endringer:</article> <article class="defaultP" margin-top="true">§ 27 b annet og nytt tredje ledd skal lyde:</article><article class="legalP" id="kapittel-1-ledd-2">Skytevåpen må ikke uten aktverdig grunn has med på offentlig sted.</article><article class="legalP" id="kapittel-1-ledd-3">Bestemmelsen i annet ledd gjelder også luft- og fjærvåpen, våpenetterligninger som lett kan forveksles med skytevåpen, og skytevåpen som etter § 1 annet ledd er gjort varig ubrukbart.</article> <article class="defaultP" margin-top="true">§ 31 nytt fjerde ledd skal lyde:</article><article class="legalP" id="kapittel-1-ledd-4">Kongen kan bestemme at det skal opprettes et sentralt våpenregister og fastsette regler for føringen av dette, herunder at registeret skal føres ved hjelp av elektroniske hjelpemidler. Alle opplysninger i et slikt sentralt databasert våpenregister kan unntas fra offentlighet.</article> <article class="defaultP" margin-top="true">§ 31 nytt femte ledd skal lyde:</article><article class="legalP" id="kapittel-1-ledd-5">Departementets myndighet etter loven her kan legges til Politidirektoratet. Departementet bestemmer hvilken myndighet og hvilke oppgaver som skal legges til Politidirektoratet.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-6">Den som forsettlig eller grovt uaktsomt overtrer bestemmelser gitt i eller i medhold av denne lov, straffes med bøter eller fengsel i inntil 3 måneder, hvis ikke overtredelsen rammes av et strengere straffebud. Gjelder overtredelsen § 27 b annet ledd eller ulovlig innføring, avhendelse, erverv eller besittelse av skytevåpen eller ammunisjon, kan bøter eller fengsel i inntil 2 år anvendes.</article> <article class="defaultP" margin-top="true">Ny § 34 skal lyde:</article><article class="legalP" id="kapittel-1-ledd-7">Kongen kan bestemme at overtredelser av lovens § 7 første ledd, § 8 første ledd første punktum og § 13 første ledd første punktum ikke skal forfølges strafferettslig dersom den som har begått overtredelsen, gir underretning til politiet om overtredelsen i løpet av et nærmere angitt tidsrom fastsatt av Kongen.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-01-27/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra den tid Kongen bestemmer.</article></section></main></body></html>