<!DOCTYPE html><html lang="no"><head><title>Forskrift om tilskudd til driftsenheter og tamreinlag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-11-852</dd><dt class="dokid">DokumentID</dt><dd class="dokid">LTI/forskrift/2001-07-11-852</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-08-14-815</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2001-08-03</dd><dt class="journalNumber">Journalnummer</dt><dd class="journalNumber">2001-0924</dd><dt class="titleShort">Korttittel</dt><dd class="titleShort">Forskrift om tilskudd til tamreinlag</dd><dt class="title">Tittel</dt><dd class="title">Forskrift om tilskudd til driftsenheter og tamreinlag.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 11. juli 2001 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2001-07-11-852</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til driftsenheter og tamreinlag.<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Tilskuddsregistrerte driftsenheter</li><li>§ 4. Generelle vilkår for tilskudd</li><li>§ 5. Produksjonstilskudd</li><li>§ 6. Produktivitetskrav for produksjonstilskudd</li><li>§ 7. Kalveslaktetilskudd</li><li>§ 8. Tidligslaktetilskudd for Finnmark</li><li>§ 9. Driftstilskudd for Nordland og Troms</li><li>§ 10. Særlig ordning for driftsenheter under etablering</li><li>§ 11. Særlig ordning for distrikter/beitegrupper med felles slakteplan</li><li>§ 12. Ektefelletillegg</li><li>§ 13. Krav til søknad</li><li>§ 14. Saksbehandling</li><li>§ 15. Kontroll og avkortning/bortfall av tilskudd</li><li>§ 16. Klageadgang</li><li>§ 17. Dispensasjon</li><li>§ 18. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-11-852" id="dokument"><h1>Forskrift om tilskudd til driftsenheter og tamreinlag.</h1><article class="legalArticle" data-lovdata-URL="LTI/forskrift/2001-07-11-852/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddet skal bidra til å fremme en bærekraftig reindrift, kvalitet, produktivitet, heve inntekten samt virke utjevnende mellom enheter i næringen.</article></article><article class="legalArticle" data-lovdata-URL="LTI/forskrift/2001-07-11-852/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">I denne forskriften menes med<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>Sør-Trøndelag/Hedmark reinbeiteområde;</i> også Trollheimen,</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>reintall i vårflokk;</i> reintall per 1. april inneværende driftsår. For driftsenhet/tamreinlag hvor reindriftsforvaltningen har gjennomført og godkjent telling i inneværende driftsår, brukes korrigert reintall per 1. april,</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>simlerein;</i> vuonjal/vuenjel/kvige (simle 1-2 år), samt aldu/aaltoe og rotnu/rådtnoe (simle over 2 år),</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>avviklet driftsenhet;</i> driftsenhet som er under omstilling, innløst<sup class="footnotereference" data-footnotereferencevalue="1" data-unique-footnote-counter="1">1</sup> eller avviklet på annet grunnlag,</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>beitegruppe;</i> en gruppe driftsenheter (driftsgruppe/siida) innenfor samme reinbeitedistrikt som har reinen innenfor et felles areal i hele eller deler av grønnbeiteperioden,</article></article></li><li data-li-identifier="f." data-name="f."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>godkjent tap;</i> dokumentert tap av rein som etter søknad er godkjent av reindriftsagronomen. Kun tap som følge av ulykker, herunder påkjørsel, snøskred, raping, drukning, samt tap grunnet radioaktivitetstiltak, kan godkjennes. Tap som følge av nedslitte og/eller låste beiter godkjennes ikke, herunder også tap av rein som på grunn av avmagring ikke tåler svømming, driving eller generell flytting. I tvilstilfeller kan reindriftsagronomen kreve at skrotten undersøkes av veterinær,</article></article></li><li data-li-identifier="g." data-name="g."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>inntekt utenom reindriften;</i> brutto lønnsinntekt, næringsinntekt samt andre midler som mottas til livsopphold som ikke grunnes på egen reindrift, herunder omstillingslønn og ytelser fra folketrygden. Godtgjørelse for verv i reindriftsnæringen regnes som inntekt fra reindriften.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 17. juni 1999 nr. 731 for Reindriftens Utviklingsfond kapittel 5.</article></footer></article><article class="legalArticle" data-lovdata-URL="LTI/forskrift/2001-07-11-852/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddsregistrerte driftsenheter</span></h2><article class="legalP" id="paragraf-3-ledd-1">Driftsenhet som oppfyller minstekravet etter § 4 bokstav b, eller driftsenhet under etablering som slakter etter egen driftsplan, jf. § 10, skal stå oppført som tilskuddsregistrert driftsenhet hos Reindriftssjefen.</article><article class="legalP" id="paragraf-3-ledd-2">Driftsenhet som ikke oppfyller det til enhver tid gjeldende minstekrav, eventuelt egen driftsplan, jf. § 10, i noen av de tre foregående driftsår, skal i eget vedtak slettes fra registeret av reindriftsagronomen. Slettet driftsenhet kan ikke gjenregistreres før tre år er gått.</article><article class="legalP" id="paragraf-3-ledd-3">Dersom driftsenheten har oppfylt det til enhver tid gjeldende minstekrav i minst ett av de tre årene som den har vært slettet, skal driftsenheten gjenregistreres. Melding om reindrift for foregående driftsår regnes i denne sammenheng som søknad om tilskuddsregistrering.</article><article class="legalP" id="paragraf-3-ledd-4">Tidligere registrering følger automatisk driftsenheten ved overdragelse. Ved tildeling<sup class="footnotereference" data-footnotereferencevalue="1" data-unique-footnote-counter="1">1</sup> av ny driftsenhet blir driftsenheten automatisk registrert.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. lov om reindrift § 4.</article></footer></article><article class="legalArticle" data-lovdata-URL="LTI/forskrift/2001-07-11-852/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår for tilskudd</span></h2><article class="legalP" id="paragraf-4-ledd-1">For at tilskudd skal kunne innvilges etter denne forskriften må<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">driftsenheten ha oppfylt betingelsene for å være tilskuddsregistrert innen 31. mars foregående driftsår, jf. § 3,</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">driftsenheten/tamreinlaget ha oppfylt et minstekrav til produksjon på 1.200 kg dokumentert slakteuttak ved registrert slakteribedrift eller andre aktører som foretar slakt av rein i inneværende driftsår.<sup class="footnotereference" data-footnotereferencevalue="1" data-unique-footnote-counter="1">1</sup> Fra minstekravet kan det gjøres fradrag for <ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-2-ledd-1-punkt-1"><article class="legalP" id="paragraf-4-ledd-1-punkt-2-ledd-1-punkt-1-ledd-1">rovvilttap fra foregående driftsår som er erstattet,</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2-ledd-1-punkt-2"><article class="legalP" id="paragraf-4-ledd-1-punkt-2-ledd-1-punkt-2-ledd-1">andre godkjente tap<sup class="footnotereference" data-footnotereferencevalue="2" data-unique-footnote-counter="4">2</sup> fra inneværende driftsår,</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-2-ledd-1-punkt-3"><article class="legalP" id="paragraf-4-ledd-1-punkt-2-ledd-1-punkt-3-ledd-1">solgte livdyr fra inneværende driftsår, godkjent av reindriftsagronomen og inntatt i distriktsplan<sup class="footnotereference" data-footnotereferencevalue="3" data-unique-footnote-counter="5">3</sup> i kjøpers distrikt,</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-2-ledd-1-punkt-4"><article class="legalP" id="paragraf-4-ledd-1-punkt-2-ledd-1-punkt-4-ledd-1">dokumentert uttak fra inneværende driftsår av slakterein og/eller levende rein til forsknings- og/eller undervisningsformål, samt slakterein til bryllupsformål. Uttaket skal være godkjent av reindriftsagronomen etter søknad,</article></article></li><li data-li-identifier="5." data-name="5."><article class="listArticle" id="paragraf-4-ledd-1-punkt-2-ledd-1-punkt-5"><article class="legalP" id="paragraf-4-ledd-1-punkt-2-ledd-1-punkt-5-ledd-1">slakt av inntil 10 rein per driftsenhet for lokal omsetning. Uttaket skal være dokumentert av reindriftsagronomen eller offentlig myndighet godkjent av Reindriftsagronomen.</article></article></li></ul></article><article class="legalP" id="paragraf-4-ledd-1-punkt-2-ledd-2">Ved vektberegning av erstattede rovvilttap, andre godkjente tap, godkjent solgte livdyr og godkjent uttak av levende rein skal 110% av gjennomsnittlig slaktevekt per dyregruppe per distrikt/beitegruppe<sup class="footnotereference" data-footnotereferencevalue="4" data-unique-footnote-counter="6">4</sup> /tamreinlag legges til grunn. Gjennomsnittsvekt skal beregnes på grunnlag av dokumentert slakteuttak fra de tre foregående driftsårene,</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">driftsenheten ha under 600 rein, eventuelt under fastsatt høyeste reintall, per 31. mars inneværende driftsår. Avgang av rein som overstiger disse grensene ved siste pålagte telling i driftsåret må dokumenteres og godkjennes av reindriftsagronomen,</article></article></li><li data-li-identifier="d." data-name="d."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">driftsenhetsinnehaver være aktiv reindriftsutøver.<sup class="footnotereference" data-footnotereferencevalue="5" data-unique-footnote-counter="7">5</sup> For felles driftsenhet<sup class="footnotereference" data-footnotereferencevalue="6" data-unique-footnote-counter="8">6</sup> gjelder dette minst én ektefelle,</article></article></li><li data-li-identifier="e." data-name="e."><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">driftsenhetsinnehaver ikke ha alderspensjon etter folketrygdlovens regler per 31. mars inneværende driftsår. For felles driftsenhet<sup class="footnotereference" data-footnotereferencevalue="6" data-unique-footnote-counter="8">6</sup> og/eller driftsenhet som er berettiget ektefelletillegg etter § 12, gjelder dette yngste ektefelle,</article></article></li><li data-li-identifier="f." data-name="f."><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">driftsenheten/tamreinlaget utøve en reindrift som er i samsvar med de til enhver tid gjeldende lover og forskrifter for næringen<i>,</i> herunder pålagt telling.</article></article></li></ul></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. gjeldende forskrift om rapportering av slaktet rein.</article><article class="footnote" data-name="2" data-unique-footnote-counter="4"><span class="footnoteLabel">2</span> Jf. § 2 bokstav f.</article><article class="footnote" data-name="3" data-unique-footnote-counter="5"><span class="footnoteLabel">3</span> Jf. lov om reindrift § 8a.</article><article class="footnote" data-name="4" data-unique-footnote-counter="6"><span class="footnoteLabel">4</span> Jf. § 2 bokstav e.</article><article class="footnote" data-name="5" data-unique-footnote-counter="7"><span class="footnoteLabel">5</span> Jf. lov om reindrift § 20 annet ledd.</article><article class="footnote" data-name="6" data-unique-footnote-counter="8"><span class="footnoteLabel">6</span> Jf. lov om reindrift § 4 annet ledd.</article></footer></article><article class="legalArticle" data-lovdata-URL="LTI/forskrift/2001-07-11-852/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Produksjonstilskudd</span></h2><article class="legalP" id="paragraf-5-ledd-1">Produksjonstilskudd kan innvilges til driftsenheter i Sør-Trøndelag/Hedmark,<sup class="footnotereference" data-footnotereferencevalue="1" data-unique-footnote-counter="1">1</sup> Nord-Trøndelag, Vest- og Øst-Finnmark reinbeiteområder, samt til tamreinlagene.</article><article class="legalP" id="paragraf-5-ledd-2">For å oppnå produksjonstilskudd må driftsenheten/tamreinlaget oppfylle produktivitetskrav etter § 6. Særlige ordninger følger av § 10 og § 11.</article><article class="legalP" id="paragraf-5-ledd-3">Produksjonstilskuddet utgjør et fast beløp på kr 50.000,- per driftsenhet. For tamreinlag ytes produksjonstilskuddet som fullt tilskudd per 600 rein, med et lineært økende tillegg per rein ut over 600.</article><footer class="footnotes"><article class="footnote" data-name="1" data-unique-footnote-counter="9"><span class="footnoteLabel">1</span> Jf. § 2 bokstav a.</article></footer></article><article class="legalArticle" data-lovdata-URL="LTI/forskrift/2001-07-11-852/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Produktivitetskrav for produksjonstilskudd</span></h2><article class="legalP" id="paragraf-6-ledd-1">Produktivitetskravet skal beregnes som antall kg slakt per rein i vårflokk.<sup class="footnotereference" data-footnotereferencevalue="1" data-unique-footnote-counter="1">1</sup> I driftsenhet som har rein til bevoktning for enhet(er) som er avviklet,<sup class="footnotereference" data-footnotereferencevalue="2" data-unique-footnote-counter="4">2</sup> kan inntil 30 rein per avviklet enhet trekkes fra reintallet i vårflokk ved beregning av produktivitet.</article><article class="legalP" id="paragraf-6-ledd-2">I produktivitetskravet medregnes dokumentert slakteuttak ved registrert slakteri,<sup class="footnotereference" data-footnotereferencevalue="3" data-unique-footnote-counter="5">3</sup> rein dokumentert slaktet av andre aktører,<sup class="footnotereference" data-footnotereferencevalue="4" data-unique-footnote-counter="6">4</sup> rein som det kan gjøres fradrag for i minstekravet etter § 4 bokstav b, samt 600 kg udokumentert slakteuttak.</article><article class="legalP" id="paragraf-6-ledd-3">For driftsenheter i Sør-Trøndelag/Hedmark<sup class="footnotereference" data-footnotereferencevalue="5" data-unique-footnote-counter="7">5</sup> og Nord-Trøndelag reinbeiteområder, samt for tamreinlagene, er produktivitetskravet satt til 11,5 kg per rein i vårflokk.</article><article class="legalP" id="paragraf-6-ledd-4">For driftsenheter i Vest- og Øst-Finnmark reinbeiteområder er produktivitetskravet satt til 9,5 kg per rein i vårflokk.</article><footer class="footnotes"><article class="footnote" data-name="1" data-unique-footnote-counter="10"><span class="footnoteLabel">1</span> Jf. § 2 bokstav b.</article><article class="footnote" data-name="2" data-unique-footnote-counter="11"><span class="footnoteLabel">2</span> Jf. § 2 bokstav d.</article><article class="footnote" data-name="3" data-unique-footnote-counter="12"><span class="footnoteLabel">3</span> Jf. gjeldende forskrift om rapportering av slaktet rein kapittel 2.</article><article class="footnote" data-name="4" data-unique-footnote-counter="13"><span class="footnoteLabel">4</span> Jf. gjeldende forskrift om rapportering av slaktet rein kapittel 3.</article><article class="footnote" data-name="5" data-unique-footnote-counter="14"><span class="footnoteLabel">5</span> Jf. § 2 bokstav a.</article></footer></article><article class="legalArticle" data-lovdata-URL="LTI/forskrift/2001-07-11-852/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Kalveslaktetilskudd</span></h2><article class="legalP" id="paragraf-7-ledd-1">Kalveslaktetilskudd kan innvilges til driftsenheter i Sør-Trøndelag/Hedmark,<sup class="footnotereference" data-footnotereferencevalue="1" data-unique-footnote-counter="1">1</sup> Nord-Trøndelag, Vest- og Øst-Finnmark reinbeiteområder, samt til tamreinlagene.</article><article class="legalP" id="paragraf-7-ledd-2">For å oppnå kalveslaktetilskudd må driftsenhetene oppfylle vilkårene for produksjonstilskudd, jf. § 6, eventuelt § 10 eller § 11. Det gis også kalveslaktetilskudd for kalver som tapes som følge av radioaktivitetstiltak<sup>2</sup> .</article><article class="legalP" id="paragraf-7-ledd-3">Kalveslaktetilskuddet utgjør kr 225,- per kalv slaktet ved registrerte slakteribedrifter eller hos andre aktører som foretar rapportering av slaktet rein.<sup class="footnotereference" data-footnotereferencevalue="3" data-unique-footnote-counter="5">3</sup></article><footer class="footnotes"><article class="footnote" data-name="1" data-unique-footnote-counter="15"><span class="footnoteLabel">1</span> Jf. § 2 bokstav a.</article><article class="footnote" data-name="2" data-unique-footnote-counter="16"><span class="footnoteLabel">2</span> Jf. gjeldende forskrift om kompensasjon for tiltak vedrørende radioaktivitet i reinkjøtt.</article><article class="footnote" data-name="3" data-unique-footnote-counter="17"><span class="footnoteLabel">3</span> Jf. gjeldende forskrift om rapportering av slaktet rein.</article></footer></article><article class="legalArticle" data-lovdata-URL="LTI/forskrift/2001-07-11-852/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Tidligslaktetilskudd for Finnmark</span></h2><article class="legalP" id="paragraf-8-ledd-1">Tidligslaktetilskudd kan innvilges til driftsenheter i Vest- og Øst-Finnmark reinbeiteområder. Dette tilskuddet innvilges i tillegg til eventuelt kalveslaktetilskudd, jf. § 7.</article><article class="legalP" id="paragraf-8-ledd-2">Det gis tidligslaktetilskudd for rein som tas ut til slaktedyr innenfor eget sommerbeitedistrikt og innenfor lovlig beitetid.<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-8-ledd-3">Tidligslaktetilskudd kan, med Reindriftssjefens samtykke, gis til driftsenheter som flytter fra sommerbeite og deretter innen 7 dager foretar slakteuttak. Reindriftssjefens samtykke må innhentes skriftlig og senest før flytting skal foretas. Samtykke skal inneholde dato for tidligste innflytting til distrikt 17/18 eller 30/31.</article><article class="legalP" id="paragraf-8-ledd-4">For at tidligslaktetilskudd kan innvilges må driftsenheten oppfylle vilkårene for produksjonstilskudd, jf. § 6, eventuelt § 10 eller § 11.</article><article class="legalP" id="paragraf-8-ledd-5">Tidligslaktetilskuddet utgjør kr 10,- per kg slakt ved slakting foretatt av registrerte slakteribedrifter eller andre aktører som foretar rapportering av slaktet rein.<sup class="footnotereference" data-footnotereferencevalue="2" data-unique-footnote-counter="4">2</sup></article><footer class="footnotes"><article class="footnote" data-name="1" data-unique-footnote-counter="18"><span class="footnoteLabel">1</span> Jf. lov om reindrift § 2 annet ledd.</article><article class="footnote" data-name="2" data-unique-footnote-counter="19"><span class="footnoteLabel">2</span> Jf. gjeldende forskrift om rapportering av slaktet rein.</article></footer></article><article class="legalArticle" data-lovdata-URL="LTI/forskrift/2001-07-11-852/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Driftstilskudd for Nordland og Troms</span></h2><article class="legalP" id="paragraf-9-ledd-1">Driftstilskudd kan innvilges til driftsenheter i Nordland og Troms reinbeiteområder.</article><article class="legalP" id="paragraf-9-ledd-2">For å oppnå driftstilskudd må driftsenhetene slakte minst 80% av det totale antall slaktedyr innen 31. januar inneværende driftsår. Rein som er tatt ut til slakt, men som på grunn av radioaktivitetstiltak ikke kan slaktes innen 31. januar inneværende driftsår, regnes som slaktet innen denne fristen.</article><article class="legalP" id="paragraf-9-ledd-3">Driftstilskuddet utgjør et fast beløp på kr 80.000,- per driftsenhet.</article></article><article class="legalArticle" data-lovdata-URL="LTI/forskrift/2001-07-11-852/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Særlig ordning for driftsenheter under etablering</span></h2><article class="legalP" id="paragraf-10-ledd-1">Som driftsenhet under etablering regnes nyopprettet driftsenhet<sup class="footnotereference" data-footnotereferencevalue="1" data-unique-footnote-counter="1">1</sup> som har en driftsplan som inngår i distriktsplan<sup>2</sup> . Ved overdragelse<sup class="footnotereference" data-footnotereferencevalue="3" data-unique-footnote-counter="5">3</sup> kan driftsenhet betraktes som under etablering dersom den fremstår som en reell nyetablering. Det skal her legges vekt på om overdragelsen er et ledd i en generasjonsveksling. Driftsenheter som har vært under omstilling omfattes ikke av denne bestemmelse.</article><article class="legalP" id="paragraf-10-ledd-2">For driftsenheter som etableres i inneværende driftsår, gjelder kravet om tilskuddsregistrering, jf. § 4 bokstav a, per 31. mars inneværende driftsår.</article><article class="legalP" id="paragraf-10-ledd-3">En driftsenhet regnes som under etablering fra tidspunktet for opprettelse/overdragelse til og med tredje påfølgende driftsår.</article><article class="legalP" id="paragraf-10-ledd-4">Driftsenhet under etablering kan oppnå tilskudd etter § 5, § 7, § 8 og § 12 dersom slakteuttaket er i henhold til driftsplan godkjent av reindriftsagronomen.</article><footer class="footnotes"><article class="footnote" data-name="1" data-unique-footnote-counter="20"><span class="footnoteLabel">1</span> Jf. lov om reindrift § 4 første ledd første punktum.</article><article class="footnote" data-name="2" data-unique-footnote-counter="21"><span class="footnoteLabel">2</span> Jf. lov om reindrift § 8a.</article><article class="footnote" data-name="3" data-unique-footnote-counter="22"><span class="footnoteLabel">3</span> Jf. lov om reindrift § 4 første ledd annet punktum.</article></footer></article><article class="legalArticle" data-lovdata-URL="LTI/forskrift/2001-07-11-852/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Særlig ordning for distrikter/beitegrupper med felles slakteplan</span></h2><article class="legalP" id="paragraf-11-ledd-1">For å komme inn under ordningen må distriktsstyret, eventuelt beitegruppen,<sup class="footnotereference" data-footnotereferencevalue="1" data-unique-footnote-counter="1">1</sup> fastsette en felles plan for en samlet oppfylling av slaktekrav. Av slakteplanen skal det framgå hvordan distriktet/beitegruppen som helhet vil fordele det felles slaktekravet mellom driftsenhetene. Det felles slaktekrav er summen av de tilskuddsregistrerte driftsenhetenes individuelle slaktekrav.<sup class="footnotereference" data-footnotereferencevalue="2" data-unique-footnote-counter="4">2</sup></article><article class="legalP" id="paragraf-11-ledd-2">Felles slakteplan skal sendes til reindriftsagronomen innen 1. november for godkjenning. Dersom felles slakteplan ikke godkjennes, faller alle driftsenhetene utenfor denne ordningen og må i stedet oppfylle ordinære vilkår.</article><article class="legalP" id="paragraf-11-ledd-3">Dersom distriktet/beitegruppen som helhet oppfyller godkjent felles slakteplan, ytes produksjons-/driftstilskudd til alle driftsenheter i distriktet/beitegruppen som oppfyller generelle krav i § 4. Det stilles videre ikke krav om at reintallet per 31. mars inneværende driftsår skal være under 600.<sup class="footnotereference" data-footnotereferencevalue="3" data-unique-footnote-counter="5">3</sup></article><article class="legalP" id="paragraf-11-ledd-4">Dersom distriktet/beitegruppen som helhet ikke oppfyller slaktekravene i godkjent felles slakteplan, ytes ikke driftsenhetene i distriktet/beitegruppen produksjonstilskudd etter denne paragraf. Driftsenhet(er) som ikke tilpasser seg den felles slakteplanen for distriktet/beitegruppen er ikke berettiget til tilskudd etter denne forskriften.</article><article class="legalP" id="paragraf-11-ledd-5">Driftsenheter under etablering<sup class="footnotereference" data-footnotereferencevalue="4" data-unique-footnote-counter="6">4</sup> og driftsenheter som ikke er tilskuddsregistrert<sup class="footnotereference" data-footnotereferencevalue="5" data-unique-footnote-counter="7">5</sup> omfattes ikke av denne paragraf.</article><footer class="footnotes"><article class="footnote" data-name="1" data-unique-footnote-counter="23"><span class="footnoteLabel">1</span> Jf. § 2 bokstav e.</article><article class="footnote" data-name="2" data-unique-footnote-counter="24"><span class="footnoteLabel">2</span> Jf. § 4 bokstav b og § 6 eventuelt § 9, eller gjeldende forskrift om tillegg til forskrift om tilskudd til driftsenheter og tamreinlag.</article><article class="footnote" data-name="3" data-unique-footnote-counter="25"><span class="footnoteLabel">3</span> Jf. § 4 bokstav c.</article><article class="footnote" data-name="4" data-unique-footnote-counter="26"><span class="footnoteLabel">4</span> Jf. § 10.</article><article class="footnote" data-name="5" data-unique-footnote-counter="27"><span class="footnoteLabel">5</span> Jf. § 3.</article></footer></article><article class="legalArticle" data-lovdata-URL="LTI/forskrift/2001-07-11-852/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ektefelletillegg</span></h2><article class="legalP" id="paragraf-12-ledd-1">Der begge ektefeller utøver aktiv reindrift,<sup class="footnotereference" data-footnotereferencevalue="1" data-unique-footnote-counter="1">1</sup> skal det innvilges et eget ektefelletilskudd.<sup class="footnotereference" data-footnotereferencevalue="2" data-unique-footnote-counter="4">2</sup> Det er ikke et vilkår at begge ektefellene har eget merke. For å oppnå dette tilskuddet må driftsenheten være tilskuddsberettiget etter § 5, § 9, § 10 eller § 11.</article><article class="legalP" id="paragraf-12-ledd-2">Tilskuddet avkortes lineært dersom én av ektefellene ved siste ligningsoppgjør hadde en brutto inntekt utenom reindriften<sup class="footnotereference" data-footnotereferencevalue="2" data-unique-footnote-counter="4">2</sup> fra kr 100.000,- til kr 150.000,-. Tilskuddet faller helt bort ved mer enn kr 150.000,- i slik inntekt.</article><footer class="footnotes"><article class="footnote" data-name="1" data-unique-footnote-counter="28"><span class="footnoteLabel">1</span> Jf. lov om reindrift § 20 annet ledd.</article><article class="footnote" data-name="2." data-unique-footnote-counter="29"><span class="footnoteLabel">2.</span> Jf. § 2 bokstav g.</article></footer></article><article class="legalArticle" data-lovdata-URL="LTI/forskrift/2001-07-11-852/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Krav til søknad</span></h2><article class="legalP" id="paragraf-13-ledd-1">Søknad om tilskudd for alle delordningene skal sendes samlet på særskilt skjema<sup class="footnotereference" data-footnotereferencevalue="1" data-unique-footnote-counter="1">1</sup> til reinbeitedistriktets styre innen 1. april. Distriktsstyret skal behandle søknaden og sende den videre til reindriftsagronomen innen 15. april. Søknad som kommer inn etter søknadsfristen kan avvises.</article><article class="legalP" id="paragraf-13-ledd-2">Som vedlegg til søknaden kreves dokumentasjon på slakteuttak i form av slaktebilag fra registrerte slakteribedrifter, samt dokumentasjon på erstattet rovdyrtap og andre godkjente tap.<sup class="footnotereference" data-footnotereferencevalue="2" data-unique-footnote-counter="4">2</sup></article><article class="legalP" id="paragraf-13-ledd-3">Ved søknad om ektefelletillegg etter § 12 kan reindriftsagronomen be om nødvendige opplysninger om inntektsforhold.</article><footer class="footnotes"><article class="footnote" data-name="1" data-unique-footnote-counter="30"><span class="footnoteLabel">1</span> Jf. gjeldende forskrift om melding om reindrift.</article><article class="footnote" data-name="2" data-unique-footnote-counter="31"><span class="footnoteLabel">2</span> Jf. § 2 bokstav f.</article></footer></article><article class="legalArticle" data-lovdata-URL="LTI/forskrift/2001-07-11-852/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Saksbehandling</span></h2><article class="legalP" id="paragraf-14-ledd-1">Reindriftsagronomen avgjør søknaden. Reindriftssjefen anviser tilskuddet til utbetaling. Tilskuddet utbetales samlet til driftsenhetens innehaver.</article><article class="legalP" id="paragraf-14-ledd-2">For felles driftsenhet<sup class="footnotereference" data-footnotereferencevalue="1" data-unique-footnote-counter="1">1</sup> og/eller driftsenhet som er berettiget ektefelletillegg etter § 12, kan det samlede beløpet deles likt mellom ektefellene og utbetales hver enkelt.</article><footer class="footnotes"><article class="footnote" data-name="1" data-unique-footnote-counter="32"><span class="footnoteLabel">1</span> Jf. lov om reindrift § 4 annet ledd.</article></footer></article><article class="legalArticle" data-lovdata-URL="LTI/forskrift/2001-07-11-852/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll og avkortning/bortfall av tilskudd</span></h2><article class="legalP" id="paragraf-15-ledd-1">Reindriftsagronomen kan avkorte eller nekte tilskudd dersom søkeren<ul class="defaultList"><li data-li-identifier="a." data-name="a."><article class="listArticle" id="paragraf-15-ledd-1-punkt-1"><article class="legalP" id="paragraf-15-ledd-1-punkt-1-ledd-1">har gitt uriktige opplysninger i søknaden,</article></article></li><li data-li-identifier="b." data-name="b."><article class="listArticle" id="paragraf-15-ledd-1-punkt-2"><article class="legalP" id="paragraf-15-ledd-1-punkt-2-ledd-1">for øvrig ikke har fulgt gjeldende lover og forskrifter for næringen, herunder brudd på beitetidsbestemmelser og manglende tilrettelegging for pålagt telling.</article></article></li></ul></article><article class="legalP" id="paragraf-15-ledd-2">Reindriftsagronomen kan kreve hele eller deler av tilskuddet tilbakebetalt dersom vesentlige forutsetninger for tilskuddet, herunder avvikende reintallsopplysninger, viser seg ikke å være oppfylt.</article></article><article class="legalArticle" data-lovdata-URL="LTI/forskrift/2001-07-11-852/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Klageadgang</span></h2><article class="legalP" id="paragraf-16-ledd-1">Reindriftsagronomens vedtak etter denne forskriften kan påklages til Reindriftssjefen etter forvaltningslovens regler.</article></article><article class="legalArticle" data-lovdata-URL="LTI/forskrift/2001-07-11-852/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h2><article class="legalP" id="paragraf-17-ledd-1">Det kan ikke dispenseres fra denne forskriften.</article></article><article class="legalArticle" data-lovdata-URL="LTI/forskrift/2001-07-11-852/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h2><article class="legalP" id="paragraf-18-ledd-1">Denne forskriften trer i kraft straks. Samtidig oppheves forskrift om tilskudd til driftsenheter og tamreinlag av 14. august 2000 nr. 815.</article></article></main></body></html>