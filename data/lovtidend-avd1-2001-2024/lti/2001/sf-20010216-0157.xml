<!DOCTYPE html><html lang="no"><head><title>Forskrift om etableringslån fra Den Norske Stats Husbank.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-16-157</dd><dt class="dokid">DokumentID</dt><dd class="dokid">LTI/forskrift/2001-02-16-157</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-12-20-1132</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-03-01-3/§1</li><li>lov/1946-03-01-3/§26</li></ul></dd><dt class="dateOfPublication">Kunngjort</dt><dd class="dateOfPublication">2001-03-02</dd><dt class="journalNumber">Journalnummer</dt><dd class="journalNumber">2001-0207</dd><dt class="titleShort">Korttittel</dt><dd class="titleShort">Forskrift om etableringslån fra Husbanken</dd><dt class="title">Tittel</dt><dd class="title">Forskrift om etableringslån fra Den Norske Stats Husbank.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 16. februar 2001 med hjemmel i lov av 1. mars 1946 nr. 3 om Den Norske Stats Husbank § 1 og § 26.</dd><dt class="refid">RefID</dt><dd class="refid">forskrift/2001-02-16-157</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om etableringslån fra Den Norske Stats Husbank.<ul class="tocSubUl"><li>§ 1. Formål</li><li>§ 2. Hvem som kan få etableringslån</li><li>§ 3. Hva det kan gis lån til</li><li>§ 4. Låneutmåling</li><li>§ 5. Sikkerhet for lånet</li><li>§ 6. Rente- og avdragsvilkår</li><li>§ 7. Særlige bestemmelser</li><li>§ 8. Nærmere retningslinjer</li><li>§ 9. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-16-157" id="dokument"><h1>Forskrift om etableringslån fra Den Norske Stats Husbank.</h1><article class="legalArticle" data-lovdata-URL="LTI/forskrift/2001-02-16-157/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Etableringslån skal medvirke til at husstander med boligetableringsproblemer skal få muligheter til å skaffe seg nøkterne boliger.</article></article><article class="legalArticle" data-lovdata-URL="LTI/forskrift/2001-02-16-157/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem som kan få etableringslån</span></h2><article class="legalP" id="paragraf-2-ledd-1">Lån kan gis til:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Kommuner <ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-1"><article class="legalP" id="paragraf-2-ledd-1-punkt-1-ledd-1-punkt-1-ledd-1">til innskuddsfrie kommunale utleieboliger</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-2"><article class="legalP" id="paragraf-2-ledd-1-punkt-1-ledd-1-punkt-2-ledd-1">til videreutlån til selskaper, stiftelser o.l. til innskuddsfrie utleieboliger</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-1-ledd-1-punkt-3"><article class="legalP" id="paragraf-2-ledd-1-punkt-1-ledd-1-punkt-3-ledd-1">til videreutlån til enkeltpersoner</article></article></li></ul></article><article class="legalP" id="paragraf-2-ledd-1-punkt-1-ledd-2">Ved videreutlån til enkeltpersoner fastsetter kommunene selv nærmere regler for behovsprøving. Reglene skal godkjennes av Husbanken.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Borettslag, til refinansiering av felleslån i private finansieringsinstitusjoner.</article></article></li></ul></article></article><article class="legalArticle" data-lovdata-URL="LTI/forskrift/2001-02-16-157/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hva det kan gis lån til</span></h2><article class="legalP" id="paragraf-3-ledd-1">Lån kan gis til:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">toppfinansiering ved <ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1-ledd-1-punkt-1"><article class="legalP" id="paragraf-3-ledd-1-punkt-1-ledd-1-punkt-1-ledd-1">oppføring av nye boliger</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-1-ledd-1-punkt-2"><article class="legalP" id="paragraf-3-ledd-1-punkt-1-ledd-1-punkt-2-ledd-1">kjøp av brukte boliger</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-1-ledd-1-punkt-3"><article class="legalP" id="paragraf-3-ledd-1-punkt-1-ledd-1-punkt-3-ledd-1">utbedring av boliger</article></article></li></ul></article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">refinansiering av dyre boliglån i private finansieringsinstitusjoner.</article></article></li></ul></article></article><article class="legalArticle" data-lovdata-URL="LTI/forskrift/2001-02-16-157/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Låneutmåling</span></h2><article class="legalP" id="paragraf-4-ledd-1">Lån fra Husbanken til kommunene og borettslag utmåles etter retningslinjer fastsatt av Husbanken.</article><article class="legalP" id="paragraf-4-ledd-2">Lån fra kommuner til enkeltpersoner mv. utmåles etter regler fastsatt av den enkelte kommune på bakgrunn av retningslinjer fastsatt av Husbanken.</article></article><article class="legalArticle" data-lovdata-URL="LTI/forskrift/2001-02-16-157/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhet for lånet</span></h2><article class="legalP" id="paragraf-5-ledd-1">Lån til kommuner gis uten pantesikkerhet.</article><article class="legalP" id="paragraf-5-ledd-2">Kommunen fastsetter selv hvilken sikkerhet som skal kreves ved videreutlån fra kommunen. Lån til borettslag skal som hovedregel være sikret ved pant i den bebygde eiendom.</article></article><article class="legalArticle" data-lovdata-URL="LTI/forskrift/2001-02-16-157/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rente- og avdragsvilkår</span></h2><article class="legalP" id="paragraf-6-ledd-1">Rente- og avdragsvilkårene fastsettes av departementet og Husbanken etter retningslinjer vedtatt av Stortinget.</article><article class="legalP" id="paragraf-6-ledd-2">Som hovedregel skal samme vilkår gjelde for videre utlån fra kommunene som for Husbankens utlån. Kommunen kan sette lempeligere vilkår uten at dette får virkning for lånevilkårene mellom kommunen og Husbanken. Kommunen kan også tilby andre avdragsplaner med samme eller kortere nedbetalingstid enn det som gjelder for Husbankens utlån.</article></article><article class="legalArticle" data-lovdata-URL="LTI/forskrift/2001-02-16-157/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Særlige bestemmelser</span></h2><article class="legalP" id="paragraf-7-ledd-1">Stortinget bestemmer hvordan tap skal fordeles mellom kommunene og staten.</article></article><article class="legalArticle" data-lovdata-URL="LTI/forskrift/2001-02-16-157/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Nærmere retningslinjer</span></h2><article class="legalP" id="paragraf-8-ledd-1">Husbankens hovedstyre kan gi nærmere retningslinjer. Kommunene kan dessuten fastsette eget regelverk innenfor retningslinjene gitt av Husbankens hovedstyre.</article></article><article class="legalArticle" data-lovdata-URL="LTI/forskrift/2001-02-16-157/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article><article class="legalP" id="paragraf-9-ledd-2">Samtidig oppheves forskrift om etableringslån fra Den Norske Stats Husbank gitt av Kommunal- og regionaldepartementet (daværende Kommunal- og arbeidsdepartementet) 20. desember 1995 nr. 1132.</article></article></main></body></html>