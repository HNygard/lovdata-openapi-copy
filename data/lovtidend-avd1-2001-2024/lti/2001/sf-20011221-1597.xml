<!DOCTYPE html><html lang="no"><head><title>Forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1597</dd><dt class="dokid">DokumentID</dt><dd class="dokid">LTI/forskrift/2001-12-21-1597</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-08-05-625</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-68/§14</li><li>lov/2000-12-21-118</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="journalNumber">Journalnummer</dt><dd class="journalNumber">2001-1539</dd><dt class="titleShort">Korttittel</dt><dd class="titleShort">Forskrift om gebyrinnkreving, havbeite mv.</dd><dt class="title">Tittel</dt><dd class="title">Forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 21. desember 2001 med hjemmel i lov av 14. juni 1985 nr. 68 om oppdrett av fisk, skalldyr m.v. § 14 og lov av 21. desember 2000 nr. 118 om havbeite § 17.</dd><dt class="refid">RefID</dt><dd class="refid">forskrift/2001-12-21-1597</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.<ul class="tocSubUl"><li>§ 1. Virkeområde</li><li>§ 2. Gebyr til statskassen for søknader</li><li>§ 3. Gebyr til statskassen for andre oppgaver</li><li>§ 4. Frafall</li><li>§ 5. Innbetaling av gebyr</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1597" id="dokument"><h1>Forskrift om innkreving av gebyrer til statskassen for offentlige oppgaver i forbindelse med oppdretts- og havbeitevirksomhet.</h1><article class="legalArticle" data-lovdata-URL="LTI/forskrift/2001-12-21-1597/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for oppgaver som gjøres av offentlige myndigheter i henhold til lov av 14. juni 1985 nr. 68 om oppdrett av fisk, skalldyr m.v., og lov av 21. desember 2000 nr. 118 om havbeite.</article></article><article class="legalArticle" data-lovdata-URL="LTI/forskrift/2001-12-21-1597/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyr til statskassen for søknader</span></h2><article class="legalP" id="paragraf-2-ledd-1">For behandling av søknad etter lovene nevnt i § 1, skal søker betale gebyr til statskassen på kr 12.000,-.</article><article class="legalP" id="paragraf-2-ledd-2">For søknader som gjelder overføring av konsesjon til ny innehaver i allerede gitte konsesjoner, skal søker betale gebyr til statskassen på kr 8.000,-.</article></article><article class="legalArticle" data-lovdata-URL="LTI/forskrift/2001-12-21-1597/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gebyr til statskassen for andre oppgaver</span></h2><article class="legalP" id="paragraf-3-ledd-1">Virksomhet som omfattes av forskrift av 29. februar 1996 nr. 223 om produksjonsregulerende tiltak for oppdrett av matfisk laks og ørret skal betale gebyr med kr 3,- pr. tonn fôrkvote beregnet etter konsesjonens volum.</article></article><article class="legalArticle" data-lovdata-URL="LTI/forskrift/2001-12-21-1597/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Frafall</span></h2><article class="legalP" id="paragraf-4-ledd-1">Fiskeridirektøren kan frafalle gebyr etter § 2 og § 3 når særlige grunner foreligger. Vedtak om å opprettholde kravet på gebyr kan ikke påklages.</article></article><article class="legalArticle" data-lovdata-URL="LTI/forskrift/2001-12-21-1597/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Innbetaling av gebyr</span></h2><article class="legalP" id="paragraf-5-ledd-1">Gebyr for søknader må være innbetalt til statskassen før søknad tas under behandling. Dokumentasjon for at gebyret er betalt, skal vedlegges søknaden. Søknader som det ikke er betalt gebyr for, ansees som ikke fullstendig og vil bli returnert.</article><article class="legalP" id="paragraf-5-ledd-2">Gebyr for fôrkvote skal være innbetalt innen 30. april angjeldende år. Dokumentasjon for at gebyret er betalt skal vedlegges innsending av revisorbekreftet fôrregnskap for foregående år, jf. § 7 i forskrift om produksjonsregulerende tiltak.</article></article><article class="legalArticle" data-lovdata-URL="LTI/forskrift/2001-12-21-1597/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft 1. januar 2002.</article><article class="legalP" id="paragraf-6-ledd-2">Fra forskriftens ikrafttredelse gjøres følgende endringer i andre forskrifter:</article><article class="legalP" id="paragraf-6-ledd-3">Forskrift om innkreving av gebyr for behandling av søknader i forbindelse med oppdrettsvirksomhet fastsatt ved kgl.res. 5. august 1988 nr. 625 oppheves.</article></article></main></body></html>