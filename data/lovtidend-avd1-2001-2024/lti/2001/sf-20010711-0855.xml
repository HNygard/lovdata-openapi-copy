<!DOCTYPE html><html lang="no"><head><title>Forskrift om endring i forskrift for Reindriftens Utviklingsfond.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-11-855</dd><dt class="dokid">DokumentID</dt><dd class="dokid">LTI/forskrift/2001-07-11-855</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-17-731</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2001-08-03</dd><dt class="journalNumber">Journalnummer</dt><dd class="journalNumber">2001-0927</dd><dt class="titleShort">Korttittel</dt><dd class="titleShort">Endr. i forskrift for Reindriftens Utviklingsfond</dd><dt class="title">Tittel</dt><dd class="title">Forskrift om endring i forskrift for Reindriftens Utviklingsfond.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 11. juli 2001 med hjemmel i Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2001-07-11-855</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for Reindriftens Utviklingsfond.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-11-855" id="dokument"><h1>Forskrift om endring i forskrift for Reindriftens Utviklingsfond.</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-11-855/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. juni 1999 nr. 731 for Reindriftens Utviklingsfond gjøres følgende endringer:</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-2">Økonomisk støtte fra Reindriftens Utviklingsfond kan innvilges som tilskudd eller lån etter ordningene for<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">kjøp av livdyr, jf. kapittel 2,</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">gjeterhytter og øvrige reindriftsanlegg, herunder gjerder og slakteanlegg, jf. kapittel 3,</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">støtte ved omfattende tap av rein i ulykker, jf. kapittel 4,</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">innløsning av driftsenheter, jf. kapittel 5,</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">utdanningsstipend, jf. kapittel 6,</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">ekstra driftskostnader til reindriftstilbud i barnehager, jf. kapittel 7,</article></article></li><li data-li-identifier="g." data-name="g."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">tidligpensjon.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><article class="legalP" id="kapittel-1-ledd-3">Økonomisk støtte kan for øvrig innvilges til andre tiltak i samsvar med forskriftens formål, jf. § 1-1, herunder<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">markedsfremmende tiltak,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">sikring av reindriftens beiterett,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">andre praktiske tiltak innenfor reindriften, herunder transport av rein og konfliktforebyggende tiltak,</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">gjennomføring av strukturtiltak i distrikter med behov for tiltak for reintallstilpasning og ressursutnyttelse,<sup class="footnotereference" data-footnotereferencevalue="2" data-unique-footnote-counter="2">2</sup></article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">andre faglige tiltak til fremme for reindriften, herunder veiledning, kursvirksomhet, beitegransking, planlegging og avlstiltak,</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">utvikling av binæringer og formål av generell kulturell betydning for reindriftssamene.</article></article></li></ul></article><article class="legalP" id="kapittel-1-ledd-4">Videre er midler fra Reindriftens Utviklingsfond avsatt til enkelte øremerkede formål, herunder midler til forskning, forsøk, veiledning og kunnskapsformidling.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om tidligpensjon i reindriften av 9. desember 1999 nr. 1319.</article><article class="footnote" data-name="2" data-unique-footnote-counter="2"><span class="footnoteLabel">2</span> Se § 5-2.</article></footer> <article class="defaultP" margin-top="true">§ 5-1 – § 5-3 skal lyde:</article> <article class="defaultP" margin-top="true"><strong>§ 5-1.</strong> <i>Vilkår for innløsning</i></article><article class="legalP" id="kapittel-1-ledd-5">Driftsenheter i de reinbeitedistrikter som har store problemer med tilpasningen og utnyttelsen av ressursene kan bli innløst mot tilskudd etter denne ordningen. Driftsenheter som har mottatt omstillingslønn, eller som ikke er tilskuddsregistrert<sup class="footnotereference" data-footnotereferencevalue="1" data-unique-footnote-counter="1">1</sup> kan ikke innløses. Det kan gjøres unntak fra kravet om tilskuddsregistrering for distrikter hvor reintallet er betydelig lavere enn hva det er beitekapasitet til.</article><article class="legalP" id="kapittel-1-ledd-6">Ved avgjørelsen av om en driftsenhet skal innløses skal det legges vekt på om<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">innløsningen har betydning for reintallstilpasningen i distriktet,</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">innløsningen bidrar til en forbedring av ressursutnyttelsen i distriktet,</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">innløsningen bidrar til utvikling av en bærekraftig reindrift i distriktet.</article></article></li></ul></article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. gjeldende forskrift om tilskudd til driftsenheter og tamreinlag § 3.</article></footer> <article class="defaultP" margin-top="true"><strong>§ 5-2.</strong> <i>Begrensning</i></article><article class="legalP" id="kapittel-1-ledd-7">Styret for Reindriftens Utviklingsfond kan avslå søknader om innløsning ut fra fondets finansielle situasjon. Ved eventuell prioritering av søknader skal det legges vekt på kriteriene i § 5-1 annet ledd.</article> <article class="defaultP" margin-top="true"><strong>§ 5-3.</strong> <i>Særskilt om saksbehandling</i></article><article class="legalP" id="kapittel-1-ledd-8">Søknadene skal behandles samlet. Søknadsfristen for inneværende driftsår er 10. oktober.</article><article class="legalP" id="kapittel-1-ledd-9">Dersom det er restmidler etter den samlede søknadsbehandlingen, kan innløsning innvilges fortløpende innenfor de økonomiske rammer.</article> <article class="defaultP" margin-top="true">§ 6-1 skal lyde:</article><article class="legalP" id="kapittel-1-ledd-10">Utdanningsstipend kan innvilges til innehaver(e) av driftsenhet, ektefelle og deres barn. For driftsenhet som avvikles eller overdras kan muligheten for å motta stipend opprettholdes. Det kreves da sammenhengende utdanning som er påbegynt før eller i forbindelse med avviklingen/overdragelsen. Det kan også innvilges stipend til andre reineiere i driftsenheten, forutsatt at vedkommende har minst 20 rein i eget merke.</article><article class="legalP" id="kapittel-1-ledd-11">Søkeren må være under 45 år. For driftsenhet som avvikles gjelder ingen aldersgrense.</article><article class="legalP" id="kapittel-1-ledd-12">Utdanningen skal være ut over grunnskolen. Den skal videre være hovedbeskjeftigelse og eksamensrettet. Det skal ikke gis stipend til utdanning i kombinasjon med annet yrke enn reindrift, til etterutdanning ut over grunnutdanning i et yrke, eller til studier/kurs hvor det gis offentlig støtte i form av dagpenger eller lignende.</article><article class="legalP" id="kapittel-1-ledd-13">Det kan innvilges stipend for inntil fire års utdanning i videregående skole og for inntil seks års grunnutdanning ut over videregående skole (høyere utdanning).</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-11-855/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>