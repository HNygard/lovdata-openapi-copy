<!DOCTYPE html><html lang="no"><head><title>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-28-200</dd><dt class="dokid">DokumentID</dt><dd class="dokid">LTI/forskrift/2001-02-28-200</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-28, 2001-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-09-16-943</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-19-1099/§27</li><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2001-03-14</dd><dt class="journalNumber">Journalnummer</dt><dd class="journalNumber">2001-0256</dd><dt class="titleShort">Korttittel</dt><dd class="titleShort">Endr. i forskrift om sivilingeniør ved NTNU</dd><dt class="title">Tittel</dt><dd class="title">Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved NTNU 28. februar 2001 med hjemmel i forskrift av 19. juni 1997 nr. 1099 om eksamen ved Norges teknisk-naturvitenskapelige universitet § 27, jf. lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/2001-02-28-200</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).<ul class="tocSubUl"><li>I<ul class="tocSubUl"><li>§ 21. Karakterskala</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-28-200" id="dokument"><h1>Forskrift om endring i forskrift om graden sivilingeniør ved Norges teknisk-naturvitenskapelige universitet (NTNU).</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-28-200/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 16. september 1998 nr. 943 om graden sivilingeniør ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 10 punkt 10.3 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">10.3</span><span class="miscHeadline"><i>Oppflytting i årskurs og avdeling</i></span><article class="legalP" id="kapittel-1-punkt-1-ledd-1">En student kan ikke gjenstå med mer enn 3 emner fra det/de foregående årskurs for å bli flyttet opp til neste årskurs. De gjenstående 3 emner kan ikke utgjøre mer enn 10 vekttall. Gradsutvalget for sivilingeniørutdanningen kan i særlige tilfeller dispensere fra oppflyttingsreglene.</article><article class="legalP" id="kapittel-1-punkt-1-ledd-2">I de tilfeller hvor oppflytting fører til kollisjoner i de fastsatte eksamensplaner, vil det ikke kunne forlanges at eksamensdatoen blir forandret. I slike tilfeller vil studenten måtte utsette emnet i det høyeste årskurs til neste eksamensperiode.</article></article> <article class="defaultP" margin-top="true">§ 21 skal lyde:</article><article class="futureLegalArticle" data-name="§21" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Karakterskala</span></span><article class="marginIdArticle" id="kapittel-1-foreslåttparagraf-1-punkt-1"><span class="data-marginOriginalId">21.1</span><span class="miscHeadline"><i>Karakterskala</i></span><article class="legalP" id="kapittel-1-foreslåttparagraf-1-punkt-1-ledd-1">Det angis i studieplanen om emnene bedømmes med bokstavkarakter, bestått/ikke bestått eller fullført/ikke fullført.</article></article><article class="marginIdArticle" id="kapittel-1-foreslåttparagraf-1-punkt-2"><span class="data-marginOriginalId">21.2</span><span class="miscHeadline"><i>Delkarakter</i></span><article class="legalP" id="kapittel-1-foreslåttparagraf-1-punkt-2-ledd-1">Ved fastsetting av karakteren tas det, når det er angitt i Studiehåndboka, hensyn til utførte øvingsarbeider. Om karakteren i et emne fastsettes dels på grunnlag av prøver og dels på grunnlag av utførte øvingsarbeider, må karakteren ikke være dårligere enn E verken for eksamensprøve eller for øvingsarbeider for at eksamen i emnet skal være bestått.</article></article><article class="marginIdArticle" id="kapittel-1-foreslåttparagraf-1-punkt-3"><span class="data-marginOriginalId">21.3</span><span class="miscHeadline"><i>Uenighet ved sensur</i></span><article class="legalP" id="kapittel-1-foreslåttparagraf-1-punkt-3-ledd-1">Hvis sensorene ikke klarer å komme fram til enighet om en karakter ved bedømmelse av en skriftlig besvarelse eller et skriftlig arbeid, bedømmes besvarelsen og/eller arbeidet av en ny sensor.</article></article></article> <article class="defaultP" margin-top="true">§ 22 skal lyde:</article><article class="marginIdArticle" id="kapittel-1-punkt-2"><span class="data-marginOriginalId">22.1</span><span class="miscHeadline"><i>Fastsettelse av hovedkarakter</i></span><article class="legalP" id="kapittel-1-punkt-2-ledd-1">Karakteren beregnes som et veiet gjennomsnitt av tellende bokstavkarakter i de enkelte emner i kandidatens fagkrets.</article></article><article class="marginIdArticle" id="kapittel-1-punkt-3"><span class="data-marginOriginalId">22.2</span><span class="miscHeadline"><i>Krav for å få hovedkarakter</i></span><article class="legalP" id="kapittel-1-punkt-3-ledd-1">For å få beregnet hovedkarakter, må kandidaten ha fullført eksamen i emner på tilsammen 40 vekttall. Kandidater som ikke tilfredsstiller dette kravet, får beregnet gjennomsnittskarakter.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-02-28-200/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i § 10 trer i kraft straks, endringene i § 21 og § 22 trer i kraft 1. september 2001.</article></section></main></body></html>