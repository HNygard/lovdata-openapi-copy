<!DOCTYPE html><html lang="no"><head><title>Forskrift om gjennomføring av forskuddstrekk og påleggstrekk ved fiske og fangstvirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-05-565</dd><dt class="dokid">DokumentID</dt><dd class="dokid">LTI/forskrift/2001-06-05-565</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-06-05</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1952-11-21-2/§56</li><li>forskrift/1958-03-13-1</li></ul></dd><dt class="dateOfPublication">Kunngjort</dt><dd class="dateOfPublication">2001-06-08</dd><dt class="journalNumber">Journalnummer</dt><dd class="journalNumber">2001-0595</dd><dt class="titleShort">Korttittel</dt><dd class="titleShort">Forskrift om forskuddstrekk mv. ved fiske</dd><dt class="title">Tittel</dt><dd class="title">Forskrift om gjennomføring av forskuddstrekk og påleggstrekk ved fiske og fangstvirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 5. juni 2001 med hjemmel i lov av 21. november 1952 nr. 2 om betaling og innkreving av skatt § 56 og delegeringsvedtak av 13. mars 1958 nr. 1.</dd><dt class="refid">RefID</dt><dd class="refid">forskrift/2001-06-05-565</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av forskuddstrekk og påleggstrekk ved fiske og fangstvirksomhet.<ul class="tocSubUl"><li>I<ul class="tocSubUl"><li>Kapittel 1. Innledning<ul class="tocSubUl"><li>§ 1. Hvem som er arbeidsgiver</li></ul></li><li>Kapittel 2. Gjennomføring av forskuddstrekk i lotter og parter mv.<ul class="tocSubUl"><li>§ 2. Virkeområdet for bestemmelsene i kapittel 2</li><li>§ 3. Skattekort mv. Beregning av forskuddstrekk</li><li>§ 4. Lotter og parter som det skal foretas forskuddstrekk i</li><li>§ 5. Trekkgrunnlaget</li><li>§ 6. Tidspunktet for gjennomføring av forskuddstrekk i lott og part</li><li>§ 7. Forskuddstrekk i andre ytelser</li></ul></li><li>Kapittel 3. Gjennomføring av påleggstrekk i lotter og parter<ul class="tocSubUl"><li>§ 8. Virkeområdet for bestemmelsene i kapittel 3</li><li>§ 9. Pålegg om trekk i fartøypart eller redskapspart som ikke er gjenstand for forskuddstrekk</li><li>§ 10. Trekkgrunnlaget</li><li>§ 11. Tidspunktet for gjennomføring av påleggstrekk</li><li>§ 12. Hvor lenge trekkpålegget står ved makt</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-05-565" id="dokument"><h1>Forskrift om gjennomføring av forskuddstrekk og påleggstrekk ved fiske og fangstvirksomhet.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-05-565/KAPITTEL_1"><h2 data-text-align="center">I</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2001-06-05-565/KAPITTEL_1-1"><h3>Kapittel 1. Innledning</h3><article class="legalArticle" data-lovdata-URL="LTI/forskrift/2001-06-05-565/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Hvem som er arbeidsgiver</span></h4><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-1-paragraf-1-punkt-1"><article class="legalP" id="kapittel-1-kapittel-1-paragraf-1-punkt-1-ledd-1">Som arbeidsgiver regnes den som selv eller ved fullmektig utbetaler eller på annen måte gir oppgjør for lott eller part eller annen godtgjørelse eller ytelse som det skal foretas skattetrekk i (høvedsmann, rederi osv.).</article></article></li><li data-li-identifier="2." data-name="2."><article class="listArticle" id="kapittel-1-kapittel-1-paragraf-1-punkt-2"><article class="legalP" id="kapittel-1-kapittel-1-paragraf-1-punkt-2-ledd-1">Hvis et båtlag ikke har noen bestemt leder, har den som selger og får oppgjør for fangsten, samme plikter som høvedsmann.</article></article></li></ul></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2001-06-05-565/KAPITTEL_1-2"><h3>Kapittel 2. Gjennomføring av forskuddstrekk i lotter og parter mv.</h3><article class="legalArticle" data-lovdata-URL="LTI/forskrift/2001-06-05-565/§2" data-name="§2" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområdet for bestemmelsene i kapittel 2</span></h4><article class="legalP" id="kapittel-1-kapittel-2-paragraf-1-ledd-1">Bestemmelsene i dette kapittel gjelder for gjennomføring av forskuddstrekk etter skattebetalingsloven i lotter og parter (prosenter) ved fiske og fangstvirksomhet på sjøen og i arktiske områder, men ikke ved hvalfangstvirksomhet på sydlige breddegrader.</article></article><article class="legalArticle" data-lovdata-URL="LTI/forskrift/2001-06-05-565/§3" data-name="§3" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Skattekort mv. Beregning av forskuddstrekk</span></h4><article class="legalP" id="kapittel-1-kapittel-2-paragraf-2-ledd-1">Bestemmelsene i forskrift av 14. september 1956 nr. 9866 om gjennomføring av forskuddstrekk § 2 til § 5 om skattekort og trekktabeller og § 10 til § 15 om beregning av forskuddstrekk gjelder tilsvarende for gjennomføring av forskuddstrekk i lotter og parter ved fiske og fangstvirksomhet.</article></article><article class="legalArticle" data-lovdata-URL="LTI/forskrift/2001-06-05-565/§4" data-name="§4" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Lotter og parter som det skal foretas forskuddstrekk i</span></h4><article class="legalP" id="kapittel-1-kapittel-2-paragraf-3-ledd-1">Arbeidsgiveren skal foreta forskuddstrekk i lotter og parter som utbetales til aktive deltakere i fisket eller fangstvirksomheten, herunder høvedsmannen, og som er vederlag for arbeid eller for bruken av redskap som deltakeren holder. Forskuddstrekk skal likevel ikke foretas i lott eller part for bruken av not eller annen redskap når redskap av vedkommende slag tilhører fartøyet.</article></article><article class="legalArticle" data-lovdata-URL="LTI/forskrift/2001-06-05-565/§5" data-name="§5" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Trekkgrunnlaget</span></h4><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-2-paragraf-4-punkt-1"><article class="legalP" id="kapittel-1-kapittel-2-paragraf-4-punkt-1-ledd-1">Ved beregning av lotter og parter som det skal foretas forskuddstrekk i, skal alle inntekter av fisket eller fangsten medregnes. Også andre inntekter som går inn i lottoppgjøret, f.eks. av føring, slep og liknende, skal medtas ved beregningen.</article></article></li><li data-li-identifier="2." data-name="2."><article class="listArticle" id="kapittel-1-kapittel-2-paragraf-4-punkt-2"><article class="legalP" id="kapittel-1-kapittel-2-paragraf-4-punkt-2-ledd-1">Ved beregningen skal det gjøres fradrag for lagets driftsutgifter og utgifter til felles kosthold, når utgiftene er dekket av bruttoinntekten som fellesutgifter. Fradrag skal også gjøres for utgifter til felles kosthold som ikke er dekket som fellesutgifter for laget, men er avkortet i mannskapsparten (mannslottene), og for utbetalt vederlag for redskapstap som er dekket av samlet redskaps- eller mannskapspart. Fradrag skal ikke gjøres for utgifter til kost som den enkelte lottaker holder seg selv med, eller for lottakerens utgifter til redskapshold.</article></article></li><li data-li-identifier="3." data-name="3."><article class="listArticle" id="kapittel-1-kapittel-2-paragraf-4-punkt-3"><article class="legalP" id="kapittel-1-kapittel-2-paragraf-4-punkt-3-ledd-1">Ved beregning av trekkgrunnlaget skal det videre gjøres fradrag i lotten eller parten for: <ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-4-punkt-3-ledd-1-punkt-1"><article class="legalP" id="kapittel-1-kapittel-2-paragraf-4-punkt-3-ledd-1-punkt-1-ledd-1">Pensjonsinnskudd som arbeidsgiveren avkorter i lotten eller parten og som lottakeren vil ha krav på fradrag for ved ligningen etter skatteloven § 6-47 bokstav a og b.</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-4-punkt-3-ledd-1-punkt-2"><article class="legalP" id="kapittel-1-kapittel-2-paragraf-4-punkt-3-ledd-1-punkt-2-ledd-1">Underholdsbidrag som arbeidsgiveren trekker i lotten eller parten etter pålegg fra Trygdeetatens innkrevingssentral.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2001-06-05-565/§6" data-name="§6" id="kapittel-1-kapittel-2-paragraf-5"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Tidspunktet for gjennomføring av forskuddstrekk i lott og part</span></h4><article class="legalP" id="kapittel-1-kapittel-2-paragraf-5-ledd-1">Arbeidsgiveren skal beregne forskuddstrekk av lotten eller parten ved første lottoppgjør med avregning til lottakerne og senest når fisket eller fangsten er slutt og oppgjør er mottatt for solgt fangst.</article></article><article class="legalArticle" data-lovdata-URL="LTI/forskrift/2001-06-05-565/§7" data-name="§7" id="kapittel-1-kapittel-2-paragraf-6"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Forskuddstrekk i andre ytelser</span></h4><article class="legalP" id="kapittel-1-kapittel-2-paragraf-6-ledd-1">For gjennomføring av forskuddstrekk i andre godtgjørelser og ytelser enn lotter og parter (prosenter) gjelder trekkreglene i forskrift av 14. september 1956 nr. 9866 også ved fiske og fangstvirksomhet. Arbeidsgiveren skal ved trekkberegningen likevel gjøre fradrag i bruttolønnen for utgifter til felles kosthold, som han avkorter i lønnen ved utbetalingen.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2001-06-05-565/KAPITTEL_1-3"><h3>Kapittel 3. Gjennomføring av påleggstrekk i lotter og parter</h3><article class="legalArticle" data-lovdata-URL="LTI/forskrift/2001-06-05-565/§8" data-name="§8" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Virkeområdet for bestemmelsene i kapittel 3</span></h4><article class="legalP" id="kapittel-1-kapittel-3-paragraf-1-ledd-1">Bestemmelsene i dette kapittel gjelder for gjennomføring av påleggstrekk etter skattebetalingsloven og forskrift av 21. august 1981 nr. 8989 om påleggstrekk, når trekket skal foretas i lott eller part (prosenter) ved fiske eller fangstvirksomhet, unntatt hvalfangst på sydlige breddegrader.</article></article><article class="legalArticle" data-lovdata-URL="LTI/forskrift/2001-06-05-565/§9" data-name="§9" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Pålegg om trekk i fartøypart eller redskapspart som ikke er gjenstand for forskuddstrekk</span></h4><article class="legalP" id="kapittel-1-kapittel-3-paragraf-2-ledd-1">Når et trekkpålegg gjelder trekk i lott eller part som er vederlag for bruken av fartøy eller redskap, og som ikke er gjenstand for forskuddstrekk, skal det gå fram av pålegget at det gjelder trekk i slik lott eller part.</article></article><article class="legalArticle" data-lovdata-URL="LTI/forskrift/2001-06-05-565/§10" data-name="§10" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Trekkgrunnlaget</span></h4><article class="legalP" id="kapittel-1-kapittel-3-paragraf-3-ledd-1">Bestemmelsene i § 5 om trekkgrunnlaget for forskuddstrekk gjelder tilsvarende for skattetrekk etter pålegg.</article></article><article class="legalArticle" data-lovdata-URL="LTI/forskrift/2001-06-05-565/§11" data-name="§11" id="kapittel-1-kapittel-3-paragraf-4"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Tidspunktet for gjennomføring av påleggstrekk</span></h4><article class="legalP" id="kapittel-1-kapittel-3-paragraf-4-ledd-1">Bestemmelsene i § 6 gjelder tilsvarende for skattetrekk etter pålegg.</article></article><article class="legalArticle" data-lovdata-URL="LTI/forskrift/2001-06-05-565/§12" data-name="§12" id="kapittel-1-kapittel-3-paragraf-5"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Hvor lenge trekkpålegget står ved makt</span></h4><article class="legalP" id="kapittel-1-kapittel-3-paragraf-5-ledd-1">Et trekkpålegg står ved makt så lenge lottakeren er medlem av båtlaget. Lottakeren skal alltid regnes å være medlem av laget til det er gått et halvt år etter avslutningen av siste tur han deltok i.</article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2001-06-05-565/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og erstatter regler av 20. desember 1956 om gjennomføring av skattetrekk ved fiske- og fangstvirksomhet.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></section></main></body></html>