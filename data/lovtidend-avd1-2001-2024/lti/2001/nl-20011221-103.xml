<!DOCTYPE html><html lang="no"><head><title>Lov om endringer i lov 19. juni 1969 nr. 66 om merverdiavgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-12-21-103</dd><dt class="dokid">DokumentID</dt><dd class="dokid">LTI/lov/2001-12-21-103</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2001-12-21</dd><dt class="changesToDocuments">Endrer</dt><dd class="changesToDocuments"><ul><li>lov/1969-06-19-66</li></ul></dd><dt class="dateOfPublication">Kunngjort</dt><dd class="dateOfPublication">2001-12-21</dd><dt class="journalNumber">Journalnummer</dt><dd class="journalNumber">2001-1367</dd><dt class="titleShort">Korttittel</dt><dd class="titleShort">Endringslov til merverdiavgiftsloven</dd><dt class="title">Tittel</dt><dd class="title">Lov om endringer i lov 19. juni 1969 nr. 66 om merverdiavgift.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2001–2002), Ot.meld.nr.2 (2001–2002), og Ot.prp.nr.21 (2001–2002), Innst.O.nr.3 (2001–2002), Besl.O.nr.9 (2001–2002). Odels- og lagtingsvedtak hhv. 4. og 11. desember 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-12-21-103</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1969 nr. 66 om merverdiavgift.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-12-21-103" id="dokument"><h1>Lov om endringer i lov 19. juni 1969 nr. 66 om merverdiavgift.</h1><article class="legalP" id="ledd-1">I lov 19. juni 1969 nr. 66 om merverdiavgift gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2001-12-21-103/KAPITTEL_1"><h2 data-text-align="center">I</h2><article class="defaultP">§ 5 første ledd nr. 1 bokstav a skal lyde:</article><article class="legalP" id="kapittel-1-ledd-1">Opphavsmannen ved egen utnyttelse av opphavsrett til egne litterære og kunstneriske verk. Det samme gjelder for omsetning ved mellommann i opphavsmannens navn.</article> <article class="defaultP" margin-top="true">§ 5 b første ledd nr. 1 skal lyde:</article><article class="legalP" id="kapittel-1-ledd-2">Helsetjenester, herunder tjenester som nevnt i folketrygdloven §§ 5-4 til 5-12, samt ambulansetjenester utført med særskilt innrettet transportmiddel. Unntaket omfatter også tanntekniske tjenester. Unntaket omfatter også formidling av helsetjenester.</article> <article class="defaultP" margin-top="true">§ 5 b første ledd nr. 2 skal lyde:</article><article class="legalP" id="kapittel-1-ledd-3">Sosiale tjenester, herunder tjenester som nevnt i sosialtjenesteloven § 4-2, samt tjenester i barne- og ungdomsinstitusjoner. Unntaket omfatter også formidling av sosiale tjenester.</article> <article class="defaultP" margin-top="true">§ 5 b første ledd nr. 3 første punktum skal lyde:</article><article class="legalP" id="kapittel-1-ledd-4">Undervisningstjenester og formidling av slike tjenester.</article> <article class="defaultP" margin-top="true">§ 5 b første ledd nr. 5 skal lyde:</article><article class="legalP" id="kapittel-1-ledd-5">Tjenester i form av rett til å overvære teater-, opera-, ballett-, kino- og sirkusforestillinger, konsert- og idrettsarrangementer, utstillinger i gallerier og museer, samt adgang til fornøyelsesparker og opplevelsessentra. Unntaket omfatter også formidling av slike tjenester.</article> <article class="defaultP" margin-top="true">§ 5 b første ledd ny nr. 14 skal lyde:</article><article class="legalP" id="kapittel-1-ledd-6">Tjenester i form av kunstnerisk fremføring av åndsverk og formidling av slike tjenester. Unntaket omfatter også tjenester som er en integrert og nødvendig del av denne fremføringen.</article> <article class="defaultP" margin-top="true">§ 5 b annet ledd skal lyde:</article><article class="legalP" id="kapittel-1-ledd-7">Unntaket for helsetjenester, sosiale tjenester og undervisningstjenester omfatter også andre tjenester og varer som institusjonen m.v. omsetter som et naturlig ledd i ytelsen av disse tjenestene. Unntaket omfatter også utleie av arbeidskraft for utøvelse av de tjenester som omfattes av første ledd nr. 1, 2 eller 3. Unntaket omfatter også formidling av arbeidskraft for utøvelse av de tjenester som omfattes av første ledd nr. 1.</article></section><section class="section" data-name="kapII" id="kapittel-2" data-lovdata-URL="LTI/lov/2001-12-21-103/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks.</article></section></main></body></html>