<!DOCTYPE html><html lang="no"><head><title>Delegering av myndighet til kommunene etter forurensningsloven § 9.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-19-1706</dd><dt class="dokid">DokumentID</dt><dd class="dokid">LTI/forskrift/2001-07-19-1706</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 5 s 722</dd><dt class="dateInForce">I kraft fra</dt><dd class="dateInForce">2001-07-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§81</li><li>lov/1981-03-13-6/§9</li><li>forskrift/1983-07-08-1245</li></ul></dd><dt class="dateOfPublication">Kunngjort</dt><dd class="dateOfPublication">2004-04-16</dd><dt class="journalNumber">Journalnummer</dt><dd class="journalNumber">2004-0600</dd><dt class="titleShort">Korttittel</dt><dd class="titleShort">Deleg. av myndighet etter forurensningsloven</dd><dt class="title">Tittel</dt><dd class="title">Delegering av myndighet til kommunene etter forurensningsloven § 9.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 19. juli 2001 med hjemmel i lov 13. mars 1981 nr. 6 om vern mot forurensninger og om avfall (Forurensningsloven) § 81, jf. delegeringsvedtak 8. juli 1983 nr. 1245.</dd><dt class="refid">RefID</dt><dd class="refid">forskrift/2001-07-19-1706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til kommunene etter forurensningsloven § 9.</li></ul></dd></dl></header><main class="documentBody" data-lovdata-URL="LTI/forskrift/2001-07-19-1706" id="dokument"><h1>Delegering av myndighet til kommunene etter forurensningsloven § 9.</h1><article class="legalP" id="ledd-1">I medhold av lov 13. mars 1981 nr. 6 om vern mot forurensninger og om avfall (Forurensningsloven) § 81, jf. kgl.res. 8. juli 1983 nr. 1245 om myndighet til å fastsette hvilken forurensningsmyndighet som kan treffe vedtak etter forurensningsloven, delegerer Miljøverndepartementet med dette myndighet til kommunene til å fastsette forskrift i medhold av forurensningsloven § 9 når det gjelder åpen brenning og brenning av avfall i småovner.</article><article class="legalP" id="ledd-2">Med åpen brenning menes all utendørs brenning og med småovner menes forbrennningsovner som ikke har tillatelse fra SFT eller fylkesmannen eller er tillatt i medhold av statlige forskrifter etter forurensningsloven.</article><article class="legalP" id="ledd-3">Innenfor dette myndighetsområdet er kommunen tilsynsmyndighet jf. forurensningsloven § 48 og myndighet etter de generelle bestemmelser nevnt i rundskriv T-5/98 kap. 2.1. Dette innebærer blant annet myndighet til å gi pålegg etter forurensningsloven § 7 fjerde ledd og ilegge forurensningsgebyr jf. forurensningsloven § 73.</article></main></body></html>