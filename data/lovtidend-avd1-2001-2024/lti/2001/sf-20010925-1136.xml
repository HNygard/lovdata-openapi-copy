<!DOCTYPE html><html lang="no"><head><title>Forskrift om endring i forskrifter om sjømannspensjonering.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-25-1136</dd><dt class="dokid">DokumentID</dt><dd class="dokid">LTI/forskrift/2001-09-25-1136</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-11-15-1274</li><li>forskrift/1989-01-06-4009</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1948-12-03-7/§1</li><li>lov/1948-12-03-7/§2</li><li>lov/1948-12-03-7/§3</li><li>lov/1948-12-03-7/§4</li><li>lov/1948-12-03-7/§6</li><li>lov/1948-12-03-7/§9</li><li>lov/1948-12-03-7/§11</li><li>lov/1948-12-03-7/§12</li><li>lov/1948-12-03-7/§20</li><li>lov/1948-12-03-7/§28</li></ul></dd><dt class="dateOfPublication">Kunngjort</dt><dd class="dateOfPublication">2001-10-12</dd><dt class="journalNumber">Journalnummer</dt><dd class="journalNumber">2001-1122</dd><dt class="titleShort">Korttittel</dt><dd class="titleShort">Endr. i forskrifter om sjømannspensjonering</dd><dt class="title">Tittel</dt><dd class="title">Forskrift om endring i forskrifter om sjømannspensjonering.</dd><dt class="miscInformation">Annet om dokumentet</dt><dd class="miscInformation">Fastsatt av styret i Pensjonstrygden for sjømenn 25. september 2001 med hjemmel i lov av 3. desember 1948 nr. 7 om pensjonstrygd for sjømenn § 1 nr. 2 første ledd bokstav d annet punktum, § 2 nr. 2 første ledd, § 2 nr. 2 tredje ledd bokstav b, § 3 nr. 1 annet ledd, § 4 nr. 1 annet ledd bokstav a og b, § 6 første ledd, § 9 nr. 1 og nr. 3 tredje ledd, § 11 annet ledd, § 12 første ledd, § 20 nr. 1 og § 28 nr. 4 annet ledd.</dd><dt class="refid">RefID</dt><dd class="refid">forskrift/2001-09-25-1136</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter om sjømannspensjonering.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-25-1136" id="dokument"><h1>Forskrift om endring i forskrifter om sjømannspensjonering.</h1><section class="section" data-name="kapI" id="kapittel-1" data-lovdata-URL="LTI/forskrift/2001-09-25-1136/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrifter av 15. november 2000 nr. 1274 om sjømannspensjonering gjøres følgende endringer:</article> <article class="defaultP" margin-top="true">Forskriftens hjemmel skal lyde:</article><article class="legalP" id="kapittel-1-ledd-2">Fastsatt av styret i Pensjonstrygden for sjømenn 15. november 2000 med hjemmel i lov av 3. desember 1948 nr. 7 om pensjonstrygd for sjømenn § 1 nr. 2 første ledd bokstav d annet punktum, § 2 nr. 2 første ledd, § 2 nr. 2 tredje ledd bokstav b, § 3 nr. 1 annet ledd, § 4 nr. 1 annet ledd bokstav a og b, § 6 første ledd, § 9 nr. 1 og nr. 3 tredje ledd, § 11 annet ledd, § 12 første ledd, § 20 nr. 1 og § 28 nr. 4 annet ledd.</article> <article class="defaultP" margin-top="true">Ny § 5-4 skal lyde:</article> <article class="defaultP" margin-top="true"><strong>§ 5-4.</strong> <i>Avgiftsterminer og forfallstidspunkter</i></article><article class="legalP" id="kapittel-1-ledd-3">For innkreving av avgift til Pensjonstrygden for sjømenn gjelder følgende seks årlige avgiftsterminer og forfallstidspunkter:</article><article class="legalP" id="kapittel-1-ledd-4">Forfallstidspunktene er:<ul class="defaultList"><li><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">1. termin (januar og februar) forfaller 20. mars</article></article></li><li><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">2. termin (mars og april) forfaller 20. mai</article></article></li><li><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">3. termin (mai og juni) forfaller 20. juli</article></article></li><li><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">4. termin (juli og august) forfaller 20. september</article></article></li><li><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">5. termin (september og oktober) forfaller 20. november</article></article></li><li><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">6. termin (november og desember) forfaller 20. januar.</article></article></li></ul></article> <article class="defaultP" margin-top="true">Ny § 8-1, § 8-2, § 8-3, § 8-4 og § 8-5 skal lyde:</article> <article class="defaultP" margin-top="true"><strong>§ 8-1.</strong> <i>Skjønnsmessig fastsettelse av pensjonsavgift ved manglende avgiftsoppgave</i></article><article class="legalP" id="kapittel-1-ledd-5">Pensjonstrygden kan anvende skjønn for å fastsette skyldig pensjonsavgift, når rederiet etter to purringer ikke har innsendt manglende avgiftsoppgave for en termin. Ved skjønnsfastsettelsen foretas en konkret vurdering. Det tas bl.a. hensyn til hva som er innbetalt tidligere for samme skip, eller hva som er vanlig bemanning på skip av tilsvarende type og størrelse i samme fart. Skjønnet kan ikke baseres på et lavere antall sjømenn enn det som er nødvendig for at skipet skal vær sjødyktig. Det skjønnsmessig fastsatte beløp kan senere justeres ut fra foreliggende opplysninger.</article> <article class="defaultP" margin-top="true"><strong>§ 8-2.</strong> <i>Gebyrer ved inkassotiltak</i></article><article class="legalP" id="kapittel-1-ledd-6">For purringer og betalingsoppfordringer anvendes de gebyrsatser som fremkommer i inkassoforskriften av 14. juli 1989 nr. 562 og forskrift om saksøktes sakskostnadsansvar ved tvangsfullbyrdelse så langt de passer. I andre tilfeller foretas en konkret vurdering av arbeidsmengde, kompleksitet og sammenlignbare saker.</article><article class="legalP" id="kapittel-1-ledd-7">Følgende satser er kun veiledende<ul class="defaultList"><li><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Arrester, inntil 4 rettsgebyr,</article></article></li><li><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Konkursvarsel, 1/3 rettsgebyr,</article></article></li><li><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Utleggsbegjæring, 1 rettsgebyr,</article></article></li><li><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">Konkursbegjæring, 2 rettsgebyr og</article></article></li><li><article class="listArticle" id="kapittel-1-ledd-7-punkt-5"><article class="legalP" id="kapittel-1-ledd-7-punkt-5-ledd-1">Tvangssalg av skip, inntil 4 rettsgebyr.</article></article></li></ul></article> <article class="defaultP" margin-top="true"><strong>§ 8-3.</strong> <i>Godkjenning av akkordforslag</i></article><article class="legalP" id="kapittel-1-ledd-8">Pensjonstrygdens styre kan godkjenne forslag om akkord eller annet oppgjør som innebærer at krav om pensjonsavgift ikke dekkes fullt ut. Dersom saken haster, kan Pensjonstrygdens direktør avgjøre saken etter å ha drøftet den med styrets leder, eller i dennes fravær med et annet tilstedeværende styremedlem.</article> <article class="defaultP" margin-top="true"><strong>§ 8-4.</strong> <i>Utgiftsføring av uerholdelige avgifter mv.</i></article><article class="legalP" id="kapittel-1-ledd-9">Inntil videre gjelder følgende beløpsgrenser mv. for det enkelte tilfelle:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Avgiftsbeløp, morarenter og innfordringsutgifter som ikke lar seg inndrive, utgiftsføres som uerholdelige <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1-ledd-1-punkt-1"><article class="legalP" id="kapittel-1-ledd-9-punkt-1-ledd-1-punkt-1-ledd-1">etter vedtak av direktøren når det gjelder beløp inntil kr 100.000,-, men inntil kr 200.000,- hvis kravet refererer seg til udekkede restanser etter avsluttet konkursbehandling,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-1-ledd-1-punkt-2"><article class="legalP" id="kapittel-1-ledd-9-punkt-1-ledd-1-punkt-2-ledd-1">etter vedtak av styret når det gjelder høyere beløp.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">I saker som bare gjelder uerholdelige forsinkelsesrenter av avgiftsbeløp, samt innfordringsutgifter, foretas utgiftsføring <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-2-ledd-1-punkt-1"><article class="legalP" id="kapittel-1-ledd-9-punkt-2-ledd-1-punkt-1-ledd-1">etter vedtak av direktøren når det gjelder beløp inntil kr 20.000,-,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2-ledd-1-punkt-2"><article class="legalP" id="kapittel-1-ledd-9-punkt-2-ledd-1-punkt-2-ledd-1">etter vedtak av styret når det gjelder høyere beløp.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Som ledd i avtale om minnelig betalingsordning kan frafalles krav på forsinkelsesrenter og innfordringsutgifter <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-3-ledd-1-punkt-1"><article class="legalP" id="kapittel-1-ledd-9-punkt-3-ledd-1-punkt-1-ledd-1">etter vedtak av direktøren når det gjelder beløp inntil kr 100.000,-,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-3-ledd-1-punkt-2"><article class="legalP" id="kapittel-1-ledd-9-punkt-3-ledd-1-punkt-2-ledd-1">etter vedtak av styret når det gjelder høyere beløp.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">Forsinkelsesrenter og innfordringsutgifter vedrørende avgiftsbeløp kan ettergis eller settes ned når det vil virke urimelig eller trykkende å fastholde kravet <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-4-ledd-1-punkt-1"><article class="legalP" id="kapittel-1-ledd-9-punkt-4-ledd-1-punkt-1-ledd-1">etter vedtak av direktøren når det gjelder beløp inntil kr 20.000,-,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-4-ledd-1-punkt-2"><article class="legalP" id="kapittel-1-ledd-9-punkt-4-ledd-1-punkt-2-ledd-1">etter vedtak av styret når det gjelder høyere beløp.</article></article></li></ul></article></article></li></ul></article><article class="legalP" id="kapittel-1-ledd-10">Ved anvendelse av disse forskrifter legges til grunn – så langt de passer – prinsippene i de til enhver tid gjeldende bestemmelser om utgiftsføring av uerholdelige skatter mv., og om nedsettelse av krav på forsinkelsesrenter og innfordringsutgifter som ledd i minnelig betalingsordning eller av rimelighetsgrunner.</article> <article class="defaultP" margin-top="true"><strong>§ 8-5.</strong> <i>Avskrivning av for meget utbetalt pensjon</i></article><article class="legalP" id="kapittel-1-ledd-11">For meget utbetalte pensjoner som ikke lar seg inndrive, utgiftsføres som uerholdelige<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">etter vedtak av direktøren når det gjelder beløp inntil kr 100.000,-,</article></article></li><li data-li-identifier="b)" data-name="b)"><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">etter vedtak av styret når det gjelder høyere beløp, eller når særlige grunner tilsier det.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-09-25-1136/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002. Fra samme tid oppheves:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Regler om avskrivning av uerholdelige fordringer pkt. 2, fastsatt av styret i Pensjonstrygden for sjømenn og godkjent av Sosialdepartementet 25. april 1979 i medhold av lov av 3. desember 1948 nr. 7 om pensjonstrygd for sjømenn § 40 nr. 1.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Forskrift av 6. januar 1989 nr. 4009 om godkjenning av akkordforslag, om utgiftsføring av uerholdelige avgifter m.v. og om nedsettelse m.v. som ledd i minnelig betalingsordning eller av billighetsgrunner. Fastsatt av styret i Pensjonstrygden for sjømenn med hjemmel i lov av 3. desember 1948 nr. 7 om pensjonstrygd for sjømenn § 40 nr. 1.</article></article></li></ul></article></section></main></body></html>