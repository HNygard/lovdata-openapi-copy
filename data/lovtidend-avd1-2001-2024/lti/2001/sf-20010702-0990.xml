<!DOCTYPE html><html lang="no"><head><title>Forskrift om endring i generell forskrift om produksjonstilskudd i jordbruket.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-02-990</dd><dt class="dokid">DokumentID</dt><dd class="dokid">LTI/forskrift/2001-07-02-990</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-07-01-782</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2001-09-06</dd><dt class="journalNumber">Journalnummer</dt><dd class="journalNumber">2001-1021</dd><dt class="titleShort">Korttittel</dt><dd class="titleShort">Endr. i produksjonstilskudd i jordbruket</dd><dt class="title">Tittel</dt><dd class="title">Forskrift om endring i generell forskrift om produksjonstilskudd i jordbruket.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. juli 2001 med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2001-07-02-990</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i generell forskrift om produksjonstilskudd i jordbruket.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-02-990" id="dokument"><h1>Forskrift om endring i generell forskrift om produksjonstilskudd i jordbruket.</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-02-990/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I generell forskrift av 1. juli 1999 nr. 782 om produksjonstilskudd i jordbruket gjøres følgende endringer:</article> <article class="defaultP" margin-top="true">§ 2 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-1-punkt-1"><span class="miscHeadline"><i>Produksjonstilskudd:</i></span><article class="legalP" id="kapittel-1-ledd-1-punkt-1-ledd-1">Med produksjonstilskudd menes følgende tilskuddsordninger: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">tilskudd til husdyr</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">areal- og kulturlandskapstilskudd</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-3"><article class="legalP" id="kapittel-1-ledd-1-punkt-1-ledd-1-punkt-3-ledd-1">driftsvansketilskudd for brattlendte bruk</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-4"><article class="legalP" id="kapittel-1-ledd-1-punkt-1-ledd-1-punkt-4-ledd-1">tilskudd til seterdrift med melkeproduksjon</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-5"><article class="legalP" id="kapittel-1-ledd-1-punkt-1-ledd-1-punkt-5-ledd-1">tilskudd til dyrking av fôr i fjellet</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-6"><article class="legalP" id="kapittel-1-ledd-1-punkt-1-ledd-1-punkt-6-ledd-1">tilskudd til dyr på utmarksbeite</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-7"><article class="legalP" id="kapittel-1-ledd-1-punkt-1-ledd-1-punkt-7-ledd-1">arealtilskudd til økologisk landbruk</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-8"><article class="legalP" id="kapittel-1-ledd-1-punkt-1-ledd-1-punkt-8-ledd-1">omleggingstilskudd til økologisk landbruk</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-9"><article class="legalP" id="kapittel-1-ledd-1-punkt-1-ledd-1-punkt-9-ledd-1">tilskudd til økologisk husdyrproduksjon</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-10"><article class="legalP" id="kapittel-1-ledd-1-punkt-1-ledd-1-punkt-10-ledd-1">tilskudd til bevaringsverdige storferaser</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-11"><article class="legalP" id="kapittel-1-ledd-1-punkt-1-ledd-1-punkt-11-ledd-1">tilskudd til samdrifter</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-1-ledd-1-punkt-12"><article class="legalP" id="kapittel-1-ledd-1-punkt-1-ledd-1-punkt-12-ledd-1">driftstilskudd til melkeproduksjon.</article></article></li></ul></article></article></li></ul></article> <article class="defaultP" margin-top="true">§ 3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-2"><span class="miscHeadline"><i>Minstekrav til landbrukseiendom og produksjon</i></span><article class="legalP" id="kapittel-1-ledd-1-punkt-2-ledd-1">Det kan gis produksjonstilskudd til bruker som driver vanlig jordbruk med plante- og eventuelt husdyrhold og -produksjon på en landbrukseiendom. Landbrukseiendommen må være på minst 10 daa jordbruksareal og ha våningshus og nødvendige driftsbygninger. Brukeren mister retten til produksjonstilskudd dersom landbrukseiendommens jordbruksareal etter bortleie kommer under 10 daa.</article></article></li></ul></article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-2">Feil i utbetalingen skal rettes ved tilbakebetaling/trekk i senere utbetalinger av produksjonstilskudd og andre tilskudd. Krav om tilbakebetaling kan fremmes selv om det ikke skyldes brukeren og selv om brukeren har mottatt utbetalingen i aktsom god tro. Krav om tilbakebetaling kan også fremmes ved trekk i utbetalinger av produksjonstilskudd og andre tilskudd til ektefelle/samboer som gjelder samme landbrukseiendom.</article><article class="legalP" id="kapittel-1-ledd-3">Dersom landbrukseiendommen har vært drevet i strid med gjeldende lover og forskrifter som regulerer husdyrhold og -produksjon og planteproduksjon, kan alt produksjonstilskudd trekkes eller kreves tilbakebetalt. Dette gjelder selv om det ikke er regnet ut produksjonstilskudd for den ulovlige produksjonen. Produksjonstilskudd kan også trekkes dersom det fra eiendommen er omsatt jordbruksprodukter som det ikke er svart omsetningsavgift for.</article><article class="legalP" id="kapittel-1-ledd-4">Er det gitt feil opplysninger i søknaden, skal det samlede produksjonstilskuddet brukeren har krav på, beregnet etter faktisk areal og dyretall, avkortes med et beløp tilsvarende merutbetalingen brukeren ville ha oppnådd ved å gi feil opplysninger. Dette gjelder selv om opplysningene er gitt i aktsom god tro.</article><article class="legalP" id="kapittel-1-ledd-5">Ved særlig grove feil kan søknaden avvises for vedkommende søknadsomgang.</article><article class="legalP" id="kapittel-1-ledd-6">Dersom feil opplysninger fra brukeren har ført til for mye utbetalt produksjonstilskudd, kan det kreves rente tilsvarende morarente fra utbetalingstidspunktet til tilbakebetaling skjer. Det samme gjelder dersom brukeren burde ha visst eller forstått at utbetalingen var feil.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-02-990/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trådte i kraft 1. juli 2001.</article></section></main></body></html>