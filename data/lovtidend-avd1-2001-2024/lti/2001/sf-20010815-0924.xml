<!DOCTYPE html><html lang="no"><head><title>Forskrift om bevilling som statsautorisert translatør.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-15-924</dd><dt class="dokid">DokumentID</dt><dd class="dokid">LTI/forskrift/2001-08-15-924</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§57a</li></ul></dd><dt class="dateOfPublication">Kunngjort</dt><dd class="dateOfPublication">2001-08-24</dd><dt class="journalNumber">Journalnummer</dt><dd class="journalNumber">2001-0968</dd><dt class="titleShort">Korttittel</dt><dd class="titleShort">Forskrift om statsautoriserte translatører</dd><dt class="title">Tittel</dt><dd class="title">Forskrift om bevilling som statsautorisert translatør.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 15. august 2001 med hjemmel i lov av 12. mai 1995 nr. 22 om universiteter og høgskoler § 57a.</dd><dt class="refid">RefID</dt><dd class="refid">forskrift/2001-08-15-924</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om bevilling som statsautorisert translatør.<ul class="tocSubUl"><li>§ 1. Bevillingsmyndighet</li><li>§ 2. Grunnlag for bevilling</li><li>§ 3. Translatøred/-forsikring</li><li>§ 4. Tittelen statsautorisert translatør</li><li>§ 5. Taushetsplikt m.m.</li><li>§ 6. Tilbakekalling av bevilling</li><li>§ 7. Stempel</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-15-924" id="dokument"><h1>Forskrift om bevilling som statsautorisert translatør.</h1><article class="legalArticle" data-lovdata-URL="LTI/forskrift/2001-08-15-924/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Bevillingsmyndighet</span></h2><article class="legalP" id="paragraf-1-ledd-1">Bevilling som statsautorisert translatør gis av Kirke-, utdannings- og forskningsdepartementet eller den departementet bemyndiger.</article></article><article class="legalArticle" data-lovdata-URL="LTI/forskrift/2001-08-15-924/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Grunnlag for bevilling</span></h2><article class="legalP" id="paragraf-2-ledd-1">Bevilling gis på grunnlag av bestått translatøreksamen ved Norges handelshøgskole. Bevillingen gis for det/de språk kandidaten har avlagt eksamen i. Bevilling kan gis enten for oversettelse fra norsk til fremmedspråket eller fra fremmedspråket til norsk eller begge veier. Hva bevillingen omfatter, skal framgå klart av bevillingsdokumentet og translatørstemplet, jf. § 7.</article><article class="legalP" id="paragraf-2-ledd-2">Bevilling kan også gis på grunnlag av tilsvarende kompetanse fra utlandet i henhold til gjeldende internasjonale avtaler.</article></article><article class="legalArticle" data-lovdata-URL="LTI/forskrift/2001-08-15-924/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Translatøred/-forsikring</span></h2><article class="legalP" id="paragraf-3-ledd-1">Før bevilling utstedes, skal kandidaten ha avlagt slik ed eller forsikring som departementet fastsetter.</article></article><article class="legalArticle" data-lovdata-URL="LTI/forskrift/2001-08-15-924/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tittelen statsautorisert translatør</span></h2><article class="legalP" id="paragraf-4-ledd-1">Bevillingen gir rett til å bruke tittelen statsautorisert translatør, med tillegg som angir fremmedspråket.</article></article><article class="legalArticle" data-lovdata-URL="LTI/forskrift/2001-08-15-924/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Taushetsplikt m.m.</span></h2><article class="legalP" id="paragraf-5-ledd-1">Bevillingsinnehaveren må bevare taushet om opplysninger fra sin translatørvirksomhet.</article><article class="legalP" id="paragraf-5-ledd-2">Unntak fra første ledd gjelder i den utstrekning translatøren etter lovgivning er pliktig til å gi opplysninger.</article><article class="legalP" id="paragraf-5-ledd-3">Translatøren må ikke utnytte forretningsmessig eller på annen måte opplysninger som er taushetsbelagt etter første ledd. Unntak etter annet ledd begrenser ikke dette forbudet.</article></article><article class="legalArticle" data-lovdata-URL="LTI/forskrift/2001-08-15-924/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakekalling av bevilling</span></h2><article class="legalP" id="paragraf-6-ledd-1">Departementet kan kalle bevillingen tilbake dersom innehaveren har en vandel som fører til uskikkethet som translatør, eller bryter bestemmelsene i denne forskriften. Midlertidig tilbakekalling kan foretas for den tid det tar å behandle saken.</article><article class="legalP" id="paragraf-6-ledd-2">Sak om tilbakekalling av bevilling behandles etter reglene i lov av 10. februar 1967 om behandlingsmåten i forvaltningssaker (forvaltningsloven).</article></article><article class="legalArticle" data-lovdata-URL="LTI/forskrift/2001-08-15-924/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stempel</span></h2><article class="legalP" id="paragraf-7-ledd-1">Departementet fastsetter utformingen av det stempel statsautorisert translatør benytter i sin virksomhet.</article></article><article class="legalArticle" data-lovdata-URL="LTI/forskrift/2001-08-15-924/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks. Samtidig oppheves kongelig resolusjon av henholdsvis 27. mars 1887, 11. juli 1919 og 14. desember 1962 og skriv av 6. desember 1957 fra Handelsdepartementet kunngjort 27. desember 1957 i Norsk Lovtidend 1. avd nr. 44.</article></article></main></body></html>