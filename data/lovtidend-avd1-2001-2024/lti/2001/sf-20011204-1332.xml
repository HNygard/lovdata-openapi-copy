<!DOCTYPE html><html lang="no"><head><title>Forskrift om fordeling av jernbaneinfrastrukturkapasitet og innkreving av avgifter for bruk av det nasjonale jernbanenettet (fordelingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-04-1332</dd><dt class="dokid">DokumentID</dt><dd class="dokid">LTI/forskrift/2001-12-04-1332</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-07-10-782</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§6</li><li>lov/1993-06-11-100/§8</li><li>lov/1993-06-11-100/§16</li><li>forskrift/1996-11-22-1076</li><li>forskrift/1997-04-04-275</li></ul></dd><dt class="dateOfPublication">Kunngjort</dt><dd class="dateOfPublication">2001-12-07</dd><dt class="journalNumber">Journalnummer</dt><dd class="journalNumber">2001-1290</dd><dt class="titleShort">Korttittel</dt><dd class="titleShort">Fordelingsforskriften for jernbanenettet</dd><dt class="title">Tittel</dt><dd class="title">Forskrift om fordeling av jernbaneinfrastrukturkapasitet og innkreving av avgifter for bruk av det nasjonale jernbanenettet (fordelingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 4. desember 2001 med hjemmel i lov av 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 6, § 8 og § 16, jf. kgl.res. av 22. november 1996 nr. 1076 og kgl.res. av 4. april 1997 nr. 275, jf. EØS-avtalen vedlegg XIII pkt. 37 (direktiv 91/440/EØF) og pkt. 41a (direktiv 95/19/EF).</dd><dt class="refid">RefID</dt><dd class="refid">forskrift/2001-12-04-1332</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling av jernbaneinfrastrukturkapasitet og innkreving av avgifter for bruk av det nasjonale jernbanenettet (fordelingsforskriften).<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1-1. Virkeområde</li><li>§ 1-2. Myndighetene</li><li>§ 1-3. Avtaler med infrastrukturforvaltningen</li><li>§ 1-4. Definisjoner</li></ul></li><li>Kapittel 2. Fordeling av jernbaneinfrastrukturkapasitet<ul class="tocSubUl"><li>§ 2-1. Fordeling av infrastrukturkapasitet</li><li>§ 2-2. Søknad om ruteleier</li><li>§ 2-3. Behandling av søknader om ruteleier fra jernbaneforetak som faller inn under artikkel 10 i direktiv 91/440/EØF, samt jernbaneforetak som skal utføre internasjonal godstransport innenfor Trans European Rail Freight Freeways-samarbeidet (TERFF)</li><li>§ 2-4. Fordeling av ruteleier og fastsettelse av ruteplaner</li><li>§ 2-5. Fortrinnsrett for visse typer transport</li><li>§ 2-6. Avslag på grunn av kapasitetsproblemer</li></ul></li><li>Kapittel 3. Kjøreveisavgift<ul class="tocSubUl"><li>§ 3-1. Kjøreveisavgift</li></ul></li><li>Kapittel 4. Avsluttende bestemmelser<ul class="tocSubUl"><li>§ 4-1. Endringer i kvalitet og kapasitet på det nasjonale jernbanenettet</li><li>§ 4-2. Saksbehandlingsregler</li><li>§ 4-3. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-04-1332" id="dokument"><h1>Forskrift om fordeling av jernbaneinfrastrukturkapasitet og innkreving av avgifter for bruk av det nasjonale jernbanenettet (fordelingsforskriften).</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-04-1332/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2001-12-04-1332/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder den som har tilgang til å trafikkere kjørevei som er en del av det nasjonale jernbanenettet, slik dette er definert i forskrift om tillatelse til å drive jernbane, herunder sporvei, tunnelbane og forstadsbane m.m., samt tilgang til å trafikkere det nasjonale jernbanenettet (tillatelsesforskriften).</article></article><article class="legalArticle" data-lovdata-URL="LTI/forskrift/2001-12-04-1332/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Myndighetene</span></h3><article class="legalP" id="kapittel-1-paragraf-2-ledd-1">Jernbaneverket er fordelingsorgan for jernbaneinfrastrukturkapasitet på det nasjonale jernbanenettet og tildeler ruteleier basert på blant annet opplysninger fra ansvarlig enhet for trafikkstyring og togledelse.</article></article><article class="legalArticle" data-lovdata-URL="LTI/forskrift/2001-12-04-1332/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Avtaler med infrastrukturforvaltningen</span></h3><article class="legalP" id="kapittel-1-paragraf-3-ledd-1">Jernbaneforetak som tildeles infrastrukturkapasitet skal inngå nødvendige administrative, tekniske og finansielle avtaler med infrastrukturforvaltningen.</article></article><article class="legalArticle" data-lovdata-URL="LTI/forskrift/2001-12-04-1332/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-4-ledd-1">I forskriften her forstås med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1"><i>fordelingsorgan:</i> den myndighet eller infrastrukturforvaltning som en EØS-stat har utpekt til å fordele jernbaneinfrastrukturkapasitet,</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1"><i>infrastrukturforvaltning:</i> ethvert offentlig organ eller foretak som er ansvarlig særlig for å opprette og vedlikeholde jernbaneinfrastrukturen samt for å forvalte kontroll- og sikkerhetssystemene,</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1"><i>jernbaneforetak:</i> ethvert privat eller offentlig foretak hvis hovedvirksomhet er transport av gods og/eller passasjerer med jernbane, og der foretaket forplikter seg til å sørge for trekkraften,</article></article></li><li data-li-identifier="d)" data-name="d)"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1"><i>jernbaneinfrastruktur:</i> alle punktene oppført i vedlegg I del A til forordning (EØF) nr. 2598/70 av 18. desember 1970 om fastsettelse av innholdet av de ulike poster i regnskapsskjemaene i vedlegg I til forordning (EØF) nr. 1108/70 (med endringer) unntatt siste strekpunkt som bare for formålet med forskriften her skal lyde: «Bygninger som benyttes til betjening av infrastrukturen»,</article></article></li><li data-li-identifier="e)" data-name="e)"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1"><i>ruteleie:</i> den infrastrukturkapasitet som er nødvendig for å kjøre et tog mellom to steder innenfor et gitt tidsrom.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-04-1332/KAPITTEL_2"><h2>Kapittel 2. Fordeling av jernbaneinfrastrukturkapasitet</h2><article class="legalArticle" data-lovdata-URL="LTI/forskrift/2001-12-04-1332/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Fordeling av infrastrukturkapasitet</span></h3><article class="legalP" id="kapittel-2-paragraf-1-ledd-1">Infrastrukturkapasitet fordeles ved tildeling av ruteleier.</article><article class="legalP" id="kapittel-2-paragraf-1-ledd-2">Jernbaneverket skal ha oversikt over ledig infrastrukturkapasitet.</article></article><article class="legalArticle" data-lovdata-URL="LTI/forskrift/2001-12-04-1332/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Søknad om ruteleier</span></h3><article class="legalP" id="kapittel-2-paragraf-2-ledd-1">Søknad om ruteleier sendes Jernbaneverket med opplysning om hva slags transport som skal utføres samt omfanget og tidspunktene det ønskes ruteleier for, dersom avgangsstedet for tjenesten er plassert i Norge.</article><article class="legalP" id="kapittel-2-paragraf-2-ledd-2">Søknaden skal vedlegges dokumentasjon på at virksomheten, jernbaneforetaket eller sammenslutningen har tillatelse eller lisens fra norske myndigheter og/eller den EØS-stat foretaket er etablert i, til å drive slik trafikkvirksomhet som søknaden omfatter, herunder sikkerhetssertifikat fra Statens jernbanetilsyn.</article><article class="legalP" id="kapittel-2-paragraf-2-ledd-3">Dersom søknaden berører ruteleier utenfor Norge, skal Jernbaneverket umiddelbart underrette berørte fordelingsorganer. Søkeren kan selv forelegge søknaden for fordelingsorganer i land som søknaden berører, og skal i tilfelle opplyse om dette i søknaden.</article><article class="legalP" id="kapittel-2-paragraf-2-ledd-4">Jernbaneverket kan kreve tilleggsopplysninger som har betydning for behandling av søknaden.</article></article><article class="legalArticle" data-lovdata-URL="LTI/forskrift/2001-12-04-1332/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Behandling av søknader om ruteleier fra jernbaneforetak som faller inn under artikkel 10 i direktiv 91/440/EØF, samt jernbaneforetak som skal utføre internasjonal godstransport innenfor Trans European Rail Freight Freeways-samarbeidet (TERFF)</span></h3><article class="legalP" id="kapittel-2-paragraf-3-ledd-1">Søknad om ruteleier fra jernbaneforetak som faller inn under artikkel 10 i direktiv 91/440/EØF, samt fra jernbaneforetak som skal utføre internasjonal godstransport innenfor Trans European Rail Freight Freeways-samarbeidet (TERFF), og som Jernbaneverket mottar fra et fordelingsorgan i en annen EØS-stat, skal avgjøres senest en måned etter at alle relevante opplysninger er fremlagt. Jernbaneverket kan avvise en søknad og skal da umiddelbart underrette det fordelingsorgan som søknaden ble sendt til.</article><article class="legalP" id="kapittel-2-paragraf-3-ledd-2">Dersom søknaden er sendt til Jernbaneverket, skal Jernbaneverket sammen med de øvrige fordelingsorganer avgjøre søknaden så snart som mulig og senest to måneder etter den dato da alle relevante opplysninger er fremlagt.</article></article><article class="legalArticle" data-lovdata-URL="LTI/forskrift/2001-12-04-1332/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Fordeling av ruteleier og fastsettelse av ruteplaner</span></h3><article class="legalP" id="kapittel-2-paragraf-4-ledd-1">Ruteleier skal fordeles på et rimelig og ikke-diskriminerende grunnlag som gir en effektiv og optimal bruk av jernbaneinfrastrukturen.</article><article class="legalP" id="kapittel-2-paragraf-4-ledd-2">Dersom tidsrommet som det søkes ruteleie for, kommer i konflikt med den ruteplan som gjelder for perioden, gis trafikken i ruteplanen fortrinnsrett.</article><article class="legalP" id="kapittel-2-paragraf-4-ledd-3">Jernbaneverket fastsetter ruteplaner. Ved ruteplanendringer avgjør departementet etter at alle parter er blitt hørt, hvem som skal tildeles ruteleier på de ulike tidspunkt, dersom det ikke oppnås enighet mellom foretakene og Jernbaneverket. Eksisterende trafikk kan gis fortrinn ved ruteendring.</article><article class="legalP" id="kapittel-2-paragraf-4-ledd-4">Jernbaneverket kan på ikke-diskriminerende grunnlag og innenfor rammen av forskriften her fastsette nærmere forskrifter for fordeling av ruteleier. Slike forskrifter skal være kunngjort senest samtidig med oppstart av ny ruteplanjustering, jf. også § 2-5 og § 2-6.</article></article><article class="legalArticle" data-lovdata-URL="LTI/forskrift/2001-12-04-1332/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Fortrinnsrett for visse typer transport</span></h3><article class="legalP" id="kapittel-2-paragraf-5-ledd-1">Ved ruteendring gis følgende former for jernbanetransport fortrinnsrett:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">tjenester som ytes av hensyn til offentligheten, som definert i forordning (EØF) nr. 1191/69 av 26. juni 1969,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">tjenester som utføres helt eller delvis på infrastruktur som er bygget eller utviklet spesielt for slike tjenester (f.eks. høyhastighetslinjer eller særskilte godslinjer), jf. dog EØS-avtalens artikler 53, 54 og 57.</article></article></li></ul></article><article class="legalP" id="kapittel-2-paragraf-5-ledd-2">Departementet kan på ikke-diskriminerende grunnlag og med forbehold om EØS-avtalens artikler 53, 54 og 57 gi jernbaneforetak som utfører visse typer tjenester, eller som utfører dem i visse områder, særretter med hensyn til fordeling av infrastrukturkapasitet dersom rettene er nødvendige for å sikre offentlige tjenester på et tilfredsstillende nivå eller effektiv bruk av infrastrukturkapasiteten eller å sørge for finansiering av ny infrastruktur.</article></article><article class="legalArticle" data-lovdata-URL="LTI/forskrift/2001-12-04-1332/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Avslag på grunn av kapasitetsproblemer</span></h3><article class="legalP" id="kapittel-2-paragraf-6-ledd-1">Den som har fått avslag på sin søknad på grunn av begrenset jernbaneinfrastrukturkapasitet, kan be Jernbaneverket om å få vurdert sin søknad på nytt ved neste ruteplanjustering for den omsøkte strekning. Datoene for slike justeringer og andre administrative ordninger i forbindelse med ruteplanleggingen skal være tilgjengelig for de berørte parter.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-04-1332/KAPITTEL_3"><h2>Kapittel 3. Kjøreveisavgift</h2><article class="legalArticle" data-lovdata-URL="LTI/forskrift/2001-12-04-1332/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Kjøreveisavgift</span></h3><article class="legalP" id="kapittel-3-paragraf-1-ledd-1">Kjøreveisavgift skal fastsettes ut fra de prinsipper som er nedfelt i direktiv 95/19/EF, der det særlig kan tas hensyn til tjenestens art og varighet, markedssituasjon og jernbaneinfrastrukturens art og grad av slitasje.</article><article class="legalP" id="kapittel-3-paragraf-1-ledd-2">Avgift for tjenester av tilsvarende art i samme marked skal innkreves uten diskriminering.</article><article class="legalP" id="kapittel-3-paragraf-1-ledd-3">Avgjørelsen kan påklages til departementet, jf. § 4-2.</article><article class="legalP" id="kapittel-3-paragraf-1-ledd-4">Avgiften skal betales til infrastrukturforvaltningen.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-04-1332/KAPITTEL_4"><h2>Kapittel 4. Avsluttende bestemmelser</h2><article class="legalArticle" data-lovdata-URL="LTI/forskrift/2001-12-04-1332/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Endringer i kvalitet og kapasitet på det nasjonale jernbanenettet</span></h3><article class="legalP" id="kapittel-4-paragraf-1-ledd-1">Infrastrukturforvaltningen skal så snart som mulig underrette jernbaneforetak som bruker dens infrastruktur om alle viktige endringer i kvaliteten eller kapasiteten til den berørte infrastruktur.</article></article><article class="legalArticle" data-lovdata-URL="LTI/forskrift/2001-12-04-1332/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Saksbehandlingsregler</span></h3><article class="legalP" id="kapittel-4-paragraf-2-ledd-1">Dersom ikke annet er særskilt bestemt i forskriften her, gjelder forvaltningslovens saksbehandlingsregler.</article><article class="legalP" id="kapittel-4-paragraf-2-ledd-2">Klage på fordeling av infrastrukturkapasitet eller innkreving av avgifter skal være avgjort innen to måneder etter at alle nødvendige opplysninger er fremlagt.</article></article><article class="legalArticle" data-lovdata-URL="LTI/forskrift/2001-12-04-1332/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-3-ledd-1">Forskriften trer i kraft 1. januar 2002. Fra samme tidspunkt oppheves forskrift av 10. juli 1997 nr. 782 om fordeling av jernbaneinfrastrukturkapasitet og innkreving av avgifter for bruk av det nasjonale jernbanenettet.</article></article></section></main></body></html>