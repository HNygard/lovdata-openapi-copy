<?xml version="1.0"?>
<!DOCTYPE html>
<html lang="no">
  <head>
    <title>Forskrift om organisert forskerutdanning for graden dr.oecon. ved Norges Handelsh&#xF8;yskole.</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2001-03-22-440</dd>
        <dt class="dokid">DokumentID</dt>
        <dd class="dokid">LTI/forskrift/2001-03-22-440</dd>
        <dt class="ministry">Departement</dt>
        <dd class="ministry">
          <ul>
            <li>Kirke-, utdannings- og forskningsdepartementet</li>
          </ul>
        </dd>
        <dt class="publishedIn">Publisert i</dt>
        <dd class="publishedIn">I 2001 hefte 6</dd>
        <dt class="dateInForce">I kraft fra</dt>
        <dd class="dateInForce">2001-03-22</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/1995-05-12-22/&#xA7;37</li>
            <li>lov/1995-05-12-22/&#xA7;46</li>
            <li>lov/1995-05-12-22/&#xA7;49</li>
            <li>lov/1995-05-12-22/&#xA7;50</li>
            <li>lov/1995-05-12-22/&#xA7;53</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2001-05-08</dd>
        <dt class="journalNumber">Journalnummer</dt>
        <dd class="journalNumber">2001-0490</dd>
        <dt class="titleShort">Korttittel</dt>
        <dd class="titleShort">Forskrift om forskerutdanning ved NHH</dd>
        <dt class="title">Tittel</dt>
        <dd class="title">Forskrift om organisert forskerutdanning for graden dr.oecon. ved Norges Handelsh&#xF8;yskole.</dd>
        <dt class="miscInformation">Annet om dokumentet</dt>
        <dd class="miscInformation">Fastsatt av Kollegiet ved Norges Handelsh&#xF8;yskole 22. mars 2001 med hjemmel i lov av 12. mai 1995 nr. 22 om universiteter og h&#xF8;gskoler &#xA7; 37, &#xA7; 46, &#xA7; 49, &#xA7; 50 og &#xA7; 53.</dd>
        <dt class="refid">RefID</dt>
        <dd class="refid">forskrift/2001-03-22-440</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om organisert forskerutdanning for graden dr.oecon. ved Norges Handelsh&#xF8;yskole.<ul class="tocSubUl"><li>Kapittel 1. Alminnelige regler<ul class="tocSubUl"><li>&#xA7; 1. Virkeomr&#xE5;de</li><li>&#xA7; 2. M&#xE5;lsetting for doktorgradsstudiet</li><li>&#xA7; 3. Doktorgradens innhold</li></ul></li><li>Kapittel 2. Opptak<ul class="tocSubUl"><li>&#xA7; 4. S&#xF8;kerens formelle kompetanse</li><li>&#xA7; 5. S&#xF8;knadens innhold</li><li>&#xA7; 6. Vedtak om opptak</li><li>&#xA7; 7. Prosedyre for opptak</li><li>&#xA7; 8. Avtale</li></ul></li><li>Kapittel 3. Doktorgradsprogram<ul class="tocSubUl"><li>&#xA7; 9. Normert tid</li><li>&#xA7; 10. Oppl&#xE6;ringsdel</li><li>&#xA7; 11. Veiledning</li></ul></li><li>Kapittel 4. Avhandling, bed&#xF8;mmelse m.m.<ul class="tocSubUl"><li>&#xA7; 12. Avhandling</li><li>&#xA7; 13. Innlevering</li><li>&#xA7; 14. Oppnevning av bed&#xF8;mmelseskomit&#xE9;</li><li>&#xA7; 15. Komiteens innstilling og behandling av innstillingen</li><li>&#xA7; 16. Pr&#xF8;veforelesning og disputas</li><li>&#xA7; 17. Ny pr&#xF8;ve</li><li>&#xA7; 18. Kreering</li><li>&#xA7; 19. Vitnem&#xE5;l</li></ul></li><li>Kapittel 5. Klagebehandling<ul class="tocSubUl"><li>&#xA7; 20. Klage</li></ul></li><li>Kapittel 6. Ikrafttredelse m.m.<ul class="tocSubUl"><li>&#xA7; 21. Ikrafttredelse</li><li>&#xA7; 22. Opphevelse</li></ul></li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2001-03-22-440" id="dokument">
      <h1>Forskrift om organisert forskerutdanning for graden dr.oecon. ved Norges Handelsh&#xF8;yskole.</h1>
      <section class="section" data-name="kap1" id="kapittel-1" data-lovdata-URL="LTI/forskrift/2001-03-22-440/KAPITTEL_1">
        <h2>Kapittel 1. Alminnelige regler</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;1" data-name="&#xA7;1" id="kapittel-1-paragraf-1">
          <h3 class="legalArticleHeader"><span class="legalArticleValue">&#xA7; 1</span>. <span class="legalArticleTitle">Virkeomr&#xE5;de</span></h3>
          <article class="legalP" id="kapittel-1-paragraf-1-ledd-1">Denne forskrift gjelder for organisert forskerutdanning for graden dr.oecon. ved Norges Handelsh&#xF8;yskole.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;2" data-name="&#xA7;2" id="kapittel-1-paragraf-2">
          <h3 class="legalArticleHeader"><span class="legalArticleValue">&#xA7; 2</span>. <span class="legalArticleTitle">M&#xE5;lsetting for doktorgradsstudiet</span></h3>
          <article class="legalP" id="kapittel-1-paragraf-2-ledd-1">M&#xE5;lsettingen med doktorgradsstudiet er at det skal kvalifisere for forskningsvirksomhet og for annet arbeid i samfunnet hvor det stilles store krav til vitenskapelig innsikt. Studiet skal munne ut i et selvstendig forskningsarbeid i form av en vitenskapelig avhandling p&#xE5; h&#xF8;yt faglig niv&#xE5;.</article>
          <article class="legalP" id="kapittel-1-paragraf-2-ledd-2">Som grunnlag for arbeidet med avhandlingen skal doktorgradskandidaten gis en videreg&#xE5;ende oppl&#xE6;ring i teori og metode som gir faglig dybde og bredde i eget fag, samtidig som faget settes inn i en st&#xF8;rre ramme. I tillegg skal kandidaten gjennom studiet gis trening i formidling av faglig arbeid.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;3" data-name="&#xA7;3" id="kapittel-1-paragraf-3">
          <h3 class="legalArticleHeader"><span class="legalArticleValue">&#xA7; 3</span>. <span class="legalArticleTitle">Doktorgradens innhold</span></h3>
          <article class="legalP" id="kapittel-1-paragraf-3-ledd-1">Doktorgraden tildeles p&#xE5; grunnlag av:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">godkjent gjennomf&#xF8;ring av oppl&#xE6;ringsprogram,</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">godkjent vitenskapelig avhandling og et tilfredsstillende forsvar i en offentlig disputas,</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">godkjent pr&#xF8;veforelesning.</article></article></li></ul></article>
        </article>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2001-03-22-440/KAPITTEL_2">
        <h2>Kapittel 2. Opptak</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;4" data-name="&#xA7;4" id="kapittel-2-paragraf-1">
          <h3 class="legalArticleHeader"><span class="legalArticleValue">&#xA7; 4</span>. <span class="legalArticleTitle">S&#xF8;kerens formelle kompetanse</span></h3>
          <article class="legalP" id="kapittel-2-paragraf-1-ledd-1">S&#xF8;ker som skal opptas i doktorgradsstudiet m&#xE5; ha best&#xE5;tt eksamen som cand.merc. eller cand.oecon. ved Norges Handelsh&#xF8;yskole eller ha en tilsvarende h&#xF8;yere grads eksamen som er relevant for vedkommendes doktorgradsstudium og for arbeidet med avhandlingen. Eksamensresultatet skal v&#xE6;re laudabelt.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;5" data-name="&#xA7;5" id="kapittel-2-paragraf-2">
          <h3 class="legalArticleHeader"><span class="legalArticleValue">&#xA7; 5</span>. <span class="legalArticleTitle">S&#xF8;knadens innhold</span></h3>
          <article class="legalP" id="kapittel-2-paragraf-2-ledd-1">S&#xF8;knaden skal gi et best mulig grunnlag for vurdering av s&#xF8;kers kompetanse og mulighet til &#xE5; gjennomf&#xF8;re doktorgradsstudiet.</article>
          <article class="legalP" id="kapittel-2-paragraf-2-ledd-2">S&#xF8;knaden skal inneholde:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-ledd-2-punkt-1"><article class="legalP" id="kapittel-2-paragraf-2-ledd-2-punkt-1-ledd-1">en redegj&#xF8;relse for tidligere utdanning og faglig bakgrunn for &#xF8;vrig,</article></article></li><li data-li-identifier="2." data-name="2."><article class="listArticle" id="kapittel-2-paragraf-2-ledd-2-punkt-2"><article class="legalP" id="kapittel-2-paragraf-2-ledd-2-punkt-2-ledd-1">en tentativ prosjektbeskrivelse som skal gj&#xF8;re rede for forskningstema og problemstillinger,</article></article></li><li data-li-identifier="3." data-name="3."><article class="listArticle" id="kapittel-2-paragraf-2-ledd-2-punkt-3"><article class="legalP" id="kapittel-2-paragraf-2-ledd-2-punkt-3-ledd-1">en plan for kursdelen av doktorgradsstudiet,</article></article></li><li data-li-identifier="4." data-name="4."><article class="listArticle" id="kapittel-2-paragraf-2-ledd-2-punkt-4"><article class="legalP" id="kapittel-2-paragraf-2-ledd-2-punkt-4-ledd-1">en tidsplan, en finansieringsplan og</article></article></li><li data-li-identifier="5." data-name="5."><article class="listArticle" id="kapittel-2-paragraf-2-ledd-2-punkt-5"><article class="legalP" id="kapittel-2-paragraf-2-ledd-2-punkt-5-ledd-1">eventuelt &#xF8;nske om en eller flere veiledere.</article></article></li></ul></article>
          <article class="legalP" id="kapittel-2-paragraf-2-ledd-3">S&#xF8;knad om tillatelse til &#xE5; benytte et annet spr&#xE5;k i avhandling, pr&#xF8;veforelesning og disputas enn norsk eller engelsk skal sendes sammen med plan for studiet.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;6" data-name="&#xA7;6" id="kapittel-2-paragraf-3">
          <h3 class="legalArticleHeader"><span class="legalArticleValue">&#xA7; 6</span>. <span class="legalArticleTitle">Vedtak om opptak</span></h3>
          <article class="legalP" id="kapittel-2-paragraf-3-ledd-1">Vedtak om opptak baseres p&#xE5; en samlet vurdering av s&#xF8;kerens kvalifikasjoner, planen for doktorgradsstudiet og ressurssituasjonen ved det institutt s&#xF8;keren skal v&#xE6;re faglig tilknyttet, spesielt n&#xE5;r det gjelder veiledningskapasitet. S&#xF8;keren kan p&#xE5;legges &#xE5; supplere sin utdanning med n&#xF8;dvendige kurs p&#xE5; h&#xF8;yere grads niv&#xE5;.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;7" data-name="&#xA7;7" id="kapittel-2-paragraf-4">
          <h3 class="legalArticleHeader"><span class="legalArticleValue">&#xA7; 7</span>. <span class="legalArticleTitle">Prosedyre for opptak</span></h3>
          <article class="legalP" id="kapittel-2-paragraf-4-ledd-1">S&#xF8;knad om opptak skal sendes til Programutvalget for doktorgrads- og forskerutdanning (PDS) via det instituttet ved Norges Handelsh&#xF8;yskole som s&#xF8;keren skal ha sin faglige tilknytning til. I de tilfeller hvor det kan v&#xE6;re aktuelt med tilknytning til flere institutter, b&#xF8;r det i forbindelse med opptaket foreligge uttalelser fra alle aktuelle institutter.</article>
          <article class="legalP" id="kapittel-2-paragraf-4-ledd-2">Dersom instituttet finner &#xE5; kunne anbefale s&#xF8;knaden, skal det fremsettes forslag om en eller flere veiledere. Hovedveileder skal normalt v&#xE6;re ansatt ved Norges Handelsh&#xF8;yskole.</article>
          <article class="legalP" id="kapittel-2-paragraf-4-ledd-3">PDS skal treffe vedtak om opptak og oppnevne en eller flere veiledere. PDS skal ogs&#xE5; godkjenne endringer i planen for doktorgradsutdanningen dersom disse er vesentlige i forhold til den plan som l&#xE5; til grunn for beslutningen om opptak.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;8" data-name="&#xA7;8" id="kapittel-2-paragraf-5">
          <h3 class="legalArticleHeader"><span class="legalArticleValue">&#xA7; 8</span>. <span class="legalArticleTitle">Avtale</span></h3>
          <article class="legalP" id="kapittel-2-paragraf-5-ledd-1">Det skal inng&#xE5;s skriftlig avtale med kandidater som gjennom vedtak i PDS er tatt opp til organisert doktorgradsutdanning. Avtalen inng&#xE5;s mellom doktorgradskandidat, veileder og det instituttet kandidaten skal knyttes til samt Norges Handelsh&#xF8;yskole som institusjon.</article>
          <article class="legalP" id="kapittel-2-paragraf-5-ledd-2">Avtalen skal regulere partenes gjensidige rettigheter og plikter og angi tema for avhandlingen, avtaleperioden, finansieringsplan, veiledningsforhold, arbeidssted og oppl&#xE6;ringsdel.</article>
          <article class="legalP" id="kapittel-2-paragraf-5-ledd-3">PDS skal godkjenne avtalen f&#xF8;r den undertegnes av partene. Senere endringer i avtalen skal forelegges PDS for godkjenning.</article>
        </article>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2001-03-22-440/KAPITTEL_3">
        <h2>Kapittel 3. Doktorgradsprogram</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;9" data-name="&#xA7;9" id="kapittel-3-paragraf-1">
          <h3 class="legalArticleHeader"><span class="legalArticleValue">&#xA7; 9</span>. <span class="legalArticleTitle">Normert tid</span></h3>
          <article class="legalP" id="kapittel-3-paragraf-1-ledd-1">Doktorgradsprogrammet skal v&#xE6;re lagt opp slik at det normalt skal kunne fullf&#xF8;res innenfor en tre &#xE5;rs effektiv forskerutdanningsperiode. Av denne perioden skal minst ett semester v&#xE6;re avsatt til organisert oppl&#xE6;ring. Oppl&#xE6;ringsdelen skal v&#xE6;re fullf&#xF8;rt n&#xE5;r avhandlingen innleveres.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;10" data-name="&#xA7;10" id="kapittel-3-paragraf-2">
          <h3 class="legalArticleHeader"><span class="legalArticleValue">&#xA7; 10</span>. <span class="legalArticleTitle">Oppl&#xE6;ringsdel</span></h3>
          <article class="legalP" id="kapittel-3-paragraf-2-ledd-1">Oppl&#xE6;ringsprogrammet innen doktorgradsstudiet skal inneholde den faglige skolering som er &#xF8;nskelig av hensyn til arbeidet med doktoravhandlingen og for kvalifisering til yrker hvor det stilles store krav til vitenskapelig innsikt. Programmet skal ogs&#xE5; inneholde oppl&#xE6;ring i vitenskapsteori.</article>
          <article class="legalP" id="kapittel-3-paragraf-2-ledd-2">H&#xF8;yskolen er ansvarlig for &#xE5; gi alle doktorgradskandidater tilbud om oppl&#xE6;ring p&#xE5; h&#xF8;yt vitenskapelig niv&#xE5;. Dersom h&#xF8;yskolen ikke selv arrangerer hele oppl&#xE6;ringsdelen, skal den legge forholdene til rette for kandidatens deltagelse i tilsvarende oppl&#xE6;ring ved en annen institusjon som gir godkjent doktorgradsoppl&#xE6;ring.</article>
          <article class="legalP" id="kapittel-3-paragraf-2-ledd-3">Oppl&#xE6;ringen kan gis som regelmessige forelesninger eller seminarer, som kortere, intensive samlinger eller i annen form godkjent av PDS. I de tilfeller hvor det ikke foreligger egnet kurstilbud, kan individuelt selvstudium under veiledning godkjennes som en del av kursprogrammet.</article>
          <article class="legalP" id="kapittel-3-paragraf-2-ledd-4">Alle som er tatt opp til doktorgradsstudiet, skal f&#xF8;lge oppl&#xE6;ringsprogrammet. Det kreves dokumentasjon for at kandidaten har tilegnet seg de n&#xF8;dvendige faglige kunnskaper. Slik dokumentasjon kan gis gjennom obligatoriske praktiske &#xF8;velser, skriftlige eller muntlige pr&#xF8;ver, forelesning, seminarpresentasjon, skriftlig arbeid eller i annen form godkjent av PDS.</article>
          <article class="legalP" id="kapittel-3-paragraf-2-ledd-5">PDS kan gi fritak for deltagelse i deler av oppl&#xE6;ringsprogrammet dersom tilsvarende krav er oppfylt ved en annen institusjon som gir organisert forskerutdanning.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;11" data-name="&#xA7;11" id="kapittel-3-paragraf-3">
          <h3 class="legalArticleHeader"><span class="legalArticleValue">&#xA7; 11</span>. <span class="legalArticleTitle">Veiledning</span></h3>
          <article class="legalP" id="kapittel-3-paragraf-3-ledd-1">Arbeidet med doktoravhandlingen skal foreg&#xE5; under individuell veiledning av en av de vitenskapelig ansatte ved det aktuelle instituttet ved Norges Handelsh&#xF8;yskole, en annen person med n&#xF8;dvendig fagkyndighet eller flere slike personer i samarbeid. Doktorgradskandidat og hovedveileder forutsettes &#xE5; holde jevnlig kontakt etter de retningslinjer som er fastsatt i avtalen om faglig veiledning i forskerutdanningen.</article>
          <article class="legalP" id="kapittel-3-paragraf-3-ledd-2">PDS oppnevner en avhandlingskomit&#xE9; etter forslag fra instituttet. Hovedveileder inng&#xE5;r som leder av avhandlingskomiteen. Komiteen skal best&#xE5; av minst to personer i tillegg til hovedveileder. Medlemmene av komiteen skal ha doktorgrad eller tilsvarende vitenskapelig kompetanse. Minst ett av medlemmene i komiteen skal v&#xE6;re en person som ikke er ansatt ved H&#xF8;yskolen.</article>
          <article class="legalP" id="kapittel-3-paragraf-3-ledd-3">&#xD8;vrige medlemmer i avhandlingskomiteen skal gi r&#xE5;d om avhandlingsarbeidet i den grad det er naturlig og hensiktsmessig. Avhandlingskomiteen kan godkjenne endringer i planen for avhandlingen.</article>
        </article>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2001-03-22-440/KAPITTEL_4">
        <h2>Kapittel 4. Avhandling, bed&#xF8;mmelse m.m.</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;12" data-name="&#xA7;12" id="kapittel-4-paragraf-1">
          <h3 class="legalArticleHeader"><span class="legalArticleValue">&#xA7; 12</span>. <span class="legalArticleTitle">Avhandling</span></h3>
          <article class="legalP" id="kapittel-4-paragraf-1-ledd-1">Avhandlingen skal v&#xE6;re et selvstendig, vitenskapelig arbeid p&#xE5; et h&#xF8;yt faglig niv&#xE5; n&#xE5;r det gjelder problemformuleringer, begrepsmessig presisering, metodisk og teoretisk grunnlag, dokumentasjon og framstillingsform. S&#xE5;ledes skal avhandlingen bidra til &#xE5; utvikle ny faglig kunnskap og ligge p&#xE5; et faglig niv&#xE5; som tilsier at den eller deler av den vil kunne publiseres som en del av fagets vitenskapelige litteratur.</article>
          <article class="legalP" id="kapittel-4-paragraf-1-ledd-2">Avhandlingen kan v&#xE6;re et frittst&#xE5;ende arbeid eller en videref&#xF8;ring av tidligere arbeider. Normalt skal bare arbeider som er publisert de siste fem &#xE5;r f&#xF8;r innlevering av avhandlingen, kunne inng&#xE5; som deler av denne.</article>
          <article class="legalP" id="kapittel-4-paragraf-1-ledd-3">Til bed&#xF8;mmelse som enkeltarbeid kan ikke antas arbeid som har v&#xE6;rt godtatt som hovedoppgave ved embetseksamen eller som magister- eller lisensiatavhandling med mindre arbeidet inng&#xE5;r som en mindre del av en avhandling som best&#xE5;r av flere sammenhengende arbeider.</article>
          <article class="legalP" id="kapittel-4-paragraf-1-ledd-4">Flere mindre arbeider kan godkjennes som deler av doktoravhandlingen n&#xE5;r de etter sitt innhold utgj&#xF8;r et hele. I tillegg til de enkelte delene skal det i disse tilfellene utarbeides et sammendrag som gj&#xF8;r rede for helheten i avhandlingen.</article>
          <article class="legalP" id="kapittel-4-paragraf-1-ledd-5">Del av fellesarbeid kan godtas til bed&#xF8;mmelse, ogs&#xE5; som ett av flere arbeider slik som nevnt i fjerde ledd, under forutsetning av at det representerer en selvstendig innsats som kan identifiseres, i den utstrekning det er n&#xF8;dvendig for vurderingen. I slike tilfeller skal det innhentes erkl&#xE6;ringer fra de &#xF8;vrige forfattere og andre som har fulgt arbeidet, slik at doktorgradskandidatens innsats kan identifiseres.</article>
          <article class="legalP" id="kapittel-4-paragraf-1-ledd-6">Et arbeid som tidligere er godkjent for doktorgraden ved utenlandsk universitet eller h&#xF8;gskole, kan ikke antas til bed&#xF8;mmelse, selv om arbeidet innleveres i omarbeidet form.</article>
          <article class="legalP" id="kapittel-4-paragraf-1-ledd-7">Avhandlingen skal v&#xE6;re skrevet p&#xE5; norsk eller engelsk, med mindre det er gitt s&#xE6;rskilt tillatelse til &#xE5; benytte et annet spr&#xE5;k.</article>
          <article class="legalP" id="kapittel-4-paragraf-1-ledd-8">Avhandlingen skal v&#xE6;re offentlig tilgjengelig, og det kan ikke legges varige restriksjoner p&#xE5; retten til &#xE5; publisere resultatene i avhandlingen.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;13" data-name="&#xA7;13" id="kapittel-4-paragraf-2">
          <h3 class="legalArticleHeader"><span class="legalArticleValue">&#xA7; 13</span>. <span class="legalArticleTitle">Innlevering</span></h3>
          <article class="legalP" id="kapittel-4-paragraf-2-ledd-1">S&#xF8;knad om &#xE5; f&#xE5; avhandlingen bed&#xF8;mt innsendes til PDS. Sammen med s&#xF8;knaden skal det foreligge dokumentasjon p&#xE5; at oppl&#xE6;ringsprogrammet er fullf&#xF8;rt samt 15 eksemplarer av avhandlingen.</article>
          <article class="legalP" id="kapittel-4-paragraf-2-ledd-2">Dersom avhandlingen godkjennes til disputas, leveres ytterligere 35 eksemplarer av avhandlingen til h&#xF8;yskolen. Sammen med avhandlingen leveres ogs&#xE5; et kortfattet sammendrag som kan tjene som pressemelding ved kunngj&#xF8;ring av disputas.</article>
          <article class="legalP" id="kapittel-4-paragraf-2-ledd-3">Avhandlingen skal ha v&#xE6;rt offentlig tilgjengelig senest en m&#xE5;ned f&#xF8;r eventuell disputas avholdes.</article>
          <article class="legalP" id="kapittel-4-paragraf-2-ledd-4">Et innlevert arbeid kan ikke trekkes tilbake f&#xF8;r det er endelig avgjort om det er verdig til &#xE5; forsvares for doktorgraden. Etter innlevering har doktorgradskandidaten kun anledning til &#xE5; foreta rettinger av formell art, forutsatt at han eller hun sender inn en oversikt over samtlige rettinger som er foretatt i det innleverte arbeid.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;14" data-name="&#xA7;14" id="kapittel-4-paragraf-3">
          <h3 class="legalArticleHeader"><span class="legalArticleValue">&#xA7; 14</span>. <span class="legalArticleTitle">Oppnevning av bed&#xF8;mmelseskomit&#xE9;</span></h3>
          <article class="legalP" id="kapittel-4-paragraf-3-ledd-1">Til &#xE5; bed&#xF8;mme pr&#xF8;veforelesning, avhandling og forsvaret av den, oppnevner PDS etter forslag fra det aktuelle instituttet, en sakkyndig bed&#xF8;mmelseskomit&#xE9; p&#xE5; minst tre medlemmer. Medlemmene skal ha doktorgrad eller tilsvarende vitenskapelig kompetanse.</article>
          <article class="legalP" id="kapittel-4-paragraf-3-ledd-2">Minst ett av komiteens medlemmer skal v&#xE6;re uten tilknytning til Norges Handelsh&#xF8;yskole. Komiteen skal, dersom det er mulig, v&#xE6;re sammensatt slik at begge kj&#xF8;nn er representert.</article>
          <article class="legalP" id="kapittel-4-paragraf-3-ledd-3">Hovedveileder kan ikke v&#xE6;re medlem av bed&#xF8;mmelseskomiteen, men kan ved behov konsulteres av bed&#xF8;mmelseskomiteen for &#xE5; gj&#xF8;re rede for veiledningen og arbeidet med avhandlingen.</article>
          <article class="legalP" id="kapittel-4-paragraf-3-ledd-4">Doktorgradskandidaten skal underrettes om komiteens sammensetning.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;15" data-name="&#xA7;15" id="kapittel-4-paragraf-4">
          <h3 class="legalArticleHeader"><span class="legalArticleValue">&#xA7; 15</span>. <span class="legalArticleTitle">Komiteens innstilling og behandling av innstillingen</span></h3>
          <article class="legalP" id="kapittel-4-paragraf-4-ledd-1">Komiteen avgir innen en frist fastsatt av PDS en innstilling, eventuelt vedlagt individuelle uttalelser, om hvorvidt arbeidet er verdig til &#xE5; forsvares for doktorgraden. Dissenser skal begrunnes. Komiteen kan kreve &#xE5; f&#xE5; tilgang til doktorgradskandidatens grunnlagsmateriale og utfyllende eller oppklarende tilleggsinformasjon.</article>
          <article class="legalP" id="kapittel-4-paragraf-4-ledd-2">Bed&#xF8;mmelseskomiteens innstilling med eventuelle dissenser og individuelle uttalelser sendes PDS, som s&#xE5; snart som mulig oversender innstilling og uttalelser til doktorgradskandidaten. Kandidaten har adgang til &#xE5; komme med skriftlige merknader til innstilling og uttalelser innen 2 uker etter mottagelsen av dokumentene.</article>
          <article class="legalP" id="kapittel-4-paragraf-4-ledd-3">Dersom doktorgradskandidatens merknader kan ha betydning for sp&#xF8;rsm&#xE5;let om avhandlingen kan godkjennes, b&#xF8;r merknadene forelegges bed&#xF8;mmelseskomiteen f&#xF8;r PDS fatter realitetsvedtak i saken.</article>
          <article class="legalP" id="kapittel-4-paragraf-4-ledd-4">Bed&#xF8;mmelseskomiteens innstilling med eventuelle merknader behandles av PDS. Leder for PDS kan p&#xE5; fullmakt godkjenne en komit&#xE9;innstilling n&#xE5;r den enstemmig konkluderer med at doktorgradskandidaten gis adgang til &#xE5; disputere.</article>
          <article class="legalP" id="kapittel-4-paragraf-4-ledd-5">Doktorgradskandidaten underrettes om resultatet av behandlingen.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;16" data-name="&#xA7;16" id="kapittel-4-paragraf-5">
          <h3 class="legalArticleHeader"><span class="legalArticleValue">&#xA7; 16</span>. <span class="legalArticleTitle">Pr&#xF8;veforelesning og disputas</span></h3>
          <article class="legalP" id="kapittel-4-paragraf-5-ledd-1">Dersom arbeidet finnes verdig til &#xE5; forsvares for doktorgraden, avsluttes doktorgradsutdanningen med:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-5-ledd-1-punkt-1"><article class="legalP" id="kapittel-4-paragraf-5-ledd-1-punkt-1-ledd-1">offentlig pr&#xF8;veforelesning over oppgitt emne og</article></article></li><li data-li-identifier="2." data-name="2."><article class="listArticle" id="kapittel-4-paragraf-5-ledd-1-punkt-2"><article class="legalP" id="kapittel-4-paragraf-5-ledd-1-punkt-2-ledd-1">disputas.</article></article></li></ul></article>
          <article class="legalP" id="kapittel-4-paragraf-5-ledd-2">Pr&#xF8;veforelesningen skal holdes f&#xF8;r disputasen. Emnet for pr&#xF8;veforelesningen bestemmes av bed&#xF8;mmelseskomiteen og kunngj&#xF8;res for doktorgradskandidaten 14 dager f&#xF8;r pr&#xF8;veforelesningen. Disputasen skal normalt avholdes innen seks m&#xE5;neder etter at avhandlingen ble innlevert til bed&#xF8;mmelse.</article>
          <article class="legalP" id="kapittel-4-paragraf-5-ledd-3">Forelesning og disputas skal skje p&#xE5; det spr&#xE5;ket som avhandlingen er skrevet p&#xE5;, eller et annet spr&#xE5;k dersom det er gitt s&#xE6;rskilt tillatelse.</article>
          <article class="legalP" id="kapittel-4-paragraf-5-ledd-4">Finner bed&#xF8;mmelseskomiteen pr&#xF8;veforelesningen tilfredsstillende, skal doktorgradskandidaten forsvare doktorgradsarbeidet i disputas.</article>
          <article class="legalP" id="kapittel-4-paragraf-5-ledd-5">Disputasen skal v&#xE6;re offentlig.</article>
          <article class="legalP" id="kapittel-4-paragraf-5-ledd-6">Disputasen ledes normalt av leder for det institutt hvor doktorgradskandidaten har sin faglige tilknytning, eller den som leder bemyndiger. Leder for disputasen gj&#xF8;r kort rede for innleveringen og bed&#xF8;mmelsen av avhandlingen samt for pr&#xF8;veforelesningen og bed&#xF8;mmelsen av denne. Disputasen foreg&#xE5;r som en dr&#xF8;fting av avhandlingen mellom bed&#xF8;mmelseskomiteens medlemmer og doktorgradskandidaten. &#xD8;vrige tilstedev&#xE6;rende som &#xF8;nsker &#xE5; delta i dr&#xF8;ftingen, m&#xE5; gi melding om dette til disputasens leder innen et tidspunkt som denne fastsetter og kunngj&#xF8;r ved &#xE5;pningen av disputasen.</article>
          <article class="legalP" id="kapittel-4-paragraf-5-ledd-7">Etter disputasen sender bed&#xF8;mmelseskomiteen s&#xE5; snart som mulig en innberetning til PDS hvor den gj&#xF8;r rede for hvordan den har vurdert pr&#xF8;veforelesningen og forsvaret av avhandlingen. Innberetningen skal konkludere med om pr&#xF8;vene samlet sett er godkjente.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;17" data-name="&#xA7;17" id="kapittel-4-paragraf-6">
          <h3 class="legalArticleHeader"><span class="legalArticleValue">&#xA7; 17</span>. <span class="legalArticleTitle">Ny pr&#xF8;ve</span></h3>
          <article class="legalP" id="kapittel-4-paragraf-6-ledd-1">I de tilfellene hvor en avhandling ikke blir godkjent, kan et nytt arbeid, eventuelt det opprinnelige arbeid i omarbeidet form, tidligst leveres til ny bed&#xF8;mmelse seks m&#xE5;neder etter at beslutningen om &#xE5; ikke godkjenne avhandlingen ble truffet.</article>
          <article class="legalP" id="kapittel-4-paragraf-6-ledd-2">Dersom pr&#xF8;veforelesningen eller disputasen ikke godkjennes, kan ny pr&#xF8;ve f&#xF8;rst avlegges seks m&#xE5;neder etter disputasen.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;18" data-name="&#xA7;18" id="kapittel-4-paragraf-7">
          <h3 class="legalArticleHeader"><span class="legalArticleValue">&#xA7; 18</span>. <span class="legalArticleTitle">Kreering</span></h3>
          <article class="legalP" id="kapittel-4-paragraf-7-ledd-1">P&#xE5; grunnlag av innberetning fra bed&#xF8;mmelseskomiteen om at pr&#xF8;veforelesningen og disputasen er godkjent, treffer PDS vedtak om doktorgradskandidaten kan kreeres til doctor oeconomiae. Vedtak i PDS meddeles kollegiet som foretar kreering.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;19" data-name="&#xA7;19" id="kapittel-4-paragraf-8">
          <h3 class="legalArticleHeader"><span class="legalArticleValue">&#xA7; 19</span>. <span class="legalArticleTitle">Vitnem&#xE5;l</span></h3>
          <article class="legalP" id="kapittel-4-paragraf-8-ledd-1">P&#xE5; vitnem&#xE5;let skal tittelen p&#xE5; avhandlingen f&#xF8;res opp sammen med temaet for pr&#xF8;veforelesningen og opplysninger om det oppl&#xE6;ringsprogrammet doktorgradskandidaten har gjennomf&#xF8;rt.</article>
        </article>
      </section>
      <section class="section" data-name="kap5" id="kapittel-5" data-lovdata-URL="LTI/forskrift/2001-03-22-440/KAPITTEL_5">
        <h2>Kapittel 5. Klagebehandling</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;20" data-name="&#xA7;20" id="kapittel-5-paragraf-1">
          <h3 class="legalArticleHeader"><span class="legalArticleValue">&#xA7; 20</span>. <span class="legalArticleTitle">Klage</span></h3>
          <article class="legalP" id="kapittel-5-paragraf-1-ledd-1">Avslag p&#xE5; s&#xF8;knad om opptak til doktorgradsstudiet og avslag om godkjenning av kurs eller andre deler av oppl&#xE6;ringsprogrammet kan p&#xE5;klages. Likeledes kan avslag p&#xE5; s&#xF8;knad om bed&#xF8;mmelse og vedtak om ikke &#xE5; godkjenne avhandling, pr&#xF8;veforelesning eller forsvar p&#xE5;klages.</article>
          <article class="legalP" id="kapittel-5-paragraf-1-ledd-2">Fristen for &#xE5; klage er tre uker fra det tidspunkt underretning om vedtaket er kommet fram til vedkommende part. For &#xF8;vrig gjelder reglene om klagebehandling i forvaltningslovens &#xA7; 28 flg.</article>
          <article class="legalP" id="kapittel-5-paragraf-1-ledd-3">Grunngitt klage sendes til PDS, som kan oppheve eller endre vedtaket hvis det finner klagen begrunnet. Dersom PDS ikke finner &#xE5; kunne endre eller oppheve vedtaket, oversendes saken til kollegiet ved Norges Handelsh&#xF8;yskole. Kollegiet kan pr&#xF8;ve alle sider ved det p&#xE5;klagede vedtak.</article>
          <article class="legalP" id="kapittel-5-paragraf-1-ledd-4">Dersom PDS eller kollegiet finner grunn til det, kan det oppnevnes et utvalg eller enkeltpersoner til &#xE5; foreta en vurdering av den foretatte bed&#xF8;mmelse og de kriterier denne bygger p&#xE5;, eller til &#xE5; foreta en ny eller supplerende sakkyndig vurdering.</article>
        </article>
      </section>
      <section class="section" data-name="kap6" id="kapittel-6" data-lovdata-URL="LTI/forskrift/2001-03-22-440/KAPITTEL_6">
        <h2>Kapittel 6. Ikrafttredelse m.m.</h2>
        <article class="legalArticle" data-lovdata-URL="LTI/forskrift/2001-03-22-440/&#xA7;21" data-name="&#xA7;21" id="kapittel-6-paragraf-1">
          <h3 class="legalArticleHeader"><span class="legalArticleValue">&#xA7; 21</span>. <span class="legalArticleTitle">Ikrafttredelse</span></h3>
          <article class="legalP" id="kapittel-6-paragraf-1-ledd-1">Denne forskrift trer i kraft straks.</article>
        </article>
        <article class="legalArticle" data-lovdata-URL="LTI/forskrift/2001-03-22-440/&#xA7;22" data-name="&#xA7;22" id="kapittel-6-paragraf-2">
          <h3 class="legalArticleHeader"><span class="legalArticleValue">&#xA7; 22</span>. <span class="legalArticleTitle">Opphevelse</span></h3>
          <article class="legalP" id="kapittel-6-paragraf-2-ledd-1">Fra det tidspunkt denne forskrift trer i kraft oppheves forskrift av 27. oktober 1992<sup class="footnotereference" data-footnotereferencevalue="1" data-unique-footnote-counter="1">1</sup> om organisert forskerutdanning fram til graden doctor oeconomiae ved Norges Handelsh&#xF8;yskole.</article>
          <footer class="footnotes">
            <article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article>
          </footer>
        </article>
      </section>
    </main>
  </body>
</html>
