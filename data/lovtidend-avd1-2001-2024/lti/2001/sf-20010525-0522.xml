<!DOCTYPE html><html lang="no"><head><title>Forskrift om endring i forskrift om hygiene og kontroll m.v. ved produksjon og frambud av ferskt fjørfekjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-25-522</dd><dt class="dokid">DokumentID</dt><dd class="dokid">LTI/forskrift/2001-05-25-522</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-05-25</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-21-265</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§7</li><li>lov/1997-01-10-9/§8</li></ul></dd><dt class="dateOfPublication">Kunngjort</dt><dd class="dateOfPublication">2001-05-29</dd><dt class="lastupdated">Rettet</dt><dd class="lastupdated">2001-06-20 (§ 46, § 72), 31.08.2001 (§ 28a)</dd><dt class="journalNumber">Journalnummer</dt><dd class="journalNumber">2001-0572</dd><dt class="titleShort">Korttittel</dt><dd class="titleShort">Endr. i fjørfeforskriften</dd><dt class="title">Tittel</dt><dd class="title">Forskrift om endring i forskrift om hygiene og kontroll m.v. ved produksjon og frambud av ferskt fjørfekjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 25. mai 2001 med hjemmel i lov av 10. januar 1997 nr. 9 om kjøttproduksjon § 7 og § 8, jf. EØS-avtalens vedlegg I, kap. 6.1 nr. 2 (Rdir. 1971/118/EØF og Rdir. 1991/495/EØF), og kap. 8.1 nr. 9 (Rdir. 1991/494/EØF).</dd><dt class="refid">RefID</dt><dd class="refid">forskrift/2001-05-25-522</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hygiene og kontroll m.v. ved produksjon og frambud av ferskt fjørfekjøtt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-25-522" id="dokument"><h1>Forskrift om endring i forskrift om hygiene og kontroll m.v. ved produksjon og frambud av ferskt fjørfekjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-25-522/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt gjøres følgende endringer:</article> <article class="defaultP" margin-top="true">§ 2 første ledd innledningen skal lyde:</article><article class="legalP" id="kapittel-1-ledd-2">I denne forskrift får definisjonene i forskrift av 6. april 1995 nr. 353 om hygiene ved produksjon og frambud m.v. av kjøttprodukter og enkelt andre produkter av animalsk opprinnelse § 2 nr. 13 til 15 og nr. 19 og 20 anvendelse.</article> <article class="defaultP" margin-top="true">§ 2 første ledd nye nr. 18 og 19 skal lyde:<ul class="defaultList"><li data-li-identifier="18." data-name="18."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>Mekanisk utbeinet kjøtt:</i> Kjøtt som fremkommer ved mekanisk atskillelse av kjøtt fra knokler eventuelt etter nedskjæring, slik at kjøttets cellestruktur ødelegges.</article></article></li><li data-li-identifier="19." data-name="19."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>Kompetent myndighet:</i> Sentral myndighet som har kompetanse til å gjennomføre veterinær hygienekontroll, eller den myndighet som slik kompetanse er delegert til.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-3">Virksomhet med begrenset kapasitet som ikke oppfyller krav til lokaler mv. i kapitlene II til IV kan godkjennes av Statens næringsmiddeltilsyn dersom de oppfyller krav til lokaler mv. i kapittel VIII.</article><article class="legalP" id="kapittel-1-ledd-4">Godkjenning samt virksomhetsnummer tildeles når virksomheten oppfyller nevnte krav.</article><article class="legalP" id="kapittel-1-ledd-5">For at slakterivirksomhet med begrenset kapasitet skal kunne godkjennes, må følgende vilkår oppfylles:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">virksomheten må oppfylle godkjenningsvilkårene i kapittel VIII.</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">den som er ansvarlig for virksomheten skal føre register over: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-2-ledd-1-punkt-1"><article class="legalP" id="kapittel-1-ledd-5-punkt-2-ledd-1-punkt-1-ledd-1">hvilke dyr som kommer til slakteriet og hvilke slakteriprodukter som sendes derfra.</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2-ledd-1-punkt-2"><article class="legalP" id="kapittel-1-ledd-5-punkt-2-ledd-1-punkt-2-ledd-1">hvilke kontroller som er foretatt, og resultatene av disse.</article></article></li></ul></article><article class="defaultP">Disse opplysningene skal være tilgjengelige for tilsynsmyndigheten.</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">slakteriet skal varsle tilsynsmyndigheten om tidspunkt for slakting, antall dyr som skal slaktes og dyrenes opprinnelse, og oversende tilsynsmyndigheten kopi av helsesertifikatet gjengitt i vedlegg II.</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">tilsynsveterinæren eller kontrolltekniker skal være tilstede ved uttak av indre organer for å sikre overholdelse av hygienereglene knyttet til ante mortem og post mortem undersøkelsen.</article><article class="legalP" id="kapittel-1-ledd-5-punkt-4-ledd-2">Dersom tilsynsveterinæren eller kontrolltekniker ikke er tilstede under slaktingen, skal kjøttet ikke forlate virksomheten før post mortem undersøkelsen er gjennomført i samsvar med § 64 og i overensstemmelse med § 72 på slaktedagen.</article></article></li><li data-li-identifier="5." data-name="5."><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">Tilsynsveterinæren skal føre tilsyn med <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-5-ledd-1-punkt-1"><article class="legalP" id="kapittel-1-ledd-5-punkt-5-ledd-1-punkt-1-ledd-1">videre distribusjon av kjøtt som sendes ut av virksomheten</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-5-ledd-1-punkt-2"><article class="legalP" id="kapittel-1-ledd-5-punkt-5-ledd-1-punkt-2-ledd-1">merking og videre forsendelse av produkter som er erklært uegnet til konsum.</article></article></li></ul></article></article></li></ul></article><article class="legalP" id="kapittel-1-ledd-6">For at nedskjæringsvirksomhet med begrenset kapasitet skal kunne godkjennes, må virksomheten oppfylle godkjenningsvilkårene i kapittel VIII. Nedskjæringsvirksomhet med begrenset kapasitet kan ikke behandle mer enn tre tonn ferskt fjørfekjøtt pr. uke. Bestemmelsene i § 34 tredje og fjerde ledd vil ikke gjelde for slik virksomhet. Nedskjæringsvirksomhet med begrenset kapasitet for fjørfekjøtt kan ikke samtidig være godkjent med begrenset kapasitet for nedskjæring i samsvar med § 4 i forskrift av 18. februar 1994 nr. 137 om hygiene m.v. i slakterier, nedskjæringsvirksomheter og kjøle- og fryselager for ferskt kjøtt.</article><article class="legalP" id="kapittel-1-ledd-7">Tilsynsmyndigheten kan, for kjøle- og fryserom med begrenset kapasitet gi unntak fra bestemmelsene om lokaler, jf. § 9 og § 47, forutsatt at varene er emballert.</article><article class="legalP" id="kapittel-1-ledd-8">Tilsynsveterinæren skal påse at ferskt kjøtt som kommer fra virksomhet som er godkjent med begrenset kapasitet merkes med stempelmerke eller etikett som angitt i § 44 fjerde ledd.</article><article class="legalP" id="kapittel-1-ledd-9">Kjøtt fra virksomheter med begrenset kapasitet kan kun frambys innenlands til detaljforretning eller direkte til forbruker. Kjøttet skal da ikke være innpakket eller emballert på forhånd.</article><article class="legalP" id="kapittel-1-ledd-10">Dersom tilsynsmyndigheten påviser en klar mangel i henhold til kravene som stilles, skal bestemmelsene i § 4 femte, sjette og sjuende ledd gjøres gjeldende.</article><article class="legalP" id="kapittel-1-ledd-11">Statens næringsmiddeltilsyn fører liste over virksomheter med begrenset kapasitet, og liste samt eventuelle senere endringer oversendes til EFTA Surveillance Authority (ESA).</article> <article class="defaultP" margin-top="true">§ 6 første ledd nr. 3 tilføyes:</article><article class="legalP" id="kapittel-1-ledd-12">, og for å sikre at produktene er i overensstemmelse med bestemmelsene i denne forskrift.</article> <article class="defaultP" margin-top="true">I § 9 nr. 3 erstattes «vinduer» med «vindusrammer».</article> <article class="defaultP" margin-top="true">§ 15 nytt siste punktum skal lyde:</article><article class="legalP" id="kapittel-1-ledd-13">Avløpsvann skal ledes i lukket system til avløp.</article> <article class="defaultP" margin-top="true">Under kapittel V skal ny § 28a lyde:</article> <article class="defaultP" margin-top="true"><strong>§ 28a.</strong> <i>Driftshygiene</i></article><article class="legalP" id="kapittel-1-ledd-14">Produksjon av ferskt fjørfekjøtt beregnet til konsum, herunder slakting, nedskjæring, lagring og transport mv. samt frambud skal utføres på en hygienisk tilfredsstillende måte.</article><article class="legalP" id="kapittel-1-ledd-15">I lokaler der det finnes ferskt fjørfekjøtt, skal det ikke oppbevares eller brukes gjenstander eller utstyr som er virksomheten uvedkommende.</article><article class="legalP" id="kapittel-1-ledd-16">Uvedkommende personer skal ikke ha adgang i lokaler der ferskt fjørfekjøtt produseres, lagres eller frambys. Unntatt fra denne bestemmelse er besøk etter avtale med den som er ansvarlig for virksomheten, når de besøkende har nødvendige overtrekksklær.</article><article class="legalP" id="kapittel-1-ledd-17">Slakteriets område skal være inngjerdet for å hindre mennesker og dyr i å ferdes fritt ut av og inn i området dersom ikke bygningsmessige eller naturgitte forhold gir samme sikring.</article> <article class="defaultP" margin-top="true">I § 34 tredje ledd endres «oppbevares og bearbeides i virksomheten,» til «oppbevares og bearbeides i autorisert virksomhet,».</article> <article class="defaultP" margin-top="true">I § 34 fjerde ledd endres «som nevnt i annet ledd» til «som nevnt i tredje ledd».</article> <article class="defaultP" margin-top="true">§ 34 nytt åttende ledd skal lyde:</article><article class="legalP" id="kapittel-1-ledd-18">Mekanisk utbeinet kjøtt kan bare brukes som råvare for produksjon av varmebehandlede middagsfarseprodukter. Ved varmebehandlingen skal produktet oppnå en kjernetemperatur på minimum 70 °C, og varmebehandlingen skal utføres i opprinnelsesvirksomheten eller etter tilsynsveterinærens anvisning i en annen virksomhet som er autorisert etter forskrift av 6. april 1995 nr. 353 om hygiene ved produksjon og frambud m.v. av kjøttprodukter og enkelte andre produkter av animalsk opprinnelse.</article> <article class="defaultP" margin-top="true">Ny § 35b og § 35c skal lyde:</article> <article class="defaultP" margin-top="true"><strong>§ 35b.</strong> <i>Identifikasjon av varer</i></article><article class="legalP" id="kapittel-1-ledd-19">Uinnpakket og uemballert ferskt fjørfekjøtt skal under prosessering og lagring gis tilstrekkelig identifikasjonsmerking som sikrer sporbarhet.</article> <article class="defaultP" margin-top="true"><strong>§ 35c.</strong> <i>Nedskjæringsplan og varslingsplikt</i></article><article class="legalP" id="kapittel-1-ledd-20">Ansvarlig for nedskjæringsvirksomheten skal innen 20. november hvert år, på skjema fastsatt av Statens næringsmiddeltilsyn, oversende plan for påfølgende års nedskjæringsaktivitet til det kommunale næringsmiddeltilsyn (årsplan). Årsplanen skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">forventet nedskjæringsmengde fordelt på ulike nedskjæringsuker og</article></article></li><li data-li-identifier="2." data-name="2."><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">start/sluttidspunkt pr. dag for nedskjæringen.</article></article></li></ul></article><article class="legalP" id="kapittel-1-ledd-21">Ansvarlig for virksomheten skal skriftlig meddele det kommunale næringsmiddeltilsyn ukentlige nedskjæringsplaner senest tre virkedager før den aktuelle ukes første nedskjæringsdag.</article><article class="legalP" id="kapittel-1-ledd-22">Ansvarlig for virksomheten skal varsle det kommunale næringsmiddeltilsynet straks de får kunnskap om avvik fra årsplan og ukeplan.</article> <article class="defaultP" margin-top="true">§ 43b nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">være undertegnet av tilsynsveterinær i opprinnelsesvirksomheten med erklæring om at kjøttet er produsert i overensstemmelse med Rdir. 1971/118/EØF og Rdir. 1991/494/EØF.</article></article></li></ul></article> <article class="defaultP" margin-top="true">§ 44 nytt sjette ledd skal lyde:</article><article class="legalP" id="kapittel-1-ledd-23">Ferskt fjørfekjøtt i forbrukerpakning fra autorisert eller godkjent virksomhet skal være tilsvarende stempelmerket. Kravet om størrelsen på stempelmerket kan fravikes ved denne type merking.</article> <article class="defaultP" margin-top="true">I § 45 annet ledd endres «slakteavskjær» til «nedskåret kjøtt».</article> <article class="defaultP" margin-top="true">§ 46 skal lyde:</article><article class="legalP" id="kapittel-1-ledd-24">Stempelmerking av skrotter, deler av skrotter eller nedskåret kjøtt som fastsatt i § 45 annet ledd er ikke påkrevd i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-24-punkt-1"><article class="legalP" id="kapittel-1-ledd-24-punkt-1-ledd-1">Når et parti med skrotter, eventuelt etter at deler av skrotten er erklært uegnet til folkemat og kassert, skal sendes fra autorisert slakteri til autorisert nedskjæringsvirksomhet for nedskjæring, stilles følgende vilkår: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-24-punkt-1-ledd-1-punkt-1"><article class="legalP" id="kapittel-1-ledd-24-punkt-1-ledd-1-punkt-1-ledd-1">store pakninger med ferskt fjørfekjøtt skal på utsiden være forsynt med stort stempelmerke.</article></article></li><li data-li-identifier="b." data-name="b."><article class="listArticle" id="kapittel-1-ledd-24-punkt-1-ledd-1-punkt-2"><article class="legalP" id="kapittel-1-ledd-24-punkt-1-ledd-1-punkt-2-ledd-1">avsendervirksomheten skal føre fortegnelse over mengde, art og bestemmelsessted for partier som er stempelmerket i samsvar med denne paragraf.</article></article></li><li data-li-identifier="c." data-name="c."><article class="listArticle" id="kapittel-1-ledd-24-punkt-1-ledd-1-punkt-3"><article class="legalP" id="kapittel-1-ledd-24-punkt-1-ledd-1-punkt-3-ledd-1">nedskjæringsvirksomheten som mottar fjørfekjøtt som er slik merket skal føre fortegnelse over mengde, art og opprinnelse for partier mottatt i samsvar med denne paragraf.</article></article></li><li data-li-identifier="d." data-name="d."><article class="listArticle" id="kapittel-1-ledd-24-punkt-1-ledd-1-punkt-4"><article class="legalP" id="kapittel-1-ledd-24-punkt-1-ledd-1-punkt-4-ledd-1">stempelmerket på store pakninger skal ødelegges når pakningen åpnes i et nedskjæringsanlegg som er under tilsyn av tilsynsveterinær.</article></article></li><li data-li-identifier="e." data-name="e."><article class="listArticle" id="kapittel-1-ledd-24-punkt-1-ledd-1-punkt-5"><article class="legalP" id="kapittel-1-ledd-24-punkt-1-ledd-1-punkt-5-ledd-1">på store pakningers utside skal partiets mottaker og påtenkte anvendelse være tydelig angitt.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-24-punkt-2"><article class="legalP" id="kapittel-1-ledd-24-punkt-2-ledd-1">Når et parti med skrotter, eventuelt etter at deler av skrotten er erklært uegnet til folkemat og kassert, eller deler av skrotter og biprodukter som hjerte, lever og krås, skal sendes for behandling fra autorisert slakteri, nedskjæringsvirksomhet eller pakkeri til virksomhet som er autorisert for fremstilling av kjøttprodukter mv., stilles følgende vilkår: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-24-punkt-2-ledd-1-punkt-1"><article class="legalP" id="kapittel-1-ledd-24-punkt-2-ledd-1-punkt-1-ledd-1">store pakninger med ferskt fjørfekjøtt skal på utsiden være forsynt med stort stempelmerke.</article></article></li><li data-li-identifier="b." data-name="b."><article class="listArticle" id="kapittel-1-ledd-24-punkt-2-ledd-1-punkt-2"><article class="legalP" id="kapittel-1-ledd-24-punkt-2-ledd-1-punkt-2-ledd-1">avsendervirksomheten skal føre fortegnelse over mengde, art og bestemmelsessted for partier som er stempelmerket i samsvar med denne paragraf.</article></article></li><li data-li-identifier="c." data-name="c."><article class="listArticle" id="kapittel-1-ledd-24-punkt-2-ledd-1-punkt-3"><article class="legalP" id="kapittel-1-ledd-24-punkt-2-ledd-1-punkt-3-ledd-1">virksomheten som mottar fjørfekjøtt som er slik merket, skal føre fortegnelse over mengde, art og opprinnelse for partier mottatt i samsvar med denne paragraf.</article></article></li><li data-li-identifier="d." data-name="d."><article class="listArticle" id="kapittel-1-ledd-24-punkt-2-ledd-1-punkt-4"><article class="legalP" id="kapittel-1-ledd-24-punkt-2-ledd-1-punkt-4-ledd-1">dersom det ferske fjørfekjøttet er bestemt til fremstilling av kjøttprodukter for frambud i det indre marked, skal stempelmerket på store pakninger ødelegges når pakningen åpnes i virksomhet der Statens næringsmiddeltilsyn er tilsynsmyndighet.</article></article></li><li data-li-identifier="e." data-name="e."><article class="listArticle" id="kapittel-1-ledd-24-punkt-2-ledd-1-punkt-5"><article class="legalP" id="kapittel-1-ledd-24-punkt-2-ledd-1-punkt-5-ledd-1">på store pakningers utside skal partiets mottaker og påtenkte anvendelse være tydelig angitt.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-24-punkt-3"><article class="legalP" id="kapittel-1-ledd-24-punkt-3-ledd-1">Når et parti med skrotter, eventuelt etter at deler av skrotten er erklært uegnet til folkemat og kassert, skal sendes fra autorisert slakteri, nedskjæringsvirksomhet eller pakkeri til restauranter, kantiner eller storhusholdninger for frambud til den endelige forbruker etter varmebehandling, stilles følgende vilkår: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-24-punkt-3-ledd-1-punkt-1"><article class="legalP" id="kapittel-1-ledd-24-punkt-3-ledd-1-punkt-1-ledd-1">store pakninger med ferskt fjørfekjøtt skal på utsiden være forsynt med stort stempelmerke.</article></article></li><li data-li-identifier="b." data-name="b."><article class="listArticle" id="kapittel-1-ledd-24-punkt-3-ledd-1-punkt-2"><article class="legalP" id="kapittel-1-ledd-24-punkt-3-ledd-1-punkt-2-ledd-1">avsendervirksomheten skal føre fortegnelse over mengde, art og bestemmelsessted for partier som er stempelmerket i samsvar med denne paragraf.</article></article></li><li data-li-identifier="c." data-name="c."><article class="listArticle" id="kapittel-1-ledd-24-punkt-3-ledd-1-punkt-3"><article class="legalP" id="kapittel-1-ledd-24-punkt-3-ledd-1-punkt-3-ledd-1">virksomheten som mottar fjørfekjøtt som er slik merket, skal føre fortegnelse over mengde, art og opprinnelse for partier mottatt i samsvar med denne paragraf.</article></article></li><li data-li-identifier="d." data-name="d."><article class="listArticle" id="kapittel-1-ledd-24-punkt-3-ledd-1-punkt-4"><article class="legalP" id="kapittel-1-ledd-24-punkt-3-ledd-1-punkt-4-ledd-1">mottakeren skal være underlagt tilsyn fra det kommunale næringsmiddeltilsyn, og fortegnelsene skal være tilgjengelig for samme myndighet.</article></article></li><li data-li-identifier="e." data-name="e."><article class="listArticle" id="kapittel-1-ledd-24-punkt-3-ledd-1-punkt-5"><article class="legalP" id="kapittel-1-ledd-24-punkt-3-ledd-1-punkt-5-ledd-1">på store pakningers utside skal partiets mottaker og påtenkte anvendelse være tydelig angitt.</article></article></li></ul></article></article></li></ul></article> <article class="defaultP" margin-top="true">§ 56 annet ledd skal lyde:</article><article class="legalP" id="kapittel-1-ledd-25">Eier skal videre sørge for at slaktedyrene ved transport til slakteriet følges av gyldig helsesertifikat på særskilt skjema, jf. vedlegg II. Alternativt skal eier på forhånd, og senest 72 timer før forventet slakting, sende til slakteriet en fullstendig utfylt egenmelding på særskilt skjema utarbeidet av Statens næringsmiddeltilsyn. Egenmeldingen må ikke være utfylt tidligere enn 7 dager før slakting av det aktuelle partiet av slaktedyr.</article> <article class="defaultP" margin-top="true">§ 57 nytt tredje ledd skal lyde:</article><article class="legalP" id="kapittel-1-ledd-26">Eier skal gjennomføre regelmessig prøvetaking av fjørfeets vann og fôrvare for å kontrollere om tilbakeholdelsesperioden for stoffer med farmakologisk virkning overholdes.</article> <article class="defaultP" margin-top="true">I § 59 annet ledd nr. 3 endres «tredje ledd» til «fjerde ledd».</article> <article class="defaultP" margin-top="true">§ 63 første ledd nye siste punktum skal lyde:</article><article class="legalP" id="kapittel-1-ledd-27">Dersom det ved ante mortem undersøkelse påvises mikroorganismer som kan være patogene for mennesker, kan tilsynsveterinæren likevel tillate slakting av partiet. Slik slakting skal foretas særskilt og på slutten av dagen. Tilsynsveterinæren kan sette vilkår for den videre håndtering av slaktene.</article> <article class="defaultP" margin-top="true">§ 64 første ledd nytt siste punktum skal lyde:</article><article class="legalP" id="kapittel-1-ledd-28">Hode og føtter skal inspiseres dersom dette skal benyttes til folkemat.</article> <article class="defaultP" margin-top="true">§ 64 fjerde ledd første punktum skal lyde:</article><article class="legalP" id="kapittel-1-ledd-29">Tilsynsveterinæren skal foreta etterundersøkelse av minst 300 fjørfeslakt av hvert fjørfeparti som har gjennomgått post mortem undersøkelse.</article> <article class="defaultP" margin-top="true">I § 68 sjette ledd endres «regelmessig» til «kvartalsvis».</article> <article class="defaultP" margin-top="true">§ 72 overskriften skal lyde:</article> <article class="defaultP" margin-top="true"><i>Kontrolltekniker</i></article> <article class="defaultP" margin-top="true">§ 72 annet ledd nye siste punktum skal lyde:</article><article class="legalP" id="kapittel-1-ledd-30">Undervisning i praktisk tilsynsarbeide skal skje i slakteri, i nedskjæringsvirksomhet herunder inspeksjonssted for ferskt fjørfekjøtt, og i virksomhet for kjøle- og fryselagring. Praktisk undervisning i ante mortem kontroll skal skje i fjørfebesetning.</article> <article class="defaultP" margin-top="true">§ 72 sjette ledd skal lyde:</article><article class="legalP" id="kapittel-1-ledd-31">Statens næringsmiddeltilsyn kan på autorisert slakteri etter nærmere vurdering tillate at virksomhetens personell deltar i post mortem undersøkelse som angitt i § 64 første, annet og tredje ledd under tilsynsveterinærens ledelse og ansvar. Det forutsettes at de som skal delta i post mortem undersøkelsen har gjennomført opplæring som kontrolltekniker.</article> <article class="defaultP" margin-top="true">I vedlegg I gjøres følgende endringer:</article> <article class="defaultP" margin-top="true">Under «Undertegnede tilsynsveterinær bekrefter at:» skal nr. 2 lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-31-punkt-1"><article class="legalP" id="kapittel-1-ledd-31-punkt-1-ledd-1">Fjørfekjøttet angitt ovenfor er produsert i samsvar med bestemmelsene i direktiv 71/118/EØF.</article></article></li></ul></article> <article class="defaultP" margin-top="true">Tidligere nr. 2 til 5 blir nye nr. 3 til 6.</article> <article class="defaultP" margin-top="true">I nr. 1, 4, 5 og 6 endres «Rdir.» til «direktiv».</article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-25-522/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>