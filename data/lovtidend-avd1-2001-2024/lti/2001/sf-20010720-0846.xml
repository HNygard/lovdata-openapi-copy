<!DOCTYPE html><html lang="no"><head><title>Forskrift om endring i forskrift om forsikringsselskapers kapitalforvaltning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-20-846</dd><dt class="dokid">DokumentID</dt><dd class="dokid">LTI/forskrift/2001-07-20-846</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-23-377</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-10-39/§3-5</li><li>lov/1988-06-10-39/§7-4</li><li>forskrift/1989-08-25-825</li></ul></dd><dt class="dateOfPublication">Kunngjort</dt><dd class="dateOfPublication">2001-07-27</dd><dt class="journalNumber">Journalnummer</dt><dd class="journalNumber">2001-0912</dd><dt class="titleShort">Korttittel</dt><dd class="titleShort">Endr. forskr kapitalforvaltning i forsikr.</dd><dt class="title">Tittel</dt><dd class="title">Forskrift om endring i forskrift om forsikringsselskapers kapitalforvaltning.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 20. juli 2001 med hjemmel i lov av 10. juni 1988 nr. 39 om forsikringsvirksomhet § 3-5 første ledd bokstav b og § 7-4 annet ledd, jf. kgl.res. av 25. august 1989 nr. 825.</dd><dt class="refid">RefID</dt><dd class="refid">forskrift/2001-07-20-846</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forsikringsselskapers kapitalforvaltning.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-20-846" id="dokument"><h1>Forskrift om endring i forskrift om forsikringsselskapers kapitalforvaltning.</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-20-846/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 23. april 1997 nr. 377 om forsikringsselskapers kapitalforvaltning gjøres følgende endringer:</article> <article class="defaultP" margin-top="true">§ 4 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">forsikringsselskapets kapitalforvaltning, herunder valutastrategi og oppfølging av markedsrisiko, og</article></article></li></ul></article> <article class="defaultP" margin-top="true">Ny § 5a skal lyde:</article> <article class="defaultP" margin-top="true"><strong>§ 5a.</strong> <i>Oppfølging av markedsrisiko</i></article><article class="legalP" id="kapittel-1-ledd-2">Et forsikringsselskap skal løpende vurdere i hvilken utstrekning selskapets bufferkapital er forsvarlig i forhold til den markedsrisiko selskapet er eksponert for.</article><article class="legalP" id="kapittel-1-ledd-3">Forsikringsselskapet skal som et ledd i sin oppfølging av markedsrisiko foreta analyser av selskapets evne til å bære tap som følge av verdifall på verdipapirer. Viser resultatene fra analysen at selskapet kan bli påført tap som overstiger bufferkapitalen, skal selskapet vurdere å iverksette tiltak for å redusere markedsrisikoen eller øke bufferkapitalen.</article><article class="legalP" id="kapittel-1-ledd-4">Analysen som nevnt i annet ledd skal minimum omfatte fall i hovedindeksen ved Oslo Børs, fall i tilsvarende indekser i de internasjonale aksjemarkedene, samt generell renteøkning i norske og internasjonale rentemarkeder. Om nødvendig skal analysen også omfatte valutarisiko. Selskapet skal kvantifisere og relatere utviklingen i egen aksjeportefølje til referanseindekser i tilfeller hvor selskapets portefølje avviker vesentlig fra indeksene nevnt i første punktum.</article><article class="legalP" id="kapittel-1-ledd-5">Analysen som nevnt i annet ledd skal som et minimum beregne selskapets tap på:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">aksjer, andeler og grunnfondsbevis klassifisert som omløpsmidler, inklusive finansielle derivater knyttet til slike eiendeler</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">obligasjoner klassifisert som omløpsmidler, inklusive finansielle derivater knyttet til slike eiendeler</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">andeler i verdipapirfond målt i forhold til de underliggende verdipapirer</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">finansielle derivater som gir verdiendringer ved et stresstestscenario</article></article></li><li data-li-identifier="-" data-name="-"><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">tilsvarende eiendeler i datterselskaper hvis virksomhet er begrenset til å forvalte forsikringsselskapets eiendeler.</article></article></li></ul></article><article class="legalP" id="kapittel-1-ledd-6">Bufferkapitalen som nevnt i annet ledd skal bestå av summen av følgende komponenter:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">kjernekapital ut over det som kreves for å oppfylle gjeldende kapitaldekningskrav og solvensmarginkrav</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">delårsresultat som ikke teller med i ansvarlig kapital, hensyntatt antagelser om forsikringstakernes andel av overskuddet og selskapets skatteposisjon</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">tilleggsavsetninger i livsforsikring, inntil det som kreves for å dekke selskapets renteforpliktelse for inneværende år</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">kursreguleringsfond i livsforsikring på eiendeler som omfattes av stresstesten</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">forsikringstekniske avsetninger ut over gjeldende minstekrav til slike avsetninger i kommunale pensjonskasser</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">sikkerhets-, reassuranse- og administrasjonsavsetninger ut over gjeldende minstekrav til slike avsetninger i skadeforsikringsselskaper.</article></article></li></ul></article><article class="legalP" id="kapittel-1-ledd-7">Forsikringsselskapet skal vurdere om analysen er tilstrekkelig for å følge opp den markedsrisiko selskapet er eksponert for. Om nødvendig skal selskapet i tillegg benytte supplerende analyser.</article><article class="legalP" id="kapittel-1-ledd-8">Departementet kan gi nærmere regler om gjennomføringen av bestemmelsene her, herunder presisere hva som kan inngå i bufferkapitalen.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-20-846/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2001.</article></section></main></body></html>