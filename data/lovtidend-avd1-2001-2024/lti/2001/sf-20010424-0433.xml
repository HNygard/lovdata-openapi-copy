<!DOCTYPE html><html lang="no"><head><title>Forskrift om gjennomføring av praktisk prøve for revisorer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-04-24-433</dd><dt class="dokid">DokumentID</dt><dd class="dokid">LTI/forskrift/2001-04-24-433</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-04-24</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1999-06-25-712/§1-3</li><li>lov/1999-01-15-2/§3-3</li></ul></dd><dt class="dateOfPublication">Kunngjort</dt><dd class="dateOfPublication">2001-05-04</dd><dt class="journalNumber">Journalnummer</dt><dd class="journalNumber">2001-0472</dd><dt class="titleShort">Korttittel</dt><dd class="titleShort">Forskrift om gj.føring av praktisk revisorprøve</dd><dt class="title">Tittel</dt><dd class="title">Forskrift om gjennomføring av praktisk prøve for revisorer.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 24. april 2001 med hjemmel i forskrift av 25. juni 1999 nr. 712 om revisjon og revisorer § 1-3 annet ledd annet punktum, jf. lov av 15. januar 1999 nr. 2 om revisjon og revisorer § 3-3 femte ledd. Jf. EØS-avtalen vedlegg XXII punkt 7 (Rdir. 1984/253/EØF).</dd><dt class="refid">RefID</dt><dd class="refid">forskrift/2001-04-24-433</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av praktisk prøve for revisorer.<ul class="tocSubUl"><li>§ 1. Adgang til prøven</li><li>§ 2. Gjennomføring av prøven</li><li>§ 3. Innholdet i prøven</li><li>§ 4. Eksamensbevis</li><li>§ 5. Eksamensutvalg</li><li>§ 6. Eksamensavgift</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-04-24-433" id="dokument"><h1>Forskrift om gjennomføring av praktisk prøve for revisorer.</h1><article class="legalArticle" data-lovdata-URL="LTI/forskrift/2001-04-24-433/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Adgang til prøven</span></h2><article class="legalP" id="paragraf-1-ledd-1">For å avlegge den praktiske prøven kreves bestått godkjent revisorutdanning i samsvar med lov av 15. januar 1999 nr. 2 (revisorloven) § 3-2 og minst to års variert praksis i revisjon av årsregnskap eller tilsvarende økonomiske oppgjør i samsvar med revisorloven § 3-3. Den utdanningsinstitusjon som arrangerer prøven, jf. § 2, skal prøve vilkårene for å avlegge den praktiske prøven.</article></article><article class="legalArticle" data-lovdata-URL="LTI/forskrift/2001-04-24-433/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gjennomføring av prøven</span></h2><article class="legalP" id="paragraf-2-ledd-1">Den praktiske prøve avholdes av offentlig godkjent utdannelsesinstitusjon godkjent av Kredittilsynet. Prøven skal arrangeres som hjemmeeksamen og skal kunne avlegges minst en gang årlig.</article></article><article class="legalArticle" data-lovdata-URL="LTI/forskrift/2001-04-24-433/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Innholdet i prøven</span></h2><article class="legalP" id="paragraf-3-ledd-1">Prøven skal være standardisert i form av gjennomføring av et revisjonsoppdrag, eller deler av et revisjonsoppdrag.</article></article><article class="legalArticle" data-lovdata-URL="LTI/forskrift/2001-04-24-433/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Eksamensbevis</span></h2><article class="legalP" id="paragraf-4-ledd-1">Institusjoner som avholder praktisk prøve, skal utstede eksamensbevis som angir at prøven er bestått.</article></article><article class="legalArticle" data-lovdata-URL="LTI/forskrift/2001-04-24-433/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensutvalg</span></h2><article class="legalP" id="paragraf-5-ledd-1">Kredittilsynet oppnevner et eksamensutvalg. Kredittilsynet har ett medlem som også er utvalgets leder, Den norske revisorforening har 2 medlemmer, og utdanningsinstitusjonene BI, NHH og fagutvalget for revisorutdanningen har ett medlem hver. Medlemmene oppnevnes for 4 år av gangen.</article><article class="legalP" id="paragraf-5-ledd-2">Utvalget er ansvarlig for utarbeidelse av eksamensinstruks, herunder organisering av sensur, instruks om klage på sensur, eksamensoppgave og sensorveiledning. Kredittilsynet kan forkaste forslaget til eksamensoppgave, eksamensinstruks, sensorveiledning og instruks om klage på sensur, og på selvstendig grunnlag fastsette dette. Utvalget treffer sine vedtak med alminnelig flertall og utvalgets leder har ved stemmelikhet dobbeltstemme.</article></article><article class="legalArticle" data-lovdata-URL="LTI/forskrift/2001-04-24-433/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Eksamensavgift</span></h2><article class="legalP" id="paragraf-6-ledd-1">Kostnadene ved produksjon av prøven, gjennomføring, sensur og klagebehandling dekkes inn ved eksamensavgift.</article></article><article class="legalArticle" data-lovdata-URL="LTI/forskrift/2001-04-24-433/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>