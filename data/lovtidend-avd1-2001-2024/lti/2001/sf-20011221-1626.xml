<!DOCTYPE html><html lang="no"><head><title>Forskrift om endring i forskrift om engrossalg og tilvirkning av alkoholholdig drikk mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1626</dd><dt class="dokid">DokumentID</dt><dd class="dokid">LTI/forskrift/2001-12-21-1626</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-30-937</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-02-27</li></ul></dd><dt class="dateOfPublication">Kunngjort</dt><dd class="dateOfPublication">2002-01-15</dd><dt class="journalNumber">Journalnummer</dt><dd class="journalNumber">2002-0049</dd><dt class="titleShort">Korttittel</dt><dd class="titleShort">Endr. i forskrift om engrossalg av alkohol</dd><dt class="title">Tittel</dt><dd class="title">Forskrift om endring i forskrift om engrossalg og tilvirkning av alkoholholdig drikk mv.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 21. desember 2001 med hjemmel i lov av 2. juni 1989 nr. 27 om omsetning av alkoholholdig drikk m.v.</dd><dt class="refid">RefID</dt><dd class="refid">forskrift/2001-12-21-1626</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engrossalg og tilvirkning av alkoholholdig drikk mv.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1626" id="dokument"><h1>Forskrift om endring i forskrift om engrossalg og tilvirkning av alkoholholdig drikk mv.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-21-1626/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. november 1995 nr. 937 om engrossalg og tilvirkning av alkoholholdig drikk mv. gjøres følgende endringer:</article> <article class="defaultP" margin-top="true">§ 1-3 skal lyde:</article><article class="legalP" id="kapittel-1-ledd-2">Mellommannsvirksomhet skal meldes til Sosial- og helsedirektoratet før den utøves. Meldingen skal inneholde dokumenterte opplysninger om hvilke leverandører og produkttyper virksomheten skal representere i Norge. Tilsvarende meldeplikt gjelder ved endringer i representasjonsforhold.</article> <article class="defaultP" margin-top="true">§ 2-1 skal lyde:</article><article class="legalP" id="kapittel-1-ledd-3">Sosial- og helsedirektoratet gir tillatelse til innførsel av vareprøver av alkoholholdig drikk til mellommenn. Innførselen må gjelde vareprøver fra den leverandør som mellommannen representerer, jf. forskriftens kapittel 1.</article><article class="legalP" id="kapittel-1-ledd-4">Med en vareprøve forstås en begrenset mengde av en alkoholholdig drikk som er nødvendig for en bedømmelse eller en presentasjon av drikken overfor bevillingshavere. Sosial- og helsedirektoratet kan gi utfyllende bestemmelser.</article> <article class="defaultP" margin-top="true">§ 2-2 første ledd skal lyde:</article><article class="legalP" id="kapittel-1-ledd-5">Reisende kan til personlig bruk innføre inntil 4 liter brennevin eller vin og 10 liter øl som reisegods gjennom fortolling ved innreise til Norge. Sosial- og helsedirektoratet kan gi tillatelse til innførsel utover dette.</article> <article class="defaultP" margin-top="true">§ 2-3 første ledd skal lyde:</article><article class="legalP" id="kapittel-1-ledd-6">Alkoholholdig drikk som mottas som arv eller gave, eller tas med som flyttegods fra utlandet, kan innføres etter tillatelse fra Sosial- og helsedirektoratet. En gaveforsendelse fra utlandet må ikke overstige 4 liter alkoholholdig drikk.</article> <article class="defaultP" margin-top="true">§ 5-5 skal lyde:</article><article class="legalP" id="kapittel-1-ledd-7">Varelager hvor brennevin eller sats og gjærende væske til fremstilling av brennevin oppbevares skal være sikret med forsvarlig alarmsystem. Sosial- og helsedirektoratet kan i særlige tilfeller gi dispensasjon fra dette kravet dersom varelageret er forsvarlig sikret på annen måte.</article> <article class="defaultP" margin-top="true">§ 7-1 skal lyde:</article><article class="legalP" id="kapittel-1-ledd-8">Bevillingshaver plikter etter anmodning å avgi opplysninger til statistiske formål til Sosial- og helsedirektoratet.</article><article class="legalP" id="kapittel-1-ledd-9">Opplysninger som kan kreves avgitt gjelder<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">import, herunder avgiverland, bulk- eller flaskeleveranse</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">omsetning av alkoholholdig drikk, herunder vareliter, type alkoholholdig drikk, alkoholstyrke, selgere/kjøpere</article></article></li><li data-li-identifier="-" data-name="-"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">tilvirkning av alkoholholdig drikk, herunder omfang, type alkoholholdig drikk, alkoholstyrke, kjøpere.</article></article></li></ul></article> <article class="defaultP" margin-top="true">§ 7-2 første ledd skal lyde:</article><article class="legalP" id="kapittel-1-ledd-10">Sosial- og helsedirektoratet kan bestemme hvordan opplysningene skal innhentes og hvorledes statistikken skal utarbeides, herunder<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">definisjon av statistiske enheter, kjennemerker, klassifikasjoner mv.</article></article></li><li data-li-identifier="-" data-name="-"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">datainnhenting, herunder registreringsskjemaets form og innhold</article></article></li><li data-li-identifier="-" data-name="-"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">databearbeidingen.</article></article></li></ul></article> <article class="defaultP" margin-top="true">§ 8-2 skal lyde:</article><article class="legalP" id="kapittel-1-ledd-11">Sosial- og helsedirektoratet er ansvarlig for registeret.</article> <article class="defaultP" margin-top="true">§ 8-7 nr. 5 skal lyde:</article><article class="legalP" id="kapittel-1-ledd-12">Dersom det påvises et datainnbrudd i anlegget, skal Sosialdepartementet umiddelbart underrettes.</article> <article class="defaultP" margin-top="true">§ 9-2 siste ledd skal lyde:</article><article class="legalP" id="kapittel-1-ledd-13">Gebyret skal betales etter en sak som fastsettes av Sosialdepartementet i forbindelse med det årlige statsbudsjett.</article> <article class="defaultP" margin-top="true">§ 9-4 første ledd skal lyde:</article><article class="legalP" id="kapittel-1-ledd-14">Bevillingshaverne skal for hver måned sende oppgave til Sosial- og helsedirektoratet over månedens gebyrpliktige omsetning fordelt på kategoriene øl, vin og brennevin innen den 18. i påfølgende måned.</article> <article class="defaultP" margin-top="true">§ 9-5 annet ledd skal lyde:</article><article class="legalP" id="kapittel-1-ledd-15">Sosial- og helsedirektoratet kan sette kortere gebyrperiode ved forsinkelse av oppgave eller betaling, eller dersom det er opplysninger om virksomhetens forhold som gjør det overveiende sannsynlig at innbetalingen ikke vil skje rettidig.</article> <article class="defaultP" margin-top="true">§ 9-6 skal lyde:</article><article class="legalP" id="kapittel-1-ledd-16">Sosial- og helsedirektoratet kan gi nærmere bestemmelser til presisering, utfylling og gjennomføring av forskriften.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-21-1626/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>