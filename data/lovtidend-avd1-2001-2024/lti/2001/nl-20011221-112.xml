<!DOCTYPE html><html lang="no"><head><title>Lov om endringer i lov 26. mars 1999 nr. 14 om skatt av formue og inntekt (skatteloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-12-21-112</dd><dt class="dokid">DokumentID</dt><dd class="dokid">LTI/lov/2001-12-21-112</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2001-12-21</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="dateOfPublication">Kunngjort</dt><dd class="dateOfPublication">2001-12-21</dd><dt class="journalNumber">Journalnummer</dt><dd class="journalNumber">2001-1463</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i lov 26. mars 1999 nr. 14 om skatt av formue og inntekt (skatteloven).</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2001–2002), Ot.meld.nr.2 (2001–2002), Ot.prp.nr.21 (2001–2002), Innst.O.nr.3 (2001–2002), Besl.O.nr.15 (2001–2002), Besl.L.nr.1 (2001–2002), Besl.O. nr. 28 (2001–2002). Odels- og lagtingsvedtak hhv. 4./14. og 11./18. desember 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-12-21-112</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 26. mars 1999 nr. 14 om skatt av formue og inntekt (skatteloven).<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2001-12-21-112" id="dokument"><h1>Lov om endringer i lov 26. mars 1999 nr. 14 om skatt av formue og inntekt (skatteloven).</h1><article class="legalP" id="ledd-1">I lov 26. mars 1999 nr. 14 om skatt av formue og inntekt (skatteloven) gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2001-12-21-112/KAPITTEL_1"><h2 data-text-align="center">I</h2><article class="defaultP">§ 12-2 bokstav b skal lyde:</article><article class="legalP" id="kapittel-1-ledd-1">pensjon, føderåd samt livrente som er ledd i pensjonsordning i arbeidsforhold. Som personinntekt regnes likevel ikke barnepensjon til barn som ikke er fylt 17 år ved utløpet av inntektsåret og etterlønn og etterpensjon etter § 5-40 første ledd.</article></section><section class="section" data-name="kapII" id="kapittel-2" data-lovdata-URL="LTI/lov/2001-12-21-112/KAPITTEL_2"><h2 data-text-align="center">II</h2><article class="defaultP">§ 11-21 annet ledd nytt annet punktum skal lyde:</article><article class="legalP" id="kapittel-2-ledd-1">Overdragende skattyters utlignede naturressursskatt til fremføring etter skatteloven § 18-2 fjerde ledd siste punktum og negative grunnrenteinntekt til fremføring etter skatteloven § 18-3 fjerde ledd på tidspunktet for overføring av kraftverk, kan overføres tilsvarende.</article> <article class="defaultP" margin-top="true">§ 11-22 tredje ledd nytt annet punktum skal lyde:</article><article class="legalP" id="kapittel-2-ledd-2">Overdragende skattyters utlignede naturressursskatt til fremføring etter skatteloven § 18-2 fjerde ledd siste punktum og negative grunnrenteinntekt til fremføring etter skatteloven § 18-3 fjerde ledd på tidspunktet for overføring av kraftverk, kan tillates overført.</article></section><section class="section" data-name="kapIII" id="kapittel-3" data-lovdata-URL="LTI/lov/2001-12-21-112/KAPITTEL_3"><h2 data-text-align="center">III</h2><article class="defaultP">§ 2-30 første ledd bokstav g nr. 1 og 7 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Petoro a.s.</article></article></li><li data-li-identifier="7." data-name="7."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Regionalt helseforetak og helseforetak</article></article></li></ul></article> <article class="defaultP" margin-top="true">§ 2-30 første ledd bokstav k nytt nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Boligbyggelagenes sikringsfond</article></article></li></ul></article> <article class="defaultP" margin-top="true">§ 4-12 fjerde ledd skal lyde:</article><article class="legalP" id="kapittel-3-ledd-1">Ikke-børsnotert aksje i utenlandsk selskap verdsettes til 65 prosent av aksjens antatte salgsverdi 1. januar i ligningsåret. Aksjen skal verdsettes etter tredje ledd når skattyteren krever dette og kan sannsynliggjøre selskapets skattemessige formuesverdi.</article> <article class="defaultP" margin-top="true">§ 4-12 femte ledd skal lyde:</article><article class="legalP" id="kapittel-3-ledd-2">Departementet kan<ul class="defaultList"><li data-li-identifier="a." data-name="a."><article class="listArticle" id="kapittel-3-ledd-2-punkt-1"><article class="legalP" id="kapittel-3-ledd-2-punkt-1-ledd-1">gi forskrift om beregning av aksjeverdien i tredje ledd, og om dokumentasjonskrav etter fjerde ledd,</article></article></li><li data-li-identifier="b." data-name="b."><article class="listArticle" id="kapittel-3-ledd-2-punkt-2"><article class="legalP" id="kapittel-3-ledd-2-punkt-2-ledd-1">fastsette skjema til bruk ved beregningen,</article></article></li><li data-li-identifier="c." data-name="c."><article class="listArticle" id="kapittel-3-ledd-2-punkt-3"><article class="legalP" id="kapittel-3-ledd-2-punkt-3-ledd-1">ved forskrift bestemme at ikke-børsnotert aksje som er undergitt annen kursnotering, verdsettes som bestemt i første og annet ledd,</article></article></li><li data-li-identifier="d." data-name="d."><article class="listArticle" id="kapittel-3-ledd-2-punkt-4"><article class="legalP" id="kapittel-3-ledd-2-punkt-4-ledd-1">ved forskrift gi bestemmelser om samordning av verdsettelse av ikke-børsnoterte aksjer i utenlandske selskaper mellom forskjellige likningskontorer og skattefogdkontorer.</article></article></li></ul></article> <article class="defaultP" margin-top="true">§ 6-40 tredje ledd skal lyde:</article><article class="legalP" id="kapittel-3-ledd-3">Det gis fradrag for renter av fondsobligasjoner som kan likestilles med kjernekapital etter de vilkår som er fastsatt i lov eller i medhold av lov.</article> <article class="defaultP" margin-top="true">Nåværende tredje til femte ledd blir fjerde til sjette ledd.</article> <article class="defaultP" margin-top="true">§ 10-11 annet ledd nytt fjerde punktum skal lyde:</article><article class="legalP" id="kapittel-3-ledd-4">Avkastning på fondsobligasjoner nevnt i § 6-40 tredje ledd anses ikke som utbytte.</article> <article class="defaultP" margin-top="true">Nåværende fjerde punktum blir nytt femte punktum.</article></section><section class="section" data-name="kapIV" id="kapittel-4" data-lovdata-URL="LTI/lov/2001-12-21-112/KAPITTEL_4"><h2 data-text-align="center">IV</h2><article class="defaultP">Overskriften til § 5-40 skal lyde:</article> <article class="defaultP" margin-top="true"><strong>§ 5-40.</strong> <i>Pensjon mv.</i></article> <article class="defaultP" margin-top="true">§ 5-40 annet ledd skal lyde:</article><article class="legalP" id="kapittel-4-ledd-1">Som skattepliktig inntekt anses engangs- og avløsningsbeløp og andre kapitalytelser fra pensjonsordning, føderåd og livrente som er ledd i pensjonsordning i arbeidsforhold.</article> <article class="defaultP" margin-top="true">§ 12-2 bokstav b skal lyde:</article><article class="legalP" id="kapittel-4-ledd-2">pensjon, føderåd, livrente som er ledd i pensjonsordning i arbeidsforhold og engangs- og avløsningsbeløp for slike ytelser. Som personinntekt regnes likevel ikke barnepensjon til barn som ikke er fylt 17 år ved utløpet av inntektsåret og etterlønn og etterpensjon etter § 5-40 første ledd.</article></section><section class="section" data-name="kapV" id="kapittel-5" data-lovdata-URL="LTI/lov/2001-12-21-112/KAPITTEL_5"><h2 data-text-align="center">V</h2><article class="defaultP">§ 2-30 første ledd bokstav a skal lyde:</article><article class="legalP" id="kapittel-5-ledd-1">Kongen, Dronningen, den nærmeste arveberettigede til tronen i hvert etterfølgende slektsledd og disse personers ektefeller, samt disses felles barn som ikke er fylt 20 år ved utgangen av inntektsåret</article> <article class="defaultP" margin-top="true">§ 3-1 syvende ledd nytt fjerde punktum skal lyde:</article><article class="legalP" id="kapittel-5-ledd-2">Departementet kan i forskrift bestemme at personer som nevnt i første punktum kan frasi seg nærmere angitte skattemessige lempninger som gjelder for bosatte i Finnmark og Nord-Troms.</article> <article class="defaultP" margin-top="true">§ 5-13 første ledd første punktum skal lyde:</article><article class="legalP" id="kapittel-5-ledd-3">Fordel ved privat bruk av arbeidsgivers bil fastsettes på grunnlag av en antatt årlig privat kjørelengde på 13&#xa0;000 km med tillegg av kjøring mellom hjem og arbeidssted.</article> <article class="defaultP" margin-top="true">§ 5-31 ny bokstav c skal lyde:</article><article class="legalP" id="kapittel-5-ledd-4">skattefradrag etter § 16-40</article> <article class="defaultP" margin-top="true">§ 6-12 annet ledd første punktum skal lyde:</article><article class="legalP" id="kapittel-5-ledd-5">Reduksjon etter første ledd skal ikke overstige 75 prosent av de beregnede samlede kostnadene ved bilholdet.</article> <article class="defaultP" margin-top="true">§ 6-31 første ledd bokstav c oppheves.</article> <article class="defaultP" margin-top="true">Nåværende bokstav d og e blir bokstav c og d.</article> <article class="defaultP" margin-top="true">§ 6-32 første ledd første punktum skal lyde:</article><article class="legalP" id="kapittel-5-ledd-6">Minstefradraget fastsettes til et beløp som svarer til 23 pst. av summen av inntekt som omfattes av § 6-31.</article> <article class="defaultP" margin-top="true">§ 6-32 første ledd fjerde punktum skal lyde:</article><article class="legalP" id="kapittel-5-ledd-7">Stortinget kan fastsette en særskilt nedre grense for minstefradrag som beregnes av og gis i inntekt som omfattes av § 6-31 første ledd a, c eller d eller annet ledd.</article> <article class="defaultP" margin-top="true">§ 6-44 første ledd annet punktum skal lyde:</article><article class="legalP" id="kapittel-5-ledd-8">Fradraget er begrenset til den del av beløpet som overstiger 9&#xa0;200 kroner.</article> <article class="defaultP" margin-top="true">§ 14-41 første ledd bokstav g, h og i skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-5-ledd-8-punkt-1"><article class="legalP" id="kapittel-5-ledd-8-punkt-1-ledd-1">anlegg for overføring og distribusjon av elektrisk kraft og elektroteknisk utrusting i kraftforetak</article></article></li><li data-li-identifier="h." data-name="h."><article class="listArticle" id="kapittel-5-ledd-8-punkt-2"><article class="legalP" id="kapittel-5-ledd-8-punkt-2-ledd-1">bygg og anlegg, hoteller, losjihus, bevertningssteder mv.</article></article></li><li data-li-identifier="i." data-name="i."><article class="listArticle" id="kapittel-5-ledd-8-punkt-3"><article class="legalP" id="kapittel-5-ledd-8-punkt-3-ledd-1">forretningsbygg.</article></article></li></ul></article> <article class="defaultP" margin-top="true">Fjerde ledd siste punktum skal lyde:</article><article class="legalP" id="kapittel-5-ledd-9">I gruppene e, f, g, h og i føres hvert enkelt driftsmiddel på egen saldo.</article> <article class="defaultP" margin-top="true">§ 14-43 første og annet ledd skal lyde:</article><article class="numberedLegalP" data-numerator="1" id="kapittel-5-nummer-1">(1) Saldo for driftsmidler m.v. som nevnt i § 14-41 første ledd kan avskrives med inntil følgende sats:<ul class="defaultList"><li data-li-identifier="a." data-name="a."><article class="listArticle" id="kapittel-5-nummer-1-punkt-1"><article class="legalP" id="kapittel-5-nummer-1-punkt-1-ledd-1">kontormaskiner og lignende – 30 prosent</article></article></li><li data-li-identifier="b." data-name="b."><article class="listArticle" id="kapittel-5-nummer-1-punkt-2"><article class="legalP" id="kapittel-5-nummer-1-punkt-2-ledd-1">ervervet forretningsverdi – 20 prosent</article></article></li><li data-li-identifier="c." data-name="c."><article class="listArticle" id="kapittel-5-nummer-1-punkt-3"><article class="legalP" id="kapittel-5-nummer-1-punkt-3-ledd-1">vogntog, lastebiler, busser, varebiler, drosjebiler og kjøretøyer for transport av funksjonshemmede – 20 prosent</article></article></li><li data-li-identifier="d." data-name="d."><article class="listArticle" id="kapittel-5-nummer-1-punkt-4"><article class="legalP" id="kapittel-5-nummer-1-punkt-4-ledd-1">personbiler, traktorer, maskiner, redskap, instrumenter, inventar m.v. – 15 prosent</article></article></li><li data-li-identifier="e." data-name="e."><article class="listArticle" id="kapittel-5-nummer-1-punkt-5"><article class="legalP" id="kapittel-5-nummer-1-punkt-5-ledd-1">skip, fartøyer, rigger m.v. – 14 prosent</article></article></li><li data-li-identifier="f." data-name="f."><article class="listArticle" id="kapittel-5-nummer-1-punkt-6"><article class="legalP" id="kapittel-5-nummer-1-punkt-6-ledd-1">fly, helikopter – 12 prosent</article></article></li><li data-li-identifier="g." data-name="g."><article class="listArticle" id="kapittel-5-nummer-1-punkt-7"><article class="legalP" id="kapittel-5-nummer-1-punkt-7-ledd-1">anlegg for overføring og distribusjon av elektrisk kraft og elektroteknisk utrustning i kraftforetak – 5 prosent</article></article></li><li data-li-identifier="h." data-name="h."><article class="listArticle" id="kapittel-5-nummer-1-punkt-8"><article class="legalP" id="kapittel-5-nummer-1-punkt-8-ledd-1">bygg og anlegg, hoteller, losjihus, bevertningssteder mv. – 4 prosent</article></article></li><li data-li-identifier="i." data-name="i."><article class="listArticle" id="kapittel-5-nummer-1-punkt-9"><article class="legalP" id="kapittel-5-nummer-1-punkt-9-ledd-1">forretningsbygg – 2 prosent</article></article></li></ul></article><article class="numberedLegalP" data-numerator="2" id="kapittel-5-nummer-2">(2) Forhøyet avskrivningssats gjelder for saldo for bygg med så enkel konstruksjon at det må anses å ha en brukstid på ikke over 20 år fra oppføringen. Saldo for slikt bygg kan avskrives med inntil 8 prosent.</article> <article class="defaultP" margin-top="true">§ 14-44 tredje ledd første punktum skal lyde:</article><article class="legalP" id="kapittel-5-ledd-10">Ved realisasjon av driftsmiddel i saldogruppe e til i skal gevinst eller tap føres på gevinst- og tapskontoen, jf § 14-45.</article> <article class="defaultP" margin-top="true">Fjerde ledd første punktum skal lyde:</article><article class="legalP" id="kapittel-5-ledd-11">For gevinst på driftsmiddel i saldogruppe e til i realisert ved brann eller annen ulykke eller ved ekspropriasjon m.v. gjelder § 14-70 så langt den passer.</article> <article class="defaultP" margin-top="true">§ 14-45 annet ledd første og annet punktum skal lyde:</article><article class="legalP" id="kapittel-5-ledd-12">Grunnlaget for årets inntekts- eller kostnadsføring er saldo fra forrige år etter inntekts- eller kostnadsføring, tillagt gevinster ved realisasjon av driftsmidler i gruppe e til i i inntektsåret, jf § 14-44 tredje ledd, samt den delen av gevinst som ikke skal inntektsføres direkte etter § 14-44 fjerde ledd. Tilsvarende skal tap ved realisasjon av driftsmidler i gruppe e til i i året fradras i saldoen.</article> <article class="defaultP" margin-top="true">§ 16-11 femte, syvende og åttende ledd oppheves.</article> <article class="defaultP" margin-top="true">§ 18-6 femte ledd skal lyde:</article><article class="legalP" id="kapittel-5-ledd-13">Ved realisasjon av driftsmidler som nevnt i første ledd, gjelder tilsvarende bestemmelser som for driftsmidler som nevnt i § 14-41 første ledd e – i, jf § 14-44.</article></section><section class="section" data-name="kapVI" id="kapittel-6" data-lovdata-URL="LTI/lov/2001-12-21-112/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringen under I trer i kraft straks med virkning fra og med inntektsåret 2000.</article><article class="legalP" id="kapittel-6-ledd-2">Endringene under II trer i kraft straks med virkning fra 1. januar 2001. De får virkning fra samme tidspunkt også for overdragende skattyters ubenyttede skatteposisjoner etter skatteloven §§ 18-2 fjerde ledd siste punktum og 18-3 fjerde ledd pr. 1. januar 2001 etter overføring av kraftverk gjennomført etter 1. januar 1997. Nærmere regler om ikraftsetting og gjennomføring av lovendringen fastsettes av departementet i forskrift.</article><article class="legalP" id="kapittel-6-ledd-3">Endringene under III trer i kraft straks med virkning fra og med inntektsåret 2001.</article><article class="legalP" id="kapittel-6-ledd-4">Endringene under IV trer i kraft straks med virkning fra og med 11. oktober 2001.</article><article class="legalP" id="kapittel-6-ledd-5">Endringene under V trer i kraft straks med virkning fra og med inntektsåret 2002.</article></section></main></body></html>