<!DOCTYPE html><html lang="no"><head><title>Forskrift om endring i forskrift om spesifisert risikomateriale med hensyn til overførbare spongiforme encefalopatier (SRM).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-27-1604</dd><dt class="dokid">DokumentID</dt><dd class="dokid">LTI/forskrift/2001-12-27-1604</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-11-20-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§11</li><li>lov/1997-01-10-9/§12</li><li>lov/1997-01-10-9/§13</li><li>lov/1997-01-10-9/§20</li><li>lov/1962-06-08-4/§3</li><li>lov/1933-05-19-3/§1</li><li>lov/1933-05-19-3/§4</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="journalNumber">Journalnummer</dt><dd class="journalNumber">2001-1543</dd><dt class="titleShort">Korttittel</dt><dd class="titleShort">Endr. i forskr om SRM</dd><dt class="title">Tittel</dt><dd class="title">Forskrift om endring i forskrift om spesifisert risikomateriale med hensyn til overførbare spongiforme encefalopatier (SRM).</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet og Statens næringsmiddeltilsyn 27. desember 2001 med hjemmel i lov av 10. januar 1997 nr. 9 om kjøttproduksjon § 11 fjerde ledd, § 12 tredje ledd, § 13 og § 20, lov av 19. mai 1933 nr. 3 om tilsyn med næringsmidler m.v. § 1 og § 4, jf. delegeringsvedtak av 26. mars 1990 nr. 1227.</dd><dt class="refid">RefID</dt><dd class="refid">forskrift/2001-12-27-1604</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om spesifisert risikomateriale med hensyn til overførbare spongiforme encefalopatier (SRM).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-27-1604" id="dokument"><h1>Forskrift om endring i forskrift om spesifisert risikomateriale med hensyn til overførbare spongiforme encefalopatier (SRM).</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-27-1604/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. november 2000 nr. 1163 om spesifisert risikomateriale med hensyn til overførbare spongiforme encefalopatier (SRM) gjøres følgende endringer:</article> <article class="defaultP" margin-top="true">I hjemmelsfeltet endres henvisningen til husdyrloven til lov av 8. juni 1962 nr. 4 om dyrehelse (husdyrloven).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med denne forskriften er å forhindre at overførbare spongiforme encefalopatier spres gjennom fôr eller næringsmidler.</article> <article class="defaultP" margin-top="true">§ 3 andre ledd oppheves.</article> <article class="defaultP" margin-top="true">§ 4 nytt andre ledd skal lyde:</article><article class="legalP" id="kapittel-1-ledd-3">Unntatt er produkter importert fra tredjeland angitt i vedlegg I, jf. § 10 fjerde ledd.</article> <article class="defaultP" margin-top="true">§ 5 nytt andre ledd skal lyde:</article><article class="legalP" id="kapittel-1-ledd-4">Unntatt er produkter importert fra tredjeland angitt i vedlegg I, jf. § 10 fjerde ledd.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-5">Det er forbudt å framstille mekanisk utbeinet kjøtt av bein fra storfe, sau og geit.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-6">Det er forbudt å importere SRM. I tillegg er det forbudt å importere:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">ryggsøylen unntatt halevirvlene og lendevirvlenes tverrtapper, men inkludert dorsalrotgangliene og ryggmargen, fra storfe eldre enn 12 måneder, og</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">hele hodet unntatt tungen, men inkludert hjerne, øyne, trigeminusganglier og mandler, samt brissel, milt og ryggmarg fra storfe eldre enn 6 måneder fra Det forente kongerike Storbritannia og Nord-Irland og fra Portugal unntatt Azorene.</article></article></li></ul></article><article class="legalP" id="kapittel-1-ledd-7">Unntatt fra forbudet i første ledd er hele, halve og kvarte slakteskrotter som ved import kan inneholde ryggsøylen inkludert dorsalrotgangliene, når dette senere fjernes i samsvar med bestemmelsene i § 8.</article><article class="legalP" id="kapittel-1-ledd-8">Ved import fra tredjeland av ferskt kjøtt, kvernet og tilberedt kjøtt, kjøttprodukter og enkelte andre produkter av animalsk opprinnelse, utsmeltet fett, gelatin, fôr til selskapsdyr, foredlete animalske proteiner, bein og beinprodukter, fôrråvarer og storfetarmer skal det medfølgende helsesertifikatet være fulgt av en erklæring undertegnet av produksjonslandets kompetente myndighet med følgende ordlyd:</article><blockquote><article class="defaultP">«Produktet av animalsk opprinnelse inneholder ikke, og er ikke framstilt av spesifisert risikomateriale slik det er definert i vedlegg XI seksjon A til forordning (EF) nr. 999/2001 om fastsettelse av regler for forebygging, kontroll og utryddelse av visse overførbare spongiforme encefalopatier, framstilt etter 31. mars 2001, eller mekanisk utbeinet kjøtt framstilt av bein fra storfe, sau eller geit, framstilt etter 31. mars 2001. Etter 31. mars 2001 er dyrene ikke blitt slaktet etter bedøving ved innsprøyting av gass i hodeskallen eller avlivet etter samme metode, og de er ikke slaktet etter beskadigelse av vev i sentralnervesystemet ved hjelp av en avlang stavformet gjenstand som føres inn i hodeskallen. Hele, halve og kvarte slakteskrotter kan ved import inneholde ryggsøyle.»</article></blockquote> <article class="legalP" id="kapittel-1-ledd-9">Bestemmelsene i første og tredje ledd gjelder ikke ved import fra tredjeland angitt i vedlegg I.</article><article class="legalP" id="kapittel-1-ledd-10">Produkter som importeres fra tredjeland, skal gjennomgå veterinær grensekontroll.</article> <article class="defaultP" margin-top="true">Vedlegg I skal lyde:</article> <article class="defaultP" margin-top="true">Argentina<p class="leddfortsettelse">Australia</p><p class="leddfortsettelse">Botswana</p><p class="leddfortsettelse">Brasil</p><p class="leddfortsettelse">Chile</p><p class="leddfortsettelse">Costa Rica</p><p class="leddfortsettelse">Namibia</p><p class="leddfortsettelse">New Zealand</p><p class="leddfortsettelse">Nicaragua</p><p class="leddfortsettelse">Paraguay</p><p class="leddfortsettelse">Singapore</p><p class="leddfortsettelse">Swaziland</p><p class="leddfortsettelse">Uruguay</p></article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-27-1604/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>