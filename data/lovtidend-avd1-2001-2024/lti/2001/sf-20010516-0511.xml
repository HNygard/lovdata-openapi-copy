<!DOCTYPE html><html lang="no"><head><title>Forskrift om endring i forskrift om forbud mot transport og ansamling av levende klauvdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-16-511</dd><dt class="dokid">DokumentID</dt><dd class="dokid">LTI/forskrift/2001-05-16-511</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-05-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-04-04-329</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2001-05-22</dd><dt class="journalNumber">Journalnummer</dt><dd class="journalNumber">2001-0561</dd><dt class="titleShort">Korttittel</dt><dd class="titleShort">Endr forskr om forbud mot transport av klauvdyr</dd><dt class="title">Tittel</dt><dd class="title">Forskrift om endring i forskrift om forbud mot transport og ansamling av levende klauvdyr.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 16. mai 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. vedtak av 4. januar 2001 nr. 171 om delegering av myndighet til å vedta forskrift om beskyttelsestiltak til Statens dyrehelsetilsyn – Sentralforvaltningen, jf. EØS-avtalen vedlegg I (Kvedtak 2001/378/EF).</dd><dt class="refid">RefID</dt><dd class="refid">forskrift/2001-05-16-511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forbud mot transport og ansamling av levende klauvdyr.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-16-511" id="dokument"><h1>Forskrift om endring i forskrift om forbud mot transport og ansamling av levende klauvdyr.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-16-511/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 4. april 2001 nr. 329 om forbud mot transport og ansamling av levende klauvdyr gjøres følgende endringer:</article> <article class="defaultP" margin-top="true">I forskriftens hjemmel skal siste parentes lyde:</article><article class="legalP" id="kapittel-1-ledd-2">(Kvedtak 2001/172/EF, Kvedtak 2001/190/EF, Kvedtak 2001/209/EF, Kvedtak 2001/239/EF, Kvedtak 2001/263/EF, Kvedtak 2001/302/EF, Kvedtak 2001/317/EF, Kvedtak 2001/327/EF, Kvedtak 2001/349/EF og Kvedtak 2001/378/EF).</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Det er forbudt å transportere levende klauvdyr.</article> <article class="defaultP" margin-top="true">Ny § 2a skal lyde:</article> <article class="defaultP" margin-top="true"><strong>§ 2a.</strong> <i>Unntak fra transportforbudet ved transport innenlands</i></article><article class="legalP" id="kapittel-1-ledd-4">Dersom transporten kun skal foregå innenlands, er følgende unntatt fra forbudet i § 2:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Transport av klauvdyr til beite.</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Transport av klauvdyr direkte eller via ett oppsamlingssted til slakteri for slakting senest påfølgende virkedag.</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Transport av storfe og svin direkte eller via ett oppsamlingssted til annet dyrehold.</article></article></li><li data-li-identifier="4)" data-name="4)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Transport av andre klauvdyr enn storfe og svin direkte eller via ett oppsamlingssted til annet dyrehold innen eget fylke eller til maksimalt 6 dyrehold utenfor eget fylke. Dersom transporten skal skje via et oppsamlingssted, skal Statens dyrehelsetilsyn – fylkesveterinæren på avsenderstedet gi tillatelse til at transporten kan gjennomføres, og Statens dyrehelsetilsyn – fylkesveterinæren på mottakerstedet skal ha blitt varslet om transporten.</article></article></li></ul></article><article class="legalP" id="kapittel-1-ledd-5">Som vilkår for transport etter første ledd gjelder at transportmidlet skal rengjøres og desinfiseres etter hver transport. Transportøren skal, på skjema utarbeidet av Statens dyrehelsetilsyn, kunne dokumentere at rengjøring og desinfeksjon er foretatt. Er det etter første ledd krav om tillatelse fra Statens dyrehelsetilsyn – fylkesveterinæren på avsenderstedet, må i tillegg ett av følgende vilkår oppfylles:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Dyrene skal ha oppholdt seg i det dyreholdet de transporteres fra i minst 20 dager før tillatelsen gis eller siden fødselen dersom det dreier seg om dyr som er yngre enn 20 dager. Dyreholdet dyrene transporteres fra skal i løpet av den angitte perioden, ikke ha mottatt dyr som er mottakelige for munn- og klauvsjuke.</article></article></li><li data-li-identifier="2)" data-name="2)"><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Dyrene skal kun transporteres innenfor ett fylke.</article></article></li></ul></article> <article class="defaultP" margin-top="true">Ny § 2b skal lyde:</article> <article class="defaultP" margin-top="true"><strong>§ 2b.</strong> <i>Unntak fra transportforbudet ved transport mellom land i EØS</i></article><article class="legalP" id="kapittel-1-ledd-6">Dersom transporten skal foregå mellom land i EØS, er følgende unntatt fra forbudet i § 2:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Transport av storfe og svin direkte eller via ett oppsamlingssted til slakteri for slakting senest påfølgende virkedag.</article></article></li><li data-li-identifier="2)" data-name="2)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Transport av andre klauvdyr enn storfe og svin direkte eller via ett godkjent oppsamlingssted til slakteri for slakting senest påfølgende virkedag. Tilsynsmyndigheten på avsenderstedet og mottakerstedet skal ha gitt tillatelse til transporten.</article></article></li><li data-li-identifier="3)" data-name="3)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Transport av storfe og svin direkte eller via ett godkjent oppsamlingssted til annet dyrehold. Dersom transporten skjer fra en region som har vært underlagt restriksjoner for munn- og klauvsjuke, skal tilsynsmyndigheten på avsenderstedet og mottakerstedet ha gitt tillatelse til transporten.</article></article></li><li data-li-identifier="4)" data-name="4)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Transport av andre klauvdyr enn storfe og svin direkte eller via ett godkjent oppsamlingssted til maksimalt 6 andre dyrehold. Tilsynsmyndigheten på avsenderstedet og mottakerstedet skal ha gitt tillatelse til transporten.</article></article></li></ul></article><article class="legalP" id="kapittel-1-ledd-7">Som vilkår for transport etter første ledd gjelder følgende:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">Med mindre andre klauvdyr enn storfe og svin transporteres direkte til slakteri, eller de har sin opprinnelse i og kommer fra områder hvor det i løpet av de siste 20 dager ikke har vært restriksjoner på grunn av munn- og klauvsjuke, skal de ikke komme i kontakt med dyr fra andre dyrehold enn det de transporteres fra.</article></article></li><li data-li-identifier="2)" data-name="2)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">Transportmidlet skal rengjøres og desinfiseres etter hver transport. Transportøren skal, på skjema utarbeidet av tilsynsmyndigheten, kunne dokumentere at rengjøring og desinfeksjon er foretatt.</article></article></li><li data-li-identifier="3)" data-name="3)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">Tilsynsmyndigheten på avsenderstedet skal ha varslet lokal og sentral tilsynsmyndighet i mottakerlandet, samt sentral tilsynsmyndighet i eventuelle transittland, senest 24 timer på forhånd.</article></article></li></ul></article><article class="legalP" id="kapittel-1-ledd-8">I tillegg til vilkårene i annet ledd, skal ett av følgende vilkår oppfylles:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">Dyrene skal ha oppholdt seg i det dyreholdet de transporteres fra de siste 30 dager eller siden fødselen. Dyreholdet dyrene transporteres fra skal, dersom det dreier seg om andre klauvdyr enn storfe og svin, i samme periode ikke ha mottatt dyr som er mottakelige for munn- og klauvsjuke.</article></article></li><li data-li-identifier="2)" data-name="2)"><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">Dyrene skal transporteres direkte, eller via ett oppsamlingssted, til slakteri for slakting senest påfølgende virkedag.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-9">Forskriften her trer i kraft 5. april 2001 og gjelder til og med 5. juni 2001.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-16-511/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene her trer i kraft straks.</article></section></main></body></html>