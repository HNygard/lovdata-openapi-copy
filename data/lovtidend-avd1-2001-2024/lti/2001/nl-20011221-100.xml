<!DOCTYPE html><html lang="no"><head><title>Lov om endringer i markedsføringsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-12-21-100</dd><dt class="dokid">DokumentID</dt><dd class="dokid">LTI/lov/2001-12-21-100</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1972-06-16-47</li></ul></dd><dt class="dateOfPublication">Kunngjort</dt><dd class="dateOfPublication">2001-12-21</dd><dt class="journalNumber">Journalnummer</dt><dd class="journalNumber">2001-1461</dd><dt class="titleShort">Korttittel</dt><dd class="titleShort">Endringslov til markedsføringsloven</dd><dt class="title">Tittel</dt><dd class="title">Lov om endringer i markedsføringsloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.91 (2000–2001), Ot.prp.nr.14 (2001–2002), Innst.O nr.17 (2001–2002) og Besl.O.nr.26 (2001–2002). Odels- og lagtingsvedtak hhv. 13. og 18. desember 2001. Fremmet av Barne- og familiedepartementet.</dd><dt class="refid">RefID</dt><dd class="refid">lov/2001-12-21-100</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i markedsføringsloven.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-12-21-100" id="dokument"><h1>Lov om endringer i markedsføringsloven.</h1><section class="section" data-name="kapI" id="kapittel-1" data-lovdata-URL="LTI/lov/2001-12-21-100/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 16. juni 1972 nr. 47 om kontroll med markedsføring og avtalevilkår gjøres følgende endringer:</article> <article class="defaultP" margin-top="true">Nytt kapittel II a skal lyde:</article> <article class="defaultP" margin-top="true"><i>Kapittel II a Handlinger som skader forbrukernes kollektive interesser</i></article> <article class="defaultP" margin-top="true"><strong>§ 9 c.</strong> <i>Virkeområde</i></article><article class="legalP" id="kapittel-1-ledd-2">Bestemmelsene i dette kapitlet får anvendelse på handlinger som strider mot bestemmelser som i henhold til EØS-avtalen beskytter forbrukernes kollektive interesser slik bestemmelsene er gjennomført i norsk rett, forutsatt at handlingen er foretatt i næringsvirksomhet i Norge og har virkning i en annen EØS-stat eller den er foretatt i næringsvirksomhet i en annen EØS-stat og har virkning i Norge.</article><article class="legalP" id="kapittel-1-ledd-3">Departementet fastsetter i forskrift hvilke bestemmelser som til en hver tid beskytter forbrukernes kollektive interesser etter første ledd.</article> <article class="defaultP" margin-top="true"><strong>§ 9 d.</strong> <i>Adgang til å bringe saker inn for Forbrukerombudet og Markedsrådet</i></article><article class="legalP" id="kapittel-1-ledd-4">Utenlandske myndigheter og organisasjoner som er oppført på listen over godkjente institusjoner som i henhold til EØS-avtalens bestemmelser offentliggjøres av EU-kommisjonen i De Europeiske Fellesskapers Tidende og i EØS-tillegget til dette, kan bringe sak inn for Forbrukerombudet og Markedsrådet med sikte på å få nedlagt forbud mot handling som nevnt i § 9 c.</article> <article class="defaultP" margin-top="true"><strong>§ 9 e.</strong> <i>Godkjenning av myndigheter og organisasjoner</i></article><article class="legalP" id="kapittel-1-ledd-5">Departementet godkjenner norske myndigheter og organisasjoner som kan opptre som part i sak i andre EØS-stater med sikte på å få nedlagt forbud mot handling som nevnt i § 9 c. Departementet underretter EFTAs overvåkningsorgan om de utpekte myndigheters og organisasjoners navn og formål, med sikte på oppføring på listen nevnt i § 9 d.</article><article class="legalP" id="kapittel-1-ledd-6">Departementet kan ved forskrift fastsette nærmere regler om godkjenning etter første ledd.</article> <article class="defaultP" margin-top="true">§ 12 første ledd nytt tredje punktum skal lyde:</article><article class="legalP" id="kapittel-1-ledd-7">Markedsrådet kan videre forby en handling som strider mot bestemmelser som nevnt i § 9 c første ledd, hvis handlingen er foretatt i næringsvirksomhet i Norge og handlingen skader forbrukernes kollektive interesse i en annen EØS-stat.</article> <article class="defaultP" margin-top="true">Nåværende tredje og fjerde punktum blir fjerde og femte punktum.</article> <article class="defaultP" margin-top="true">§ 13 nytt tredje ledd skal lyde:</article><article class="legalP" id="kapittel-1-ledd-8">Forbrukerombudet kan på anmodning fra myndighet eller organisasjon som nevnt i § 9 c, med sikte på å verne forbrukernes kollektive interesser i en annen EØS-stat, behandle saker vedrørende handlinger som nevnt i § 9 c første ledd.</article> <article class="defaultP" margin-top="true">Nåværende tredje, fjerde, femte, sjette og syvende ledd blir fjerde, femte, sjette, syvende og åttende ledd.</article> <article class="defaultP" margin-top="true">§ 14 første ledd første punktum skal lyde:</article><article class="legalP" id="kapittel-1-ledd-9">Forbrukerombudet kan treffe vedtak om forbud som nevnt i § 12 første ledd, første, annet, tredje og fjerde punktum dersom det ikke er oppnådd frivillig ordning, og Forbrukerombudet antar at det vil medføre ulempe eller skadevirkning å avvente Markedsrådets vedtak.</article> <article class="defaultP" margin-top="true">§ 16 første ledd nytt annet punktum skal lyde:</article><article class="legalP" id="kapittel-1-ledd-10">Det samme gjelder i vedtak etter § 12 første ledd tredje punktum og § 14 første ledd første punktum.</article> <article class="defaultP" margin-top="true">Nåværende annet og tredje punktum blir tredje og fjerde punktum.</article></section><section class="section" data-name="kapII" id="kapittel-2" data-lovdata-URL="LTI/lov/2001-12-21-100/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>