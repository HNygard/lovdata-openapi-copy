<!DOCTYPE html><html lang="no"><head><title>Forskrift om adgang til å utbetale rehabiliteringspenger uten reduksjon for visse persongrupper i institusjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-13-1409</dd><dt class="dokid">DokumentID</dt><dd class="dokid">LTI/forskrift/2001-12-13-1409</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-14</li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="journalNumber">Journalnummer</dt><dd class="journalNumber">2001-1389</dd><dt class="titleShort">Korttittel</dt><dd class="titleShort">Forskrift om adgang til å utbetale rehab.penger</dd><dt class="title">Tittel</dt><dd class="title">Forskrift om adgang til å utbetale rehabiliteringspenger uten reduksjon for visse persongrupper i institusjon.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 13. desember 2001 med hjemmel i lov av 28. februar 1997 nr. 19 om folketrygd (folketrygdloven) § 10-14 første ledd.</dd><dt class="refid">RefID</dt><dd class="refid">forskrift/2001-12-13-1409</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om adgang til å utbetale rehabiliteringspenger uten reduksjon for visse persongrupper i institusjon.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-13-1409" id="dokument"><h1>Forskrift om adgang til å utbetale rehabiliteringspenger uten reduksjon for visse persongrupper i institusjon.</h1><article class="legalArticle" data-lovdata-URL="LTI/forskrift/2001-12-13-1409/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Epileptikere, psykiatriske pasienter og psykisk utviklingshemmede som har rett til fri forpleining i statlig eller fylkeskommunal helseinstitusjon, kan få utbetalt full ytelse uten hinder av bestemmelsene i folketrygdloven § 10-14. Det er et vilkår at vedkommende har avtalt med institusjonen at han eller hun skal betale en del av boutgiftene, og at institusjonen har påtatt seg å organisere trening for å øve opp evnen til å leve et mer selvstendig liv, så som å bo i egen bolig og å dekke sine utgifter selv.</article></article><article class="legalArticle" data-lovdata-URL="LTI/forskrift/2001-12-13-1409/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Avtalen som er nevnt i § 1, skal inneholde følgende punkter:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Personopplysninger som navn og personnummer.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Opplysninger om ytelser fra folketrygden.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Opplysninger om den institusjonen som skal ha ansvaret for selvstendighetstreningen.</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Opplegget for selvstendighetstreningen.</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Angivelse av det tidsrommet som regnes som nødvendig for å realisere opplegget.</article></article></li><li data-li-identifier="6." data-name="6."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">En redegjørelse for hvordan differansen mellom full ytelse og den ytelsen klienten har rett til etter bestemmelsene i folketrygdlovens § 10-14 skal brukes. Forutsetningen er at differansen skal brukes til å øve klienten i å ta aktivt ansvar for utgifter som husleie, kostutgifter m.m. Løpende utgifter som husleie skal være tilnærmet lik markedspris.</article></article></li></ul></article><article class="legalP" id="paragraf-2-ledd-2">Avtalen skal være underskrevet av klienten og institusjonen.</article></article><article class="legalArticle" data-lovdata-URL="LTI/forskrift/2001-12-13-1409/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Trygdekontoret gjør vedtak om å se bort fra folketrygdloven § 10-14 på grunnlag av en søknad fra institusjonens ansvarlige overlege. Vedtaket gjøres ut fra avtalen mellom klienten og institusjonen, og en vurdering av klientens evner og muligheter til over tid å kunne føre en mer selvstendig tilværelse.</article><article class="legalP" id="paragraf-3-ledd-2">Det kan gjøres vedtak om å utbetale full ytelse for et tidsrom på opptil seks måneder om gangen.</article><article class="legalP" id="paragraf-3-ledd-3">Når det er gjort vedtak etter denne forskriften, faller samtidig vedtak etter folketrygdloven § 22-4 og § 22-5 bort.</article></article><article class="legalArticle" data-lovdata-URL="LTI/forskrift/2001-12-13-1409/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften trer i kraft 1. januar 2002.</article></article></main></body></html>