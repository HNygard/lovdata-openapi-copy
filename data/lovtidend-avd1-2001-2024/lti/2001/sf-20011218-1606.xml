<!DOCTYPE html><html lang="no"><head><title>Forskrift om endring i forskrift om stønad til dekning av utgifter til undersøkelse og behandling hos lege og private medisinske laboratorie- og røntgenvirksomheter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-18-1606</dd><dt class="dokid">DokumentID</dt><dd class="dokid">LTI/forskrift/2001-12-18-1606</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-05-22-651</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-5</li><li>lov/1997-02-28-19/§22-2</li><li>lov/1994-08-05-55/§6-2</li><li>lov/1999-07-02-63/§5-1</li><li>lov/1999-07-02-61/§5-5</li><li>lov/2001-06-15-93/§53</li></ul></dd><dt class="dateOfPublication">Kunngjort</dt><dd class="dateOfPublication">2002-01-11</dd><dt class="journalNumber">Journalnummer</dt><dd class="journalNumber">2001-1494</dd><dt class="titleShort">Korttittel</dt><dd class="titleShort">Endr.forskr om stønad til legebehandling mv.</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til undersøkelse og behandling hos lege og private medisinske laboratorie- og røntgenvirksomheter.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 18. desember 2001 med hjemmel i lov av 28. februar 1997 nr. 19 om folketrygd (folketrygdloven) § 5-4 fjerde ledd, § 5-5 fjerde ledd og § 22-2 annet ledd, lov av 5. august 1994 nr. 55 om vern mot smittsomme sykdommer § 6-2, lov av 2. juli 1999 nr. 63 om pasientrettigheter (pasientrettighetsloven) § 5-1 siste ledd og lov av 2. juli 1999 nr. 61 om spesialisthelsetjenesten m.m. § 5-5 nr. 1 og nr. 2, jf. lov av 15. juni 2001 nr. 93 om helseforetak m.m. (helseforetaksloven) § 53 nr. 12.</dd><dt class="refid">RefID</dt><dd class="refid">forskrift/2001-12-18-1606</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til undersøkelse og behandling hos lege og private medisinske laboratorie- og røntgenvirksomheter.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-18-1606" id="dokument"><h1>Forskrift om endring i forskrift om stønad til dekning av utgifter til undersøkelse og behandling hos lege og private medisinske laboratorie- og røntgenvirksomheter.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-18-1606/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. mai 2001 nr. 651 om stønad til dekning av utgifter til undersøkelse og behandling hos lege og private medisinske laboratorie- og røntgenvirksomheter gjøres følgende endringer:</article> <article class="defaultP" margin-top="true">Hjemmelsfeltet skal lyde:</article><article class="legalP" id="kapittel-1-ledd-2">Fastsatt av Sosial- og helsedepartementet 22. mai 2001 med hjemmel i lov av 28. februar 1997 nr. 19 om folketrygd (folketrygdloven) § 5-4 fjerde ledd, § 5-5 fjerde ledd og § 22-2 annet ledd, lov av 5. august 1994 nr. 55 om vern mot smittsomme sykdommer § 6-2, lov av 2. juli 1999 nr. 63 om pasientrettigheter (pasientrettighetsloven) § 5-1 siste ledd og lov av 2. juli 1999 nr. 61 om spesialisthelsetjenesten m.m. § 5-5 nr. 1 og nr. 2.</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-3">Private medisinske laboratorier og røntgeninstitutt og private sykehus som driver laboratorie- og røntgenvirksomhet plikter å overføre regning, som nevnt i første ledd, elektronisk til Rikstrygdeverket i samsvar med krav fastsatt av samme myndighet, dersom virksomheten har avtale om direkte oppgjør jf. § 2. Virksomheter som nevnt i første punktum skal følge Datatilsynet regler om sikring av personopplysninger.</article> <article class="defaultP" margin-top="true">Kapittel 2 Merknad A3 før tabellen skal lyde:</article><article class="legalP" id="kapittel-1-ledd-4">For bestilt time som ikke benyttes, dvs. at pasienten uteblir uten varsel eller avbestiller senere enn 24 timer før avtalt tid, kan pasienten avkreves konsultasjonshonorar. Dette dekkes ikke av folketrygden. Beløpet anses ikke som godkjent egenandel etter bestemmelser gitt med hjemmel i lov av 28. februar 1997 nr. 19 om folketrygd § 5-3. Slik betaling kan kreves av alle pasienter, også pasienter som er fritatt fra betaling av egenandel.</article><article class="legalP" id="kapittel-1-ledd-5">Pasienter som bestiller time hos legespesialist skal informeres om plikten til å betale ved uteblivelse.</article><article class="legalP" id="kapittel-1-ledd-6">Dersom behandling, undersøkelse eller kontroll hos legespesialist er forsinket med mer enn en time etter avtalt tid og pasienten ikke har fått melding om forsinkelsen før oppmøte, er det ikke anledning til å kreve egenandel for tjenesten. Pasienten skal bli informert om årsaken til forsinkelsen. Hvis mulig skal pasienten varsles om forsinkelsen før oppmøte.</article> <article class="defaultP" margin-top="true">Kapittel IV under overskriften «Laboratorieundersøkelser og prøver» første og nytt annet ledd skal lyde:</article><article class="legalP" id="kapittel-1-ledd-7">Medisinske laboratorier kan kreve inn takstene dersom virksomheten er godkjent etter sykehusloven før 1. juni 1987. Medisinske laboratorier som er godkjent etter 1. juni 1987 kan kreve inn takstene når Helsedepartementet har gjort vedtak om det.</article><article class="legalP" id="kapittel-1-ledd-8">Private sykehus kan kreve inn takstene dersom laboratorievirksomheten er godkjent før 1. juni 1987. Dersom virksomheten er godkjent etter 1. juni 1987, kan sykehuset kreve inn takstene når Helsedepartementet har gjort vedtak om det.</article> <article class="defaultP" margin-top="true">Kapittel IV overskriften «Takster for private røntgeninstitutt» endres til «Refusjon til røntgenvirksomhet».</article> <article class="defaultP" margin-top="true">Underliggende første, annet, tredje og nytt fjerde ledd skal lyde:</article><article class="legalP" id="kapittel-1-ledd-9">Røntgeninstitutter kan kreve refusjon dersom virksomheten er godkjent etter sykehusloven før 1. juni 1987. Røntgeninstitutter som er godkjent etter 1. juni 1987 kan kreve refusjon når Helsedepartementet har gjort vedtak om det.</article><article class="legalP" id="kapittel-1-ledd-10">Private sykehus kan kreve refusjon dersom røntgenvirksomheten er godkjent før 1. juni 1987. Dersom virksomheten er godkjent etter 1. juni 1987, kan sykehuset kreve refusjon når Helsedepartementet har gjort vedtak om det.</article><article class="legalP" id="kapittel-1-ledd-11">Det er et vilkår for innkreving av refusjon at undersøkelsen er rekvirert av lege, tannlege eller kiropraktor.</article><article class="legalP" id="kapittel-1-ledd-12">Alle undersøkelser skal registreres i henhold til kodeverket NORAKO. Disse undersøkelseskodene skal overføres sammen med regningstidentifikasjon til Rikstrygdeverket. Det forutsettes bruk av LABRØNK og Kodeverk.</article> <article class="defaultP" margin-top="true">Takstene 801 t.o.m. 896 med tilhørende merknader oppheves.</article> <article class="defaultP" margin-top="true">Takstene 899a og 899b med merknader under overskriften Tillegg for undersøkelse/behandling skal lyde:</article><article class="legalP" id="kapittel-1-ledd-13">899a: Tillegg for undersøkelse/behandling for pasient fra helseregion hvor det regionale helseforetaket har avtale med instituttet/røntgenvirksomheten (egenandel kr 125).</article><article class="legalP" id="kapittel-1-ledd-14">899b: Tillegg for undersøkelse/behandling for pasient fra helseregion hvor det regionale helseforetaket ikke har avtale med instituttet/røntgenvirksomheten (egenandel kr 180).</article> <article class="defaultP" margin-top="true">Nye ledd i kapittel IV skal lyde:</article><article class="legalP" id="kapittel-1-ledd-15">En poliklinisk konsultasjon vil typisk generere en eller flere NORAKO-koder. Den eller disse kodene ligger til grunn for refusjonsberegningen ved at de utsettes for spesielle prisregler. Disse prisreglene kan deles opp i 6 trinn:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">Kontroll</article></article></li><li data-li-identifier="2." data-name="2."><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">Gruppering</article></article></li><li data-li-identifier="3." data-name="3."><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">Pakking</article></article></li><li data-li-identifier="4." data-name="4."><article class="listArticle" id="kapittel-1-ledd-15-punkt-4"><article class="legalP" id="kapittel-1-ledd-15-punkt-4-ledd-1">Aggregering</article></article></li><li data-li-identifier="5." data-name="5."><article class="listArticle" id="kapittel-1-ledd-15-punkt-5"><article class="legalP" id="kapittel-1-ledd-15-punkt-5-ledd-1">Diskontering</article></article></li><li data-li-identifier="6." data-name="6."><article class="listArticle" id="kapittel-1-ledd-15-punkt-6"><article class="legalP" id="kapittel-1-ledd-15-punkt-6-ledd-1">Sluttberegning.</article></article></li></ul></article> <article class="defaultP" margin-top="true"><i>1. Kontroll</i></article><article class="legalP" id="kapittel-1-ledd-16">Alle koder kontrolleres mot koderegisteret for å sjekke om de er gyldige. Kun gyldige NORAKO-koder kan inngå i refusjonsberegningen. Koderegisteret kan lastes ned fra Rikstrygdeverkets Internettsider. Dette registeret viser også hvilken primærkategori den enkelte NORAKO-kode grupperes til, jf. pkt. 2 under.</article> <article class="defaultP" margin-top="true"><i>2. Gruppering</i></article><article class="legalP" id="kapittel-1-ledd-17">Hver enkelt NORAKO-kode tilhører en og bare en primærkategori. Det er et totalt antall av 38 primærkategorier, se tabell 1. Hver enkelt primærkategori er tilordnet en kostnadsvekt. Denne kostnadsvekten er med i grunnlaget for refusjonsberegningen.</article> <article class="defaultP" margin-top="true"><i>3. Pakking</i></article><article class="legalP" id="kapittel-1-ledd-18">Enkle undersøkelser for intern rekvirent (f.eks. annen poliklinikk) skal ikke inngå i takstberegningen. Hvis undersøkelsen er foretatt for intern rekvirent, settes vekten for undersøkelsen lik null.</article> <article class="defaultP" margin-top="true"><i>4. Aggregering</i></article><article class="legalP" id="kapittel-1-ledd-19">I NORAKO er det innført et prinsipp om regionkoder og organkoder, der en region består av to eller flere organer. Det er valgfritt å kode organer enkeltvis eller som region. Denne valgfriheten skal ikke gi utslag i forskjellig refusjon. For å sikre dette aggregeres to eller flere organkoder innen samme region (og samme modalitet) til en regionkode. Aggregeringen består av følgende trinn:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">Aggregering utføres bare for to eller flere organkoder innen bestemte kategorier.</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">To eller flere organkoder med samme modalitet og innenfor samme regningstidentifikasjon, aggregeres til en regionkode med samme modalitet som organkodene.</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-3"><article class="legalP" id="kapittel-1-ledd-19-punkt-3-ledd-1">For organkoder som blir aggregert og som ikke har prosedyrekode justeres vekten til 0.</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-4"><article class="legalP" id="kapittel-1-ledd-19-punkt-4-ledd-1">For organkoder som blir aggregert og som har prosedyrekode justeres vekten til 80% av opprinnelig vekt.</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-5"><article class="legalP" id="kapittel-1-ledd-19-punkt-5-ledd-1">Vekt for regionkoden legges til regningen (med mindre denne ikke allerede finnes i regningen som gyldig kode).</article></article></li><li data-li-identifier="-" data-name="-"><article class="listArticle" id="kapittel-1-ledd-19-punkt-6"><article class="legalP" id="kapittel-1-ledd-19-punkt-6-ledd-1">En organkode kan bare aggregeres til en region innefor samme regning. Hvis kombinasjonen av NORAKO-koder på regningen er slik at en bestemt organkode kan aggregeres til flere regioner, velges den region som omfatter flest organer.</article></article></li></ul></article><article class="legalP" id="kapittel-1-ledd-20">Aggregeringstrinnet endrer altså vektene som ble tillagt regningen i grupperingstrinnet. Endringen skjer etter reglene beskrevet i strekpunktene over.</article> <article class="defaultP" margin-top="true"><i>5. Diskontering</i></article><article class="legalP" id="kapittel-1-ledd-21">Vektene til en undersøkelse bestående av to eller flere NORAKO koder reduseres (diskonteres). Dette skjer ved at den høyeste vekt forblir uendret, mens vektene til de resterende kodene justeres til 80% av opprinnelig vekt.</article><article class="legalP" id="kapittel-1-ledd-22">Diskonteringstrinnet endrer altså vektene slik de fremstår etter aggregeringstrinnet. Endringen skjer etter regelen beskrevet i avsnittet over.</article> <article class="defaultP" margin-top="true"><i>6. Sluttberegning</i></article><article class="legalP" id="kapittel-1-ledd-23">Vektene slik de fremstår etter diskonteringstrinnet betegnes prisvekter.</article><article class="legalP" id="kapittel-1-ledd-24">Refusjonen beregnes som sum prisvekter multiplisert med enhetspris.</article><article class="legalP" id="kapittel-1-ledd-25">Enhetsprisen er for 2002 satt til 750 kroner.</article><article class="legalP" id="kapittel-1-ledd-26">Undersøkelse av beinmineralinnhold (DXA-måling) kan ikke kodes via NORAKO. Det henvises til takst 870 «Måling av beinmineralinnhold – måling med DXA».</article> <article class="defaultP" margin-top="true"><i>Tabell 1</i><table><thead><tr><th data-text-align="left" data-vertical-align="top"><i>Primærkategori</i></th><th data-text-align="left" data-vertical-align="top"><i>Navn</i></th><th data-text-align="left" data-vertical-align="top"><i>Vekt</i></th><th data-text-align="left" data-vertical-align="top">A<sup class="footnotereference" data-footnotereferencevalue="1" data-unique-footnote-counter="1">1</sup></th></tr></thead><tbody><tr><td data-text-align="center" data-vertical-align="top">PK001<br />PK002</td><td data-text-align="left" data-vertical-align="top">Granskning CT MR og angio<br />Granskning RG og UL</td><td data-text-align="left" data-vertical-align="top">0,147<br />0,087</td><td data-text-align="left" data-vertical-align="top" /></tr><tr><td data-text-align="center" data-vertical-align="top">PK003<br />PK005</td><td data-text-align="left" data-vertical-align="top">Teleradiologisk konferanse<br />Us v/anestesi</td><td data-text-align="left" data-vertical-align="top">0,515<br />1,183</td><td data-text-align="left" data-vertical-align="top" /></tr><tr><td data-text-align="center" data-vertical-align="top">PK006<br />PK008</td><td data-text-align="left" data-vertical-align="top">Intervensjon omfattende<br />Intervensjon enkel</td><td data-text-align="left" data-vertical-align="top">2,45<br />0,865</td><td data-text-align="left" data-vertical-align="top" /></tr><tr><td data-text-align="center" data-vertical-align="top">PK009<br />PK101</td><td data-text-align="left" data-vertical-align="top">Stentinnleggelse<br />Rettslig us<sup class="footnotereference" data-footnotereferencevalue="2" data-unique-footnote-counter="2">2</sup></td><td data-text-align="left" data-vertical-align="top">7,173<br />0</td><td data-text-align="left" data-vertical-align="top">A</td></tr><tr><td data-text-align="center" data-vertical-align="top">PK102<br />PK103</td><td data-text-align="left" data-vertical-align="top">RG kontrast enkel<br />RG kontrast omfattende</td><td data-text-align="left" data-vertical-align="top">0,596<br />0,872</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK104<br />PK107</td><td data-text-align="left" data-vertical-align="top">RG u/kontrast omfattende<br />RG større angiografi</td><td data-text-align="left" data-vertical-align="top">0,257<br />3,333</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK108<br />PK109</td><td data-text-align="left" data-vertical-align="top">Mammografi<br />RG u/kontrast m/tilleggsbilder</td><td data-text-align="left" data-vertical-align="top">0,288<br />0,241</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK110<br />PK111</td><td data-text-align="left" data-vertical-align="top">Venografi<br />RG kontrast moderat</td><td data-text-align="left" data-vertical-align="top">1,263<br />0,733</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK112<br />PK113</td><td data-text-align="left" data-vertical-align="top">RG u/kontrast enkel<br />RG thorax</td><td data-text-align="left" data-vertical-align="top">0,134<br />0,167</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK114</td><td data-text-align="left" data-vertical-align="top">RG u/kontrast moderat</td><td data-text-align="left" data-vertical-align="top">0,192</td><td data-text-align="left" data-vertical-align="top">A</td></tr><tr><td data-text-align="center" data-vertical-align="top">PK201<br />PK203</td><td data-text-align="left" data-vertical-align="top">UL prosedyre<br />UL region</td><td data-text-align="left" data-vertical-align="top">0,568<br />0,315</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK204<br />PK205</td><td data-text-align="left" data-vertical-align="top">UL moderat<br />UL enkel</td><td data-text-align="left" data-vertical-align="top">0,252<br />0,227</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK206</td><td data-text-align="left" data-vertical-align="top">UL annet</td><td data-text-align="left" data-vertical-align="top">0,274</td><td data-text-align="left" data-vertical-align="top">A</td></tr><tr><td data-text-align="center" data-vertical-align="top">PK301<br />PK302</td><td data-text-align="left" data-vertical-align="top">CT kontrast flere bilder<br />CT kontrast enkeltorgan</td><td data-text-align="left" data-vertical-align="top">1,615<br />1,088</td><td data-text-align="left" data-vertical-align="top"><br />A</td></tr><tr><td data-text-align="center" data-vertical-align="top">PK303<br />PK304</td><td data-text-align="left" data-vertical-align="top">CT u/kontrast ts<br />CT region u/kontrast</td><td data-text-align="left" data-vertical-align="top">0,78<br />0,577</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK305<br />PK306</td><td data-text-align="left" data-vertical-align="top">CT enkeltorgan m/pros u/kontrast<br />CT enkeltorgan u/kontrast</td><td data-text-align="left" data-vertical-align="top">0,577<br />0,487</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK401<br />PK402</td><td data-text-align="left" data-vertical-align="top">MR kontrast angio<br />MR kontrast region/rekonstr.</td><td data-text-align="left" data-vertical-align="top">1,783<br />1,6</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK403<br />PK404</td><td data-text-align="left" data-vertical-align="top">MR kontrast enkeltorgan/rekonstr.<br />MR u/kontrast ts</td><td data-text-align="left" data-vertical-align="top">1,6<br />1,439</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK405<br />PK406</td><td data-text-align="left" data-vertical-align="top">MR u/kontrast region/bilat<br />MR u/kontrast enkeltorgan</td><td data-text-align="left" data-vertical-align="top">0,727<br />0,727</td><td data-text-align="left" data-vertical-align="top">A<br />A</td></tr><tr><td data-text-align="center" data-vertical-align="top">PK407</td><td data-text-align="left" data-vertical-align="top">MR angio u/kontrast</td><td data-text-align="left" data-vertical-align="top">0,87</td><td data-text-align="left" data-vertical-align="top">A</td></tr></tbody></table></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> A betegner at primærkategorien er aggregerbar.</article><article class="footnote" data-name="2" data-unique-footnote-counter="2"><span class="footnoteLabel">2</span> Det ytes ikke refusjon for rettslige undersøkelser.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2001-12-18-1606/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>