<!DOCTYPE html><html lang="no"><head><title>Forskrift om lokalstyrevalg i Longyearbyen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1393</dd><dt class="dokid">DokumentID</dt><dd class="dokid">LTI/forskrift/2001-12-14-1393</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§34</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1341</dd><dt class="titleShort">Korttittel</dt><dd class="titleShort">Forskrift om lokalstyrevalg i Longyearbyen</dd><dt class="title">Tittel</dt><dd class="title">Forskrift om lokalstyrevalg i Longyearbyen.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 14. desember 2001 med hjemmel i lov av 17. juli 1925 nr. 11 om Svalbard § 34 fjerde ledd.</dd><dt class="refid">RefID</dt><dd class="refid">forskrift/2001-12-14-1393</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om lokalstyrevalg i Longyearbyen.<ul class="tocSubUl"><li>Kapittel 1. Valgmåte, valgkrets, valgorganer<ul class="tocSubUl"><li>§ 1. Valgmåte og tidspunkt</li><li>§ 2. Valgkrets</li><li>§ 3. Valglokaler. Materiell</li><li>§ 4. Valgstyre. Valgstyrets oppgaver</li></ul></li><li>Kapittel 2. Stemmerett og manntall<ul class="tocSubUl"><li>§ 5. Stemmerett</li><li>§ 6. Liste over stemmeberettigede</li></ul></li><li>Kapittel 3. Valgbarhet og plikt til å motta valg<ul class="tocSubUl"><li>§ 7. Valgbarhet</li><li>§ 8. Utelukkelse fra valg</li><li>§ 9. Fritaksgrunner</li></ul></li><li>Kapittel 4. Listeforslagene og behandlingen av disse<ul class="tocSubUl"><li>§ 10. Forslagsrett</li><li>§ 11. Krav til valgliste</li><li>§ 12. Tilbakekallelse av listeforslag</li><li>§ 13. Underretning til listekandidatene</li><li>§ 14. Godkjenning av valglistene</li><li>§ 15. Trykking av stemmesedler</li><li>§ 16. Endring av stemmesedler</li></ul></li><li>Kapittel 5. Valgoppgjøret<ul class="tocSubUl"><li>§ 17. Valgoppgjøret</li><li>§ 18. Valgprotokoll</li></ul></li><li>Kapittel 6. Prøving av valgets gyldighet – klage<ul class="tocSubUl"><li>§ 19. Klage</li><li>§ 20. Klager over forberedelsen og gjennomføringen av valget</li></ul></li><li>Kapittel 7. Suppleringsvalg i valgperioden<ul class="tocSubUl"><li>§ 21. Nytt valgoppgjør</li><li>§ 22. Suppleringsvalg</li></ul></li><li>Kapittel 8. Ikrafttredelse<ul class="tocSubUl"><li>§ 23. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-14-1393" id="dokument"><h1>Forskrift om lokalstyrevalg i Longyearbyen.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-14-1393/KAPITTEL_1"><h2>Kapittel 1. Valgmåte, valgkrets, valgorganer</h2><article class="legalArticle" data-lovdata-URL="LTI/forskrift/2001-12-14-1393/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Valgmåte og tidspunkt</span></h3><article class="legalP" id="kapittel-1-paragraf-1-ledd-1">Valg til lokalstyret holdes som direkte valg.</article><article class="legalP" id="kapittel-1-paragraf-1-ledd-2">Valget finner sted i oktober måned hvert fjerde år. Valgperioden er 4 år og gjelder fra det tidspunkt det nyvalgte lokalstyret har konstituert seg, jf. saksbehandlingsforskriften § 2.</article><article class="legalP" id="kapittel-1-paragraf-1-ledd-3">Suppleringsvalg til lokalstyret avholdes etter behov i henhold til egne regler, jf. kapittel 7.</article></article><article class="legalArticle" data-lovdata-URL="LTI/forskrift/2001-12-14-1393/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Valgkrets</span></h3><article class="legalP" id="kapittel-1-paragraf-2-ledd-1">Valg til lokalstyret gjennomføres i én valgkrets.</article></article><article class="legalArticle" data-lovdata-URL="LTI/forskrift/2001-12-14-1393/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Valglokaler. Materiell</span></h3><article class="legalP" id="kapittel-1-paragraf-3-ledd-1">Longyearbyen lokalstyre holder valglokaler og alt nødvendig materiell i forbindelse med valget.</article></article><article class="legalArticle" data-lovdata-URL="LTI/forskrift/2001-12-14-1393/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Valgstyre. Valgstyrets oppgaver</span></h3><article class="legalP" id="kapittel-1-paragraf-4-ledd-1">Valget ledes av et valgstyre som skal forberede og avvikle valg til lokalstyret, samt godkjenne valg av nye vararepresentanter ved et eventuelt suppleringsvalg i valgperioden.</article><article class="legalP" id="kapittel-1-paragraf-4-ledd-2">Valgstyret oppnevnes av lokalstyret selv i dets konstituerende møte, jf. saksbehandlingsforskriften § 2. Valgstyret består av minst 3 personer med varamedlemmer som har stemmerett ved valget og velges for hele valgperioden.</article><article class="legalP" id="kapittel-1-paragraf-4-ledd-3">Valgstyret fastsetter dato for valget. Valgstyret skal kunngjøre datoen senest 30 dager før valgdagen.</article><article class="legalP" id="kapittel-1-paragraf-4-ledd-4">Valgstyret utarbeider nødvendige retningslinjer for gjennomføring av valget, herunder eventuelle retningslinjer om forhåndsstemmegivning.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-14-1393/KAPITTEL_2"><h2>Kapittel 2. Stemmerett og manntall</h2><article class="legalArticle" data-lovdata-URL="LTI/forskrift/2001-12-14-1393/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Stemmerett</span></h3><article class="legalP" id="kapittel-2-paragraf-1-ledd-1">Stemmerett har enhver norsk statsborger som<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">fyller eller har fylt 18 år i valgåret,</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">ikke har mistet stemmeretten etter Grunnloven § 53 og</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">er innført i befolkningsregisteret for Svalbard som bosatt i Longyearbyen når listen over stemmeberettigede settes opp og fortsatt bor der på valgdagen.</article></article></li></ul></article><article class="legalP" id="kapittel-2-paragraf-1-ledd-2">Personer som ikke er norske statsborgere har stemmerett når vedkommende har vært bosatt i Longyearbyen de tre siste årene før valgdagen og ellers fyller de vilkår som gjelder for norske statsborgere. Personer som er statsborgere i ett av de andre nordiske land har stemmerett dersom de den 31. mars i valgåret er registrert som bosatt i Longyearbyen og ellers fyller de vilkårene som gjelder for norske statsborgere.</article></article><article class="legalArticle" data-lovdata-URL="LTI/forskrift/2001-12-14-1393/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Liste over stemmeberettigede</span></h3><article class="legalP" id="kapittel-2-paragraf-2-ledd-1">Valgstyret skal sørge for at det blir utarbeidet en liste over stemmeberettigede. Listen skal legges ut til gjennomsyn senest 21 dager før valgdagen.</article><article class="legalP" id="kapittel-2-paragraf-2-ledd-2">Mener noen som ikke er ført opp i listen seg stemmeberettiget, kan vedkommende klage til valgstyret. Det samme gjelder dersom noen mener at en person feilaktig er ført opp som stemmeberettiget.</article><article class="legalP" id="kapittel-2-paragraf-2-ledd-3">Klage må begrunnes og fremsettes skriftlig senest 14 dager før valgdagen. Valgstyret avgjør klagen senest 7 dager før valgdagen. Valgstyrets vedtak kan påklages, jf. kapittel 6.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-14-1393/KAPITTEL_3"><h2>Kapittel 3. Valgbarhet og plikt til å motta valg</h2><article class="legalArticle" data-lovdata-URL="LTI/forskrift/2001-12-14-1393/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Valgbarhet</span></h3><article class="legalP" id="kapittel-3-paragraf-1-ledd-1">Valgbar til lokalstyret er enhver som har stemmerett etter § 5, og som ikke er utelukket eller fritatt.</article></article><article class="legalArticle" data-lovdata-URL="LTI/forskrift/2001-12-14-1393/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utelukkelse fra valg</span></h3><article class="legalP" id="kapittel-3-paragraf-2-ledd-1">Utelukket fra valg til lokalstyret er:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Sysselmannen og assisterende sysselmann</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Administrasjonssjefen i Longyearbyen lokalstyre og vedkommendes stedfortreder</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Leder av forvaltningsgren i Longyearbyen lokalstyre</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">Sekretær for lokalstyret</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">Administrerende direktør i Svalbard Samfunnsdrift AS og vedkommendes stedfortreder</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-6"><article class="legalP" id="kapittel-3-paragraf-2-ledd-1-punkt-6-ledd-1">Ansvarlig for regnskapsfunksjonen i Longyearbyen lokalstyre</article></article></li><li data-li-identifier="-" data-name="-"><article class="listArticle" id="kapittel-3-paragraf-2-ledd-1-punkt-7"><article class="legalP" id="kapittel-3-paragraf-2-ledd-1-punkt-7-ledd-1">Revisor for Longyearbyen lokalstyre.</article></article></li></ul></article></article><article class="legalArticle" data-lovdata-URL="LTI/forskrift/2001-12-14-1393/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fritaksgrunner</span></h3><article class="legalP" id="kapittel-3-paragraf-3-ledd-1">Rett til å kreve seg fritatt for valg til lokalstyret har:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">den som ved valgårets utløp har gjort tjeneste som medlem av lokalstyret de siste fire år</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-2"><article class="legalP" id="kapittel-3-paragraf-3-ledd-1-punkt-2-ledd-1">den som har rett til fritak i medhold av lov</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-3"><article class="legalP" id="kapittel-3-paragraf-3-ledd-1-punkt-3-ledd-1">den som er medlem av et parti som er registrert etter valgloven § 17, når vedkommende er oppført som kandidat på et listeforslag som ikke er fremsatt av dette partiet</article></article></li><li data-li-identifier="-" data-name="-"><article class="listArticle" id="kapittel-3-paragraf-3-ledd-1-punkt-4"><article class="legalP" id="kapittel-3-paragraf-3-ledd-1-punkt-4-ledd-1">den som overfor valgstyret godtgjør at han/hun ikke vil kunne skjøtte sine plikter som medlem av lokalstyret uten uforholdsmessig vanskelighet.</article></article></li></ul></article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-14-1393/KAPITTEL_4"><h2>Kapittel 4. Listeforslagene og behandlingen av disse</h2><article class="legalArticle" data-lovdata-URL="LTI/forskrift/2001-12-14-1393/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forslagsrett</span></h3><article class="legalP" id="kapittel-4-paragraf-1-ledd-1">Enhver som har stemmerett ved valget kan sette frem forslag til valgliste i valgkretsen.</article></article><article class="legalArticle" data-lovdata-URL="LTI/forskrift/2001-12-14-1393/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til valgliste</span></h3><article class="legalP" id="kapittel-4-paragraf-2-ledd-1">Et forslag til valgliste må for å kunne godkjennes fylle følgende krav:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Det må være innlevert senest 1. september i valgåret, og ha en overskrift som angir det parti eller den gruppe det går ut fra og som ikke kan lede til forveksling. Utgår listen fra et parti som er registrert etter valgloven § 17, skal partibetegnelsen i listeoverskriften være enslydende med partiets navn.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Det må være utfylt i tydelig rekkefølge med så mange forskjellige eller en gang gjentatte navn som det skal velges representanter. Gjentatte navn skal stå først på listen, og gjentakelsen skal skje på plassen nærmest etter. Dessuten kan listeforslaget i fortsatt rekkefølge utfylles med inntil 15 andre forskjellige navn. Kandidatene skal være betegnet med fornavn og etternavn, og – hvis det er nødvendig for å unngå forveksling – med stilling og/eller bostedsadresse.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">Det må være underskrevet av minst 15 personer med stemmerett ved valget. Underskriverne må ikke stå som forslagsstillere på noe annet forslag. Utgår forslaget fra parti som er registrert etter valgloven § 17, er det nok at forslaget er underskrevet av leder og sekretær for partiets lokalavdeling på Svalbard. Dersom partiet ikke har lokalavdeling på Svalbard, gjelder bestemmelsene i bokstav c, første og annet punktum.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">Det må ikke ha kandidat felles med andre forslag.</article></article></li><li data-li-identifier="e)" data-name="e)"><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">Det skal angi tillitsvalgt, med vararepresentant blant dem som har underskrevet listeforslaget, som valgstyret kan henvende seg til ved forhandlinger om listeforslaget. Listeforslaget bør videre inneholde en fortegnelse over et tillitsutvalg på 5 personer med 3 vararepresentanter blant forslagsstillerne som kan gi erklæring om å kalle tilbake listeforslaget. Er det ikke utpekt tillitsutvalg, anses de 5 første forslagsstillerne som tillitsutvalg og de tre neste som vararepresentanter. Styret for den partiavdeling som har underskrevet et listeforslag i samsvar med bokstav c, anses i dette tilfelle som tillitsutvalg.</article></article></li></ul></article></article><article class="legalArticle" data-lovdata-URL="LTI/forskrift/2001-12-14-1393/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakekallelse av listeforslag</span></h3><article class="legalP" id="kapittel-4-paragraf-3-ledd-1">Et forslag til valgliste kan kalles tilbake av forslagets tillitsutvalg. Erklæring om tilbakekallelse må være innlevert senest 15. september i valgåret.</article></article><article class="legalArticle" data-lovdata-URL="LTI/forskrift/2001-12-14-1393/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Underretning til listekandidatene</span></h3><article class="legalP" id="kapittel-4-paragraf-4-ledd-1">Valgstyret skal underrette samtlige kandidater på listeforslagene. I underretningen skal det opplyses om at den som ønsker å kreve seg fritatt for valg må fremsette skriftlig krav om dette til valgstyret innen 15. september i valgåret.</article><article class="legalP" id="kapittel-4-paragraf-4-ledd-2">Underretning er ikke nødvendig til de personer som har underskrevet listeforslaget, og disse anses å ha samtykket i å stå på listen.</article><article class="legalP" id="kapittel-4-paragraf-4-ledd-3">Står en forslagsstiller på flere listeforslag for samme valg, skal vedkommende gis pålegg om å si fra innen en bestemt frist hvilket forslag han/hun vil stå på. Svarer vedkommende ikke, strykes han/hun som forslagsstiller av alle forslag. Står en kandidat på flere listeforslag, skal vedkommende gis pålegg om å si fra innen 15. september hvilket forslag han/hun vil stå på. Svarer vedkommende ikke blir han/hun stående på det forslag som først er innlevert uten senere å være tilbakekalt, men strykes av de andre forslagene.</article></article><article class="legalArticle" data-lovdata-URL="LTI/forskrift/2001-12-14-1393/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Godkjenning av valglistene</span></h3><article class="legalP" id="kapittel-4-paragraf-5-ledd-1">Valgstyret avgjør om forslagene til valglister skal godkjennes.</article><article class="legalP" id="kapittel-4-paragraf-5-ledd-2">En kandidat som ikke er valgbar, strykes av listeforslaget med mindre det blir dokumentert at vedkommende fyller valgbarhetsvilkårene på valgdagen. En kandidat som blir fritatt etter reglene i § 9 strykes av listeforslaget.</article><article class="legalP" id="kapittel-4-paragraf-5-ledd-3">Den tillitsvalgte bestemmer hvilket navn som skal settes inn på en plass som er blitt ledig fordi en kandidat er blitt strøket av listen. Skjer ikke det, rykker de etterfølgende kandidater opp i uforandret rekkefølge.</article><article class="legalP" id="kapittel-4-paragraf-5-ledd-4">Dersom det skal settes inn et nytt navn i stedet for et som er strøket, må den tillitsvalgte legge fram skriftlig erklæring fra den nye kandidaten om at vedkommende er villig til å stå på listen. Det kan ikke settes inn navn som allerede er ført opp på et annet innlevert listeforslag.</article><article class="legalP" id="kapittel-4-paragraf-5-ledd-5">Har flere valglister samme overskrift, eller overskrifter som ikke tydelig skiller seg fra hverandre, og saken ikke blir ordnet ved forhandlinger, seirer det forslaget som er innlevert først. Enerett til partinavn etter valgloven § 17 går likevel alltid foran.</article></article><article class="legalArticle" data-lovdata-URL="LTI/forskrift/2001-12-14-1393/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Trykking av stemmesedler</span></h3><article class="legalP" id="kapittel-4-paragraf-6-ledd-1">Valgstyret skal senest 2 uker før valgdagen kunngjøre de lister som er godkjent. Valgstyret skal også sørge for at det blir trykt opp et tilstrekkelig antall stemmesedler av alle godkjente valglister.</article></article><article class="legalArticle" data-lovdata-URL="LTI/forskrift/2001-12-14-1393/§16" data-name="§16" id="kapittel-4-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Endring av stemmesedler</span></h3><article class="legalP" id="kapittel-4-paragraf-7-ledd-1">Ved utforming av stemmesedler skal det trykkes en kolonne med ruter på venstre side av kandidatenes navn. Kolonnen skal ha overskriften «Kum.». Det skal i tillegg trykkes et felt for oppføring av kandidater fra andre lister.</article><article class="legalP" id="kapittel-4-paragraf-7-ledd-2">Det skal også trykkes en veiledning som beskrevet nedenfor på stemmesedlene. Veiledningen bør trykkes i skriftstørrelse som minimum tilsvarer Arial 11.</article> <article class="defaultP" margin-top="true"><i>Veiledning:</i></article><article class="legalP" id="kapittel-4-paragraf-7-ledd-3">«Vil du endre på stemmeseddelen, kan du:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-7-ledd-3-punkt-1"><article class="legalP" id="kapittel-4-paragraf-7-ledd-3-punkt-1-ledd-1">Gi kandidaten en tilleggsstemme (kumulere)</article><article class="legalP" id="kapittel-4-paragraf-7-ledd-3-punkt-1-ledd-2">Det gjør du ved å sette «X» i ruten ved siden av navnet til kandidaten. Du kan gi én tilleggsstemme til så mange kandidater du vil.</article></article></li><li data-li-identifier="2." data-name="2."><article class="listArticle" id="kapittel-4-paragraf-7-ledd-3-punkt-2"><article class="legalP" id="kapittel-4-paragraf-7-ledd-3-punkt-2-ledd-1">Stryke kandidater</article><article class="legalP" id="kapittel-4-paragraf-7-ledd-3-punkt-2-ledd-2">Det gjør du ved å sette strek over navnet til kandidaten. Du kan stryke så mange kandidater du vil.</article></article></li><li data-li-identifier="3." data-name="3."><article class="listArticle" id="kapittel-4-paragraf-7-ledd-3-punkt-3"><article class="legalP" id="kapittel-4-paragraf-7-ledd-3-punkt-3-ledd-1">Gi en stemme til kandidater fra andre lister</article><article class="legalP" id="kapittel-4-paragraf-7-ledd-3-punkt-3-ledd-2">Det gjør du ved å skrive opp navnet/navnene en gang. Det gjør du i feltet under. Du kan ikke føre opp mer enn inntil 5 navn fra andre lister. Fører du opp kandidater fra andre lister, taper listen du stemmer på, et tilsvarende antall listestemmer.</article><article class="legalP" id="kapittel-4-paragraf-7-ledd-3-punkt-3-ledd-3">Du må endre stemmeseddelen som forklart over. Andre måter å rette på vil ikke telle med i valgoppgjøret.</article><article class="legalP" id="kapittel-4-paragraf-7-ledd-3-punkt-3-ledd-4">Bruk blå/svart penn eller blyant.»</article></article></li></ul></article><article class="legalP" id="kapittel-4-paragraf-7-ledd-4">Er samme navn ført opp flere ganger enn tillatt medregnes bare det lovlig oppførte antall. Stemmeopptellingen for navn som er ført opp fra andre valglister, skjer som bestemt i valgloven § 48. Navn på personer som ikke står på noen valglister, settes ut av betraktning.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-14-1393/KAPITTEL_5"><h2>Kapittel 5. Valgoppgjøret</h2><article class="legalArticle" data-lovdata-URL="LTI/forskrift/2001-12-14-1393/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Valgoppgjøret</span></h3><article class="legalP" id="kapittel-5-paragraf-1-ledd-1">Valgoppgjøret skjer som for reglene om kommunestyrevalg i valgloven § 64 og § 65.</article></article><article class="legalArticle" data-lovdata-URL="LTI/forskrift/2001-12-14-1393/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Valgprotokoll</span></h3><article class="legalP" id="kapittel-5-paragraf-2-ledd-1">Resultatet av valget føres inn i en protokoll og underskrives av valgstyret. Resultatet meddeles omgående til lokalstyret ved oversendelse av protokollen. Protokollen oppbevares av Longyearbyen lokalstyre. De stemmeberettigede orienteres om utfallet av valget ved oppslag og på annen høvelig måte.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-12-14-1393/KAPITTEL_6"><h2>Kapittel 6. Prøving av valgets gyldighet – klage</h2><article class="legalArticle" data-lovdata-URL="LTI/forskrift/2001-12-14-1393/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Klage</span></h3><article class="legalP" id="kapittel-6-paragraf-1-ledd-1">Valgstyrets vedtak om stemmerett etter § 6 og valgstyrets øvrige vedtak om adgang til å avgi stemme kan påklages til Justis- og politidepartementet etter reglene i forvaltningsloven kapittel VI. Klagerett har den som vedtaket går imot, og enhver annen som har stemmerett til lokalstyret.</article><article class="legalP" id="kapittel-6-paragraf-1-ledd-2">Reglene i valgloven kapittel 5 gjelder tilsvarende så langt de passer, men departementets vedtak kan ikke påklages til Stortinget.</article><article class="legalP" id="kapittel-6-paragraf-1-ledd-3">Klage etter denne paragrafen leveres til valgstyret. Lederen for valgstyret sender snarest mulig klagen til Justis- og politidepartementet. Vedkommende opplyser om klageren har klagerett og om når valgstyret mottok klagen. Lederen legger ved nødvendig utskrift av valgboken og de dokumenter som kan antas å ha betydning for saken.</article></article><article class="legalArticle" data-lovdata-URL="LTI/forskrift/2001-12-14-1393/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Klager over forberedelsen og gjennomføringen av valget</span></h3><article class="legalP" id="kapittel-6-paragraf-2-ledd-1">Valgstyrets vedtak i forbindelse med forberedelse og gjennomføring av valg kan påklages til Justis- og politidepartementet. Klagerett har enhver som har stemmerett til lokalstyret.</article><article class="legalP" id="kapittel-6-paragraf-2-ledd-2">§ 19 annet og tredje ledd gjelder tilsvarende for klager etter denne paragraf.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2001-12-14-1393/KAPITTEL_7"><h2>Kapittel 7. Suppleringsvalg i valgperioden</h2><article class="legalArticle" data-lovdata-URL="LTI/forskrift/2001-12-14-1393/§21" data-name="§21" id="kapittel-7-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Nytt valgoppgjør</span></h3><article class="legalP" id="kapittel-7-paragraf-1-ledd-1">Blir en representantplass i lokalstyret ubesatt etter at vararepresentantene er rykket opp, enten fordi det er valgt noen som har unnslått seg for å motta valg, jf. § 9, eller på grunn av omstendigheter som inntreffer etter valget, skal lederen av lokalstyret sørge for at valgstyret uten opphold foretar nytt valgoppgjør.</article><article class="legalP" id="kapittel-7-paragraf-1-ledd-2">Valgstyret skal også foreta nytt valgoppgjør når en vararepresentantplass er blitt ledig av en grunn som nevnt i første ledd, og lederen i lokalstyret finner dette påkrevd.</article></article><article class="legalArticle" data-lovdata-URL="LTI/forskrift/2001-12-14-1393/§22" data-name="§22" id="kapittel-7-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Suppleringsvalg</span></h3><article class="legalP" id="kapittel-7-paragraf-2-ledd-1">Er antallet av vararepresentanter eller av en gruppes vararepresentanter i lokalstyret blitt utilstrekkelig, og forholdet ikke kan avhjelpes ved nytt valgoppgjør etter § 21 annet ledd, kan vedkommende gruppe selv utpeke den som skal rykke inn på den ledige vararepresentantplassen. Gruppen underretter deretter valgstyret, som velger vedkommende som vararepresentant dersom vilkårene for dette er tilstede.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2001-12-14-1393/KAPITTEL_8"><h2>Kapittel 8. Ikrafttredelse</h2><article class="legalArticle" data-lovdata-URL="LTI/forskrift/2001-12-14-1393/§23" data-name="§23" id="kapittel-8-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-1-ledd-1">Forskriften gjelder fra 1. januar 2002.</article></article></section></main></body></html>