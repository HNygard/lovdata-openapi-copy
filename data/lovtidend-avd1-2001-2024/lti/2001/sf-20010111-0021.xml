<!DOCTYPE html><html lang="no"><head><title>Forskrift om vern av arbeidstakere på skip mot eksponering for kjemikalier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-11-21</dd><dt class="dokid">DokumentID</dt><dd class="dokid">LTI/forskrift/2001-01-11-21</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-07-21-653</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1975-05-30-18/§40</li><li>forskrift/1986-01-31-221</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0066</dd><dt class="titleShort">Korttittel</dt><dd class="titleShort">Forskrift om vern mot kjemikalier</dd><dt class="title">Tittel</dt><dd class="title">Forskrift om vern av arbeidstakere på skip mot eksponering for kjemikalier.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 11. januar 2001 med hjemmel i sjømannslov av 30. mai 1975 nr. 18 § 40 nr. 4, jf. kgl.res. av 31. januar 1986 nr. 221. Jf. EØS-avtalens vedlegg XVIII nr. 14 og nr. 16 h, Rdir. 1998/24/EF og Rdir. 1990/394/EØF som senere er endret ved Rdir. 1997/42/EF.</dd><dt class="refid">RefID</dt><dd class="refid">forskrift/2001-01-11-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av arbeidstakere på skip mot eksponering for kjemikalier.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Generelle bestemmelser<ul class="tocSubUl"><li>§ 4. Ansvar</li><li>§ 5. Sikkerhetsstyringssystem</li><li>§ 6. Fravik</li></ul></li><li>Kapittel III. Bestemmelser om stoffkartotek, merking og emballasje<ul class="tocSubUl"><li>§ 7. Stoffkartotek</li><li>§ 8. Merking</li><li>§ 9. Emballasje</li></ul></li><li>Kapittel IV. Bestemmelser om tiltak for å beskytte arbeidstakernes sikkerhet og helse<ul class="tocSubUl"><li>§ 10. Forbud mot visse kjemikalier</li><li>§ 11. Generelle retningslinjer</li><li>§ 12. Risikovurdering</li><li>§ 13. Tilrettelegging og organisering av arbeidet mv.</li><li>§ 14. Hygieniske tiltak</li><li>§ 15. Tiltak ved uforutsett eksponering</li><li>§ 16. Særlige tiltak ved arbeid med kreftfremkallende kjemikalier</li><li>§ 17. Særlige tiltak for arbeid med sandblåsing</li><li>§ 18. Særlige tiltak i forbindelse med brann- og eksplosjonsfarlige kjemikalier og ustabile kjemikalier</li><li>§ 19. Oppbevaring, håndtering og transport av avfall som kan inneholde kjemikalier</li><li>§ 20. Helseundersøkelse</li><li>§ 21. Omplassering</li></ul></li><li>Kapittel V. Journal og register som viser eksponeringsopplysninger<ul class="tocSubUl"><li>§ 22. Journal</li><li>§ 23. Register som angir eksponeringsopplysninger</li></ul></li><li>Kapittel VI. Måling, grenseverdier og administrative normer<ul class="tocSubUl"><li>§ 24. Måling av forurensning i arbeidsatmosfæren</li><li>§ 25. Grenseverdier</li><li>§ 26. Tiltak ved overskridelse av grenseverdi og administrativ norm for forurensning</li></ul></li><li>Kapittel VII. Opplæring, informasjon og medvirkning<ul class="tocSubUl"><li>§ 27. Opplæring og informasjon av arbeidstakerne</li><li>§ 28. Medvirkning</li></ul></li><li>Kapittel VIII. Avsluttende bestemmelser<ul class="tocSubUl"><li>§ 29. Straff</li><li>§ 30. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-11-21" id="dokument"><h1>Forskrift om vern av arbeidstakere på skip mot eksponering for kjemikalier.</h1><section class="section" data-name="kapI" id="kapittel-1" data-lovdata-URL="LTI/forskrift/2001-01-11-21/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2001-01-11-21/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriften skal sikre at arbeidstakerens sikkerhet og helse beskyttes mot farer som oppstår eller kan oppstå ved eksponering for kjemikalier.</article></article><article class="legalArticle" data-lovdata-URL="LTI/forskrift/2001-01-11-21/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1">På ethvert fartøy som omfattes av sjømannsloven kommer denne forskrift til anvendelse, jf. forskrift av 31. januar 1986 nr. 222 om sjømannslovens virkeområde.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1">Forskriften omfatter alle forhold hvor kjemikalier skal brukes om bord eller oppstår, medregnet produksjon, håndtering, oppbevaring, fjerning, destruksjon og avfallsbehandling.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1">Forskriften gjelder ved transport av kjemikalier med mindre det fremgår av den enkelte bestemmelse at den kun omfatter kjemikalier som skal brukes om bord, eller det er gitt strengere eller mer spesielle bestemmelser i annet regelverk.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1">Bestemmelsene i denne forskrift er særbestemmelser for beskyttelse av arbeidstakere mot eksponering for kjemikalier og kommer i tillegg til forskrift av 4. august 2000 nr. 808 om arbeidsmiljø, sikkerhet og helse for arbeidstakere på skip.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Kjemikalier:</i> Grunnstoffer, kjemiske forbindelser og blandinger av slike som kan utgjøre en risiko for arbeidstakers sikkerhet og helse, enten kjemikaliet forekommer i naturlig tilstand, er industrielt fremstilt, brukes eller frigjøres, herunder frigjøring i form av avfall ved enhver arbeidsoperasjon, og uavhengig av om fremstillingen er tilsiktet eller ikke.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Kreftfremkallende kjemikalier og prosesser:</i> Kjemikalier som tilfredsstiller kriteriene for klassifisering som kreftfremkallende i henhold til forskrift om klassifisering, merking mv. av farlige kjemikalier av 21. august 1997 nr. 1497.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1"><i>Eksponering:</i> De skadelige virkningene av kjemikalier arbeidstakerne utsettes for, eller det er fare for at de blir utsatt for.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1"><i>Grenseverdi:</i> Bindende maksimumsverdi for gjennomsnittskonsentrasjonen av et kjemisk stoff i pustesonen til en arbeidstaker, i forhold til en fastsatt referanseperiode.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1"><i>Administrativ norm:</i> Anbefalt maksimumsverdi for gjennomsnittskonsentrasjonen av et kjemisk stoff i pustesonen til en arbeidstaker i forhold til en fastsatt referanseperiode.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1"><i>Biologisk grenseverdi for bly:</i> Bindende maksimumsverdi for konsentrasjonen av bly i blod.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-01-11-21/KAPITTEL_2"><h2>Kapittel II. Generelle bestemmelser</h2><article class="legalArticle" data-lovdata-URL="LTI/forskrift/2001-01-11-21/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Ansvar</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Med mindre annet er særskilt angitt har rederiet og skipsfører ansvar for å sikre at bestemmelsene i denne forskrift blir fulgt.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">Dersom det drives annen virksomhet om bord skal denne samordnes med skipets drift for øvrig, og være innrettet i samsvar med denne forskrift. Lederen av annen virksomhet om bord og dennes arbeidsgiver plikter også å påse at den virksomhet de har ansvar for er innrettet i samsvar med denne forskrift.</article></article></li><li data-li-identifier="3." data-name="3."><article class="listArticle" id="kapittel-2-paragraf-1-punkt-3"><article class="legalP" id="kapittel-2-paragraf-1-punkt-3-ledd-1">Rederiets ansvar berøres ikke av de plikter som tilligger arbeidstakerne. Dette gjelder også i forhold til plikter tillagt annen virksomhet om bord.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Sikkerhetsstyringssystem</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-punkt-1"><article class="legalP" id="kapittel-2-paragraf-2-punkt-1-ledd-1">For skip som skal ha sikkerhetsstyringssystem iht. forskrift av 23. desember 1999 nr. 1529 om sikkerhetsstyringssystem for passasjerskip og forskrift av 6. august 1996 nr. 822 om sikkerhetsstyringssystem for lasteskip, skal rederiet sikre at de krav som følger av denne forskrift ivaretas i sikkerhetsstyringssystemet.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-punkt-2"><article class="legalP" id="kapittel-2-paragraf-2-punkt-2-ledd-1">For skip som ikke omfattes av nr. 1 bør rederiet sikre at de krav som følger av denne forskrift ivaretas i en enhetlig overordnet plan om arbeidsmiljø, sikkerhet og helse.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fravik</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-punkt-1"><article class="legalP" id="kapittel-2-paragraf-3-punkt-1-ledd-1">Sjøfartsdirektoratet kan, når det er verne- og helsemessig forsvarlig og ikke strider mot EØS-avtalen, fatte vedtak om fravik fra denne forskrift. Direktoratet kan fastsette særlige vilkår ved slikt vedtak.</article></article></li><li data-li-identifier="2." data-name="2."><article class="listArticle" id="kapittel-2-paragraf-3-punkt-2"><article class="legalP" id="kapittel-2-paragraf-3-punkt-2-ledd-1">Sjøfartsdirektoratet kan kreve at rederiet fremlegger sakkyndig uttalelse i forbindelse med søknad om fravik fra forskriften.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-01-11-21/KAPITTEL_3"><h2>Kapittel III. Bestemmelser om stoffkartotek, merking og emballasje</h2><article class="legalArticle" data-lovdata-URL="LTI/forskrift/2001-01-11-21/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Stoffkartotek</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-1-punkt-1"><article class="legalP" id="kapittel-3-paragraf-1-punkt-1-ledd-1">Det skal føres et stoffkartotek som viser de kjemikalier som skal brukes om bord.</article></article></li><li data-li-identifier="2." data-name="2."><article class="listArticle" id="kapittel-3-paragraf-1-punkt-2"><article class="legalP" id="kapittel-3-paragraf-1-punkt-2-ledd-1">Stoffkartoteket skal inneholde alle opplysninger om kjemikaliene som er nødvendig for den aktuelle bruk. Slike opplysninger kan bl.a være helse-, miljø- og sikkerhetsdatablad, øvrige opplysninger fra leverandør, informasjon fra fagmyndigheter og relevant litteratur.</article></article></li><li data-li-identifier="3." data-name="3."><article class="listArticle" id="kapittel-3-paragraf-1-punkt-3"><article class="legalP" id="kapittel-3-paragraf-1-punkt-3-ledd-1">Stoffkartoteket skal oppbevares lett tilgjengelig for arbeidstakerne.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Merking</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Kjemikalier som skal brukes om bord skal være forsvarlig merket. Merkingen skal være i samsvar med opplysninger i helse-, miljø- og sikkerhetsdatablad og skal bl.a vise: <ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-punkt-1-ledd-1-punkt-1"><article class="legalP" id="kapittel-3-paragraf-2-punkt-1-ledd-1-punkt-1-ledd-1">teknisk navn, stoffnavn/produktnavn med angivelse av innhold,</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-punkt-1-ledd-1-punkt-2"><article class="legalP" id="kapittel-3-paragraf-2-punkt-1-ledd-1-punkt-2-ledd-1">fareklasse og faresymbol,</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-punkt-1-ledd-1-punkt-3"><article class="legalP" id="kapittel-3-paragraf-2-punkt-1-ledd-1-punkt-3-ledd-1">advarsel om farer og nødvendige forholdsregler,</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-punkt-1-ledd-1-punkt-4"><article class="legalP" id="kapittel-3-paragraf-2-punkt-1-ledd-1-punkt-4-ledd-1">navn og adresse til produsent.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Dersom kjemikaliene oppbevares i eget avlåst rom, skal oppbevaringsrommet tydelig merkes med fareklasse og faresymbol for de kjemikalier som er oppbevart.</article></article></li><li data-li-identifier="3." data-name="3."><article class="listArticle" id="kapittel-3-paragraf-2-punkt-3"><article class="legalP" id="kapittel-3-paragraf-2-punkt-3-ledd-1">Merking som angitt i denne bestemmelse skal være på et eller flere språk som de berørte arbeidstakere forstår.</article></article></li><li data-li-identifier="4." data-name="4."><article class="listArticle" id="kapittel-3-paragraf-2-punkt-4"><article class="legalP" id="kapittel-3-paragraf-2-punkt-4-ledd-1">Det skal utarbeides instruks som sikrer at de krav som følger av denne bestemmelse til enhver tid er ivaretatt.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Emballasje</span></h3><article class="legalP" id="kapittel-3-paragraf-3-ledd-1">Kjemikalier som skal brukes om bord skal oppbevares i opprinnelig emballasje eller annen tilsvarende og merket emballasje. Dersom opprinnelig emballasje er skadet eller kjemikaliet pakkes om, må det nyttes kjemikaliebestandig emballasje som ikke kan gi mulighet til forveksling.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-01-11-21/KAPITTEL_4"><h2>Kapittel IV. Bestemmelser om tiltak for å beskytte arbeidstakernes sikkerhet og helse</h2><article class="legalArticle" data-lovdata-URL="LTI/forskrift/2001-01-11-21/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Forbud mot visse kjemikalier</span></h3><article class="legalP" id="kapittel-4-paragraf-1-ledd-1">Følgende kjemikalier er forbudt om bord:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">2-naftylamin og salt av 2-naftylamin (CAS-nr. 91-59-8),</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">4-aminobifenyl og salt av 4-aminobifenyl (CAS-nr. 92-67-1),</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">benzidin og salt av benzidin (CAS-nr. 92-87-5),</article></article></li><li data-li-identifier="d)" data-name="d)"><article class="listArticle" id="kapittel-4-paragraf-1-ledd-1-punkt-4"><article class="legalP" id="kapittel-4-paragraf-1-ledd-1-punkt-4-ledd-1">4-nitrobifenyl (CAS-nr. 92-93-3).</article></article></li></ul></article></article><article class="legalArticle" data-lovdata-URL="LTI/forskrift/2001-01-11-21/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Generelle retningslinjer</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-punkt-1"><article class="legalP" id="kapittel-4-paragraf-2-punkt-1-ledd-1">Eksponering av arbeidstakerne for kjemikalier skal unngås.</article></article></li><li data-li-identifier="2." data-name="2."><article class="listArticle" id="kapittel-4-paragraf-2-punkt-2"><article class="legalP" id="kapittel-4-paragraf-2-punkt-2-ledd-1">Dersom det ikke er mulig å unngå eksponering skal eksponeringen reduseres til et nivå som er lavt nok til å gi tilstrekkelig vern for de berørte arbeidstakernes sikkerhet og helse.</article></article></li><li data-li-identifier="3." data-name="3."><article class="listArticle" id="kapittel-4-paragraf-2-punkt-3"><article class="legalP" id="kapittel-4-paragraf-2-punkt-3-ledd-1">Mengden av kjemikalier som skal brukes om bord skal være så lav som mulig, og kjemikalier som innebærer en helsefare skal ikke brukes dersom de kan erstattes med prosesser og stoffer som ikke er farlige. Hvis dette ikke er mulig skal kjemikaliene erstattes med prosesser og stoffer som er mindre farlige for arbeidstakerne.</article></article></li><li data-li-identifier="4." data-name="4."><article class="listArticle" id="kapittel-4-paragraf-2-punkt-4"><article class="legalP" id="kapittel-4-paragraf-2-punkt-4-ledd-1">Felles vernetiltak av teknisk art eller tiltak, metoder eller prosedyrer knyttet til organiseringen av arbeidet skal om mulig gjennomføres fremfor individuelle vernetiltak.</article></article></li><li data-li-identifier="5." data-name="5."><article class="listArticle" id="kapittel-4-paragraf-2-punkt-5"><article class="legalP" id="kapittel-4-paragraf-2-punkt-5-ledd-1">Ikke flere arbeidstakere enn nødvendig, skal utføre arbeid eller på annen måte utsettes for risiko for eksponering for kjemikalier.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Risikovurdering</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-3-punkt-1"><article class="legalP" id="kapittel-4-paragraf-3-punkt-1-ledd-1">Det skal foretas en risikovurdering for å avdekke enhver eksponering for kjemikalier som innebærer en helsefare for arbeidstakerne. Det skal bl.a kartlegges: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-punkt-1-ledd-1-punkt-1"><article class="legalP" id="kapittel-4-paragraf-3-punkt-1-ledd-1-punkt-1-ledd-1">hvilke kjemikalier arbeidstakerne eksponeres for,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-punkt-1-ledd-1-punkt-2"><article class="legalP" id="kapittel-4-paragraf-3-punkt-1-ledd-1-punkt-2-ledd-1">ved hvilke aktiviteter og i hvilke områder eksponering forekommer,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-punkt-1-ledd-1-punkt-3"><article class="legalP" id="kapittel-4-paragraf-3-punkt-1-ledd-1-punkt-3-ledd-1">hvilke konsentrasjoner eksponering forekommer i,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-punkt-1-ledd-1-punkt-4"><article class="legalP" id="kapittel-4-paragraf-3-punkt-1-ledd-1-punkt-4-ledd-1">varigheten av eksponering,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-3-punkt-1-ledd-1-punkt-5"><article class="legalP" id="kapittel-4-paragraf-3-punkt-1-ledd-1-punkt-5-ledd-1">antall arbeidstakere som kan bli utsatt for eksponering.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-paragraf-3-punkt-2"><article class="legalP" id="kapittel-4-paragraf-3-punkt-2-ledd-1">Risikovurderingen skal foretas på grunnlag av alle tilgjengelige opplysninger, herunder: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-punkt-2-ledd-1-punkt-1"><article class="legalP" id="kapittel-4-paragraf-3-punkt-2-ledd-1-punkt-1-ledd-1">kjemikalienes farlige egenskaper,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-punkt-2-ledd-1-punkt-2"><article class="legalP" id="kapittel-4-paragraf-3-punkt-2-ledd-1-punkt-2-ledd-1">leverandørens informasjon om risiko for sikkerhet og helse,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-punkt-2-ledd-1-punkt-3"><article class="legalP" id="kapittel-4-paragraf-3-punkt-2-ledd-1-punkt-3-ledd-1">informasjon fra fagmyndigheter,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-punkt-2-ledd-1-punkt-4"><article class="legalP" id="kapittel-4-paragraf-3-punkt-2-ledd-1-punkt-4-ledd-1">anbefalte vernetiltak og effekten av iverksatte tiltak,</article></article></li><li data-li-identifier="e)" data-name="e)"><article class="listArticle" id="kapittel-4-paragraf-3-punkt-2-ledd-1-punkt-5"><article class="legalP" id="kapittel-4-paragraf-3-punkt-2-ledd-1-punkt-5-ledd-1">kunnskap om at sykdom hos arbeidstaker, som er påvist ved særlig helseundersøkelse eller på annen måte, kan ha direkte forbindelse med vedkommendes arbeid,</article></article></li><li data-li-identifier="f)" data-name="f)"><article class="listArticle" id="kapittel-4-paragraf-3-punkt-2-ledd-1-punkt-6"><article class="legalP" id="kapittel-4-paragraf-3-punkt-2-ledd-1-punkt-6-ledd-1">forholdene om bord for øvrig.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-4-paragraf-3-punkt-3"><article class="legalP" id="kapittel-4-paragraf-3-punkt-3-ledd-1">Ved aktiviteter som medfører eksponering for flere ulike kjemikalier skal faren vurderes ut fra den risiko kjemikaliene samlet representerer.</article></article></li><li data-li-identifier="4." data-name="4."><article class="listArticle" id="kapittel-4-paragraf-3-punkt-4"><article class="legalP" id="kapittel-4-paragraf-3-punkt-4-ledd-1">Risikovurderingen skal foretas regelmessig og ved alle endringer i forholdene som kan ha innvirkning på arbeidstakernes eksponering for kjemikalier.</article></article></li><li data-li-identifier="5." data-name="5."><article class="listArticle" id="kapittel-4-paragraf-3-punkt-5"><article class="legalP" id="kapittel-4-paragraf-3-punkt-5-ledd-1">Risikovurderingen og resultatet av denne skal dokumenteres skriftlig, være tilgjengelig for arbeidstakerne og fremlegges Sjøfartsdirektoratet på forespørsel.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§13" data-name="§13" id="kapittel-4-paragraf-4"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tilrettelegging og organisering av arbeidet mv.</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-4-punkt-1"><article class="legalP" id="kapittel-4-paragraf-4-punkt-1-ledd-1">Dersom det avdekkes risiko for arbeidstakernes sikkerhet eller helse skal nødvendige tiltak for å fjerne eller redusere slik risiko iverksettes før arbeidet starter. Det skal bl.a sørges for: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-punkt-1-ledd-1-punkt-1"><article class="legalP" id="kapittel-4-paragraf-4-punkt-1-ledd-1-punkt-1-ledd-1">skriftlige instrukser for å sikre forsvarlige rutiner for bruk og transport av kjemikalier,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-punkt-1-ledd-1-punkt-2"><article class="legalP" id="kapittel-4-paragraf-4-punkt-1-ledd-1-punkt-2-ledd-1">egnede målemetoder og måleutstyr som avdekker forhold som kan medføre risiko for eksponering for kjemikalier,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-punkt-1-ledd-1-punkt-3"><article class="legalP" id="kapittel-4-paragraf-4-punkt-1-ledd-1-punkt-3-ledd-1">nødvendige verneinnretninger og personlig verneutstyr, og at dette er i forsvarlig stand og tilpasset arbeidssituasjonen,</article></article></li><li data-li-identifier="d)" data-name="d)"><article class="listArticle" id="kapittel-4-paragraf-4-punkt-1-ledd-1-punkt-4"><article class="legalP" id="kapittel-4-paragraf-4-punkt-1-ledd-1-punkt-4-ledd-1">nødvendig førstehjelpsutstyr og annet utstyr for å hindre eller begrense skader på arbeidstakerne ved uhell og ulykker.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-paragraf-4-punkt-2"><article class="legalP" id="kapittel-4-paragraf-4-punkt-2-ledd-1">Ved arbeid i trange, innesluttede rom, tanker og lignende skal det foreligge instruks som alltid skal gjennomgås før arbeidet starter. Instruksen skal bl.a sikre at: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-punkt-2-ledd-1-punkt-1"><article class="legalP" id="kapittel-4-paragraf-4-punkt-2-ledd-1-punkt-1-ledd-1">det blir foretatt måling av oksygeninnholdet i luften før arbeidet starter,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-punkt-2-ledd-1-punkt-2"><article class="legalP" id="kapittel-4-paragraf-4-punkt-2-ledd-1-punkt-2-ledd-1">det ved utførelse av arbeidet plasseres en vakt ved rommets åpning utstyrt med nødvendig og godkjent kommunikasjonsutstyr og verne- og redningsutstyr.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-4-paragraf-4-punkt-3"><article class="legalP" id="kapittel-4-paragraf-4-punkt-3-ledd-1">Ventilasjonsanlegg skal utformes og dimensjoneres slik at konsentrasjonen av kjemikalier holdes på et forsvarlig nivå.</article></article></li><li data-li-identifier="4." data-name="4."><article class="listArticle" id="kapittel-4-paragraf-4-punkt-4"><article class="legalP" id="kapittel-4-paragraf-4-punkt-4-ledd-1">Det skal benyttes advarsels- og sikkerhetsskilting for å angi områder, herunder røropplegg og tanker, hvor det er risiko for eksponering for kjemikalier.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§14" data-name="§14" id="kapittel-4-paragraf-5"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Hygieniske tiltak</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-5-punkt-1"><article class="legalP" id="kapittel-4-paragraf-5-punkt-1-ledd-1">Det skal iverksettes tiltak for å sikre at arbeidstakerne ikke spiser, drikker eller røyker i områder hvor det foreligger fare for eksponering for kjemikalier.</article></article></li><li data-li-identifier="2." data-name="2."><article class="listArticle" id="kapittel-4-paragraf-5-punkt-2"><article class="legalP" id="kapittel-4-paragraf-5-punkt-2-ledd-1">Det skal foretas regelmessig rengjøring av gulv, vegger og andre overflater i områder som kan være forurenset av kjemikalier.</article></article></li><li data-li-identifier="3." data-name="3."><article class="listArticle" id="kapittel-4-paragraf-5-punkt-3"><article class="legalP" id="kapittel-4-paragraf-5-punkt-3-ledd-1">Arbeidstakerne skal om nødvendig ha toaletter og vaskerom til rådighet i tilknytning til områder som kan være forurenset av kjemikalier.</article></article></li><li data-li-identifier="4." data-name="4."><article class="listArticle" id="kapittel-4-paragraf-5-punkt-4"><article class="legalP" id="kapittel-4-paragraf-5-punkt-4-ledd-1">Arbeidstøy og personlig verneutstyr som kan være forurenset av kjemikalier skal om nødvendig tas av når arbeidstakerne forlater arbeidsområdet, og oppbevares atskilt fra annet tøy inntil det er rengjort eller tilintetgjort.</article></article></li><li data-li-identifier="5." data-name="5."><article class="listArticle" id="kapittel-4-paragraf-5-punkt-5"><article class="legalP" id="kapittel-4-paragraf-5-punkt-5-ledd-1">Beholdere eller lignende som inneholder forurenset arbeidstøy eller verneutstyr skal være tydelig merket.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§15" data-name="§15" id="kapittel-4-paragraf-6"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Tiltak ved uforutsett eksponering</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-6-punkt-1"><article class="legalP" id="kapittel-4-paragraf-6-punkt-1-ledd-1">Beredskapsplan skal utarbeides for uforutsette situasjoner og ulykker som kan forårsake unormalt høy eksponering. Beredskapsplanen utarbeides på grunnlag av risikovurderingen og skal bl.a inneholde: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-punkt-1-ledd-1-punkt-1"><article class="legalP" id="kapittel-4-paragraf-6-punkt-1-ledd-1-punkt-1-ledd-1">informasjon om særskilte farer som kan oppstå ved uforutsette situasjoner og ulykker,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-punkt-1-ledd-1-punkt-2"><article class="legalP" id="kapittel-4-paragraf-6-punkt-1-ledd-1-punkt-2-ledd-1">retningslinjer for varsling av hendelsen og tiltak for å få kontroll over situasjonen,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-6-punkt-1-ledd-1-punkt-3"><article class="legalP" id="kapittel-4-paragraf-6-punkt-1-ledd-1-punkt-3-ledd-1">retningslinjer for bruk av ekstern bistand eller redningstjeneste.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-4-paragraf-6-punkt-2"><article class="legalP" id="kapittel-4-paragraf-6-punkt-2-ledd-1">Dersom en uforutsett situasjon eller ulykke inntreffer skal beredskapsplanen iverksettes umiddelbart. Arbeidstakerne skal så snart som mulig informeres om situasjonen, årsaken til eksponeringen og de tiltakene som er truffet.</article></article></li><li data-li-identifier="3." data-name="3."><article class="listArticle" id="kapittel-4-paragraf-6-punkt-3"><article class="legalP" id="kapittel-4-paragraf-6-punkt-3-ledd-1">Beredskapsplaner skal være tilgjengelig for arbeidstakerne og ekstern redningstjeneste.</article></article></li><li data-li-identifier="4." data-name="4."><article class="listArticle" id="kapittel-4-paragraf-6-punkt-4"><article class="legalP" id="kapittel-4-paragraf-6-punkt-4-ledd-1">Øvelser i henhold til beredskapsplanen skal foretas regelmessig.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§16" data-name="§16" id="kapittel-4-paragraf-7"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Særlige tiltak ved arbeid med kreftfremkallende kjemikalier</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-7-punkt-1"><article class="legalP" id="kapittel-4-paragraf-7-punkt-1-ledd-1">Kreftfremkallende kjemikalier og prosesser skal hvis mulig holdes i et lukket system.</article></article></li><li data-li-identifier="2." data-name="2."><article class="listArticle" id="kapittel-4-paragraf-7-punkt-2"><article class="legalP" id="kapittel-4-paragraf-7-punkt-2-ledd-1">Hvis det ikke er teknisk mulig å benytte et lukket system, skal det sikres at eksponeringen blir så lav som mulig, og på et forsvarlig nivå.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§17" data-name="§17" id="kapittel-4-paragraf-8"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Særlige tiltak for arbeid med sandblåsing</span></h3><article class="legalP" id="kapittel-4-paragraf-8-ledd-1">Sand og annet blåsemiddel som skal brukes om bord til sandblåsing, skal inneholde maksimalt 1 vektprosent kvarts eller andre krystallinske silika.</article></article><article class="legalArticle" data-lovdata-URL="LTI/forskrift/2001-01-11-21/§18" data-name="§18" id="kapittel-4-paragraf-9"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Særlige tiltak i forbindelse med brann- og eksplosjonsfarlige kjemikalier og ustabile kjemikalier</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-9-punkt-1"><article class="legalP" id="kapittel-4-paragraf-9-punkt-1-ledd-1">Det skal settes i verk tiltak for å hindre forekomst av farlige konsentrasjoner av brannfarlige kjemikalier eller farlige mengder av reaktive kjemikalier.</article></article></li><li data-li-identifier="2." data-name="2."><article class="listArticle" id="kapittel-4-paragraf-9-punkt-2"><article class="legalP" id="kapittel-4-paragraf-9-punkt-2-ledd-1">Hvis det ikke er mulig å gjennomføre tiltak som nevnt i nr. 1, skal det settes i verk tiltak for å unngå tennkilder som kan forårsake brann eller eksplosjon, eller andre forhold som kan medføre at reaktive kjemikalier kan føre til farlige situasjoner.</article></article></li><li data-li-identifier="3." data-name="3."><article class="listArticle" id="kapittel-4-paragraf-9-punkt-3"><article class="legalP" id="kapittel-4-paragraf-9-punkt-3-ledd-1">Det skal iverksettes tiltak for å hindre at arbeidstaker blir skadet dersom brann eller eksplosjon oppstår, eller som følge av andre farlige situasjoner som kan forårsakes av reaktive kjemikalier.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§19" data-name="§19" id="kapittel-4-paragraf-10"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Oppbevaring, håndtering og transport av avfall som kan inneholde kjemikalier</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-10-punkt-1"><article class="legalP" id="kapittel-4-paragraf-10-punkt-1-ledd-1">Det skal sikres at innsamling, oppbevaring og fjerning av avfall skjer uten at arbeidstakerne utsettes for helsefare.</article></article></li><li data-li-identifier="2." data-name="2."><article class="listArticle" id="kapittel-4-paragraf-10-punkt-2"><article class="legalP" id="kapittel-4-paragraf-10-punkt-2-ledd-1">Avfallet skal oppbevares i beholdere som er entydig merket på en lett synlig måte, og om nødvendig helt tette.</article></article></li><li data-li-identifier="3." data-name="3."><article class="listArticle" id="kapittel-4-paragraf-10-punkt-3"><article class="legalP" id="kapittel-4-paragraf-10-punkt-3-ledd-1">Avfallet skal destrueres på forsvarlig måte eller leveres til godkjent mottak for spesialavfall.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§20" data-name="§20" id="kapittel-4-paragraf-11"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Helseundersøkelse</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-11-punkt-1"><article class="legalP" id="kapittel-4-paragraf-11-punkt-1-ledd-1">Dersom risikovurderingen viser at det etter gjennomførte vernetiltak fortsatt foreligger fare for arbeidstakernes sikkerhet og helse skal arbeidstaker gjennomgå egnet helseundersøkelse.</article></article></li><li data-li-identifier="2." data-name="2."><article class="listArticle" id="kapittel-4-paragraf-11-punkt-2"><article class="legalP" id="kapittel-4-paragraf-11-punkt-2-ledd-1">Helseundersøkelsen skal utføres før arbeidstaker begynner arbeidet, og deretter med regelmessige mellomrom. Lege avgjør hyppigheten av og innholdet i undersøkelsen på bakgrunn av eksponeringens art, grad og varighet, og på bakgrunn av arbeidstakerens helsetilstand. Det skal sikres at arbeidstakeren får nødvendig informasjon om behovet for fremtidig helseundersøkelse.</article></article></li><li data-li-identifier="3." data-name="3."><article class="listArticle" id="kapittel-4-paragraf-11-punkt-3"><article class="legalP" id="kapittel-4-paragraf-11-punkt-3-ledd-1">Dersom helseundersøkelsen viser at en arbeidstaker lider av en sykdom som kan skyldes eksponering for kjemikalier, skal det iverksettes tiltak for å undersøke helsetilstanden til alle arbeidstakere som har vært utsatt for lignende eksponering.</article></article></li><li data-li-identifier="4." data-name="4."><article class="listArticle" id="kapittel-4-paragraf-11-punkt-4"><article class="legalP" id="kapittel-4-paragraf-11-punkt-4-ledd-1">Arbeidstaker som skal arbeide med bly og blyforbindelser, skal gjennomgå obligatorisk helseundersøkelse før arbeidet begynner. Helseundersøkelsen skal omfatte klinisk undersøkelse og måling av blyinnholdet i blodet. Måling av blodblyinnholdet skal utføres hver 3. måned. Dersom tre etterfølgende kontroller viser blodblyverdier lavere enn 0,5 mikromol per liter blod for kvinner i fertil alder, og 1,0 mikromol per liter blod for øvrige arbeidstakere, kan kontroll av blodblyinnholdet foretas en gang per år så lenge eksponeringsnivået og arbeidsforholdene er uendrede.</article></article></li><li data-li-identifier="5." data-name="5."><article class="listArticle" id="kapittel-4-paragraf-11-punkt-5"><article class="legalP" id="kapittel-4-paragraf-11-punkt-5-ledd-1">Når det utføres helseundersøkelse som nevnt i denne bestemmelse skal det sikres at helsejournal oppbevares i minst 10 år etter at eksponeringen er opphørt. For arbeidstakere som er eksponert for kreftfremkallende kjemikalier eller er utsatt for en særlig helserisiko skal det sikres at helsejournal oppbevares i minst 60 år etter siste kjente eksponering.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§21" data-name="§21" id="kapittel-4-paragraf-12"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Omplassering</span></h3><ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-12-punkt-1"><article class="legalP" id="kapittel-4-paragraf-12-punkt-1-ledd-1">Når det er nødvendig av hensyn til arbeidstakers helse, skal arbeidstaker om mulig, omplasseres til annet arbeid som ikke innebærer eksponering for kjemikalier.</article></article></li><li data-li-identifier="2." data-name="2."><article class="listArticle" id="kapittel-4-paragraf-12-punkt-2"><article class="legalP" id="kapittel-4-paragraf-12-punkt-2-ledd-1">Arbeidstaker som arbeider med bly eller blyforbindelser, skal omplasseres i minimum 3 måneder dersom følgende grenseverdier overskrides: <ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-12-punkt-2-ledd-1-punkt-1"><article class="legalP" id="kapittel-4-paragraf-12-punkt-2-ledd-1-punkt-1-ledd-1">Kvinnelig arbeidstaker i fertil alder som har blodblyverdier større enn 0,75 mikromol per liter blod eller 3 påfølgende kvartalskontroller i området 0,5-0,75 mikromol per liter blod, skal omplasseres til annet arbeid til blodblyverdiene har sunket til under 0,5 mikromol per liter blod.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-12-punkt-2-ledd-1-punkt-2"><article class="legalP" id="kapittel-4-paragraf-12-punkt-2-ledd-1-punkt-2-ledd-1">Øvrige arbeidstakere som har blodblyverdier større enn 2,0 mikromol per liter blod eller 3 påfølgende kvartalskontroller i området 1,5-2,0 mikromol per liter blod, skal omplasseres til annet arbeid til blodblyverdiene har sunket til under 1,5 mikromol per liter blod.</article></article></li></ul></article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2001-01-11-21/KAPITTEL_5"><h2>Kapittel V. Journal og register som viser eksponeringsopplysninger</h2><article class="legalArticle" data-lovdata-URL="LTI/forskrift/2001-01-11-21/§22" data-name="§22" id="kapittel-5-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Journal</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">Det skal føres en egen journal for kjemikalier som skal brukes om bord. Journalen skal inneholde opplysninger om innkjøp, oppbevaringsforhold og mengde av følgende kjemikalier: <ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-punkt-1-ledd-1-punkt-1"><article class="legalP" id="kapittel-5-paragraf-1-punkt-1-ledd-1-punkt-1-ledd-1">organiske løse- og rensemidler av enhver art,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-punkt-1-ledd-1-punkt-2"><article class="legalP" id="kapittel-5-paragraf-1-punkt-1-ledd-1-punkt-2-ledd-1">sterke/konsentrerte alkalier,</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-punkt-1-ledd-1-punkt-3"><article class="legalP" id="kapittel-5-paragraf-1-punkt-1-ledd-1-punkt-3-ledd-1">insekt- og rottedrepende midler,</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-punkt-1-ledd-1-punkt-4"><article class="legalP" id="kapittel-5-paragraf-1-punkt-1-ledd-1-punkt-4-ledd-1">kjølevæsker for fryseanlegg,</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-punkt-1-ledd-1-punkt-5"><article class="legalP" id="kapittel-5-paragraf-1-punkt-1-ledd-1-punkt-5-ledd-1">antifrostvæske,</article></article></li><li data-li-identifier="f)" data-name="f)"><article class="listArticle" id="kapittel-5-paragraf-1-punkt-1-ledd-1-punkt-6"><article class="legalP" id="kapittel-5-paragraf-1-punkt-1-ledd-1-punkt-6-ledd-1">sterke/konsentrerte syrer,</article></article></li><li data-li-identifier="g)" data-name="g)"><article class="listArticle" id="kapittel-5-paragraf-1-punkt-1-ledd-1-punkt-7"><article class="legalP" id="kapittel-5-paragraf-1-punkt-1-ledd-1-punkt-7-ledd-1">hydrazinhydrat,</article></article></li><li data-li-identifier="h)" data-name="h)"><article class="listArticle" id="kapittel-5-paragraf-1-punkt-1-ledd-1-punkt-8"><article class="legalP" id="kapittel-5-paragraf-1-punkt-1-ledd-1-punkt-8-ledd-1">filmtec membrane preservative,</article></article></li><li data-li-identifier="i)" data-name="i)"><article class="listArticle" id="kapittel-5-paragraf-1-punkt-1-ledd-1-punkt-9"><article class="legalP" id="kapittel-5-paragraf-1-punkt-1-ledd-1-punkt-9-ledd-1">kreftfremkallende kjemikalier og andre kjemikalier som i henhold til risikovurderingen utgjør en særlig helserisiko.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">Det skal fremgå av journalen hvem kjemikaliet er utlevert til, utlevert mengde og hva det skal brukes til. Arbeidstakeren skal kvittere for mottakelsen, og at han er gjort kjent med de helsefarer som bruk kan medføre og nødvendige vernetiltak.</article></article></li><li data-li-identifier="3." data-name="3."><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Arbeidstakerne skal ha adgang til opplysninger i journalen.</article></article></li><li data-li-identifier="4." data-name="4."><article class="listArticle" id="kapittel-5-paragraf-1-punkt-4"><article class="legalP" id="kapittel-5-paragraf-1-punkt-4-ledd-1">Journalen skal oppbevares i minst 3 år.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§23" data-name="§23" id="kapittel-5-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Register som angir eksponeringsopplysninger</span></h3><ul class="defaultList"><li data-li-identifier="1." data-name="1."><article class="listArticle" id="kapittel-5-paragraf-2-punkt-1"><article class="legalP" id="kapittel-5-paragraf-2-punkt-1-ledd-1">Det skal føres register over arbeidstakere som ved bruk eller på annen måte er eksponert for kreftfremkallende kjemikalier eller andre kjemikalier som i henhold til risikovurderingen utgjør en særlig helserisiko. Registeret skal inneholde opplysninger om hvilke kjemikalier arbeidstaker er eksponert for, hvordan arbeidstaker er blitt eksponert, eksponeringstid og eksponeringsstyrke.</article></article></li><li data-li-identifier="2." data-name="2."><article class="listArticle" id="kapittel-5-paragraf-2-punkt-2"><article class="legalP" id="kapittel-5-paragraf-2-punkt-2-ledd-1">Arbeidstaker som er oppført i registeret skal gjøres kjent med dette og ha adgang til opplysninger som gjelder egen person. Ved opphør av arbeidsforholdet eller hvis arbeidstaker krever det skal opplysningene gis skriftlig.</article></article></li><li data-li-identifier="3." data-name="3."><article class="listArticle" id="kapittel-5-paragraf-2-punkt-3"><article class="legalP" id="kapittel-5-paragraf-2-punkt-3-ledd-1">Lege som foretar helseundersøkelse som angitt i § 21 skal informeres om og ha tilgang til opplysninger som nevnt i nr. 1.</article></article></li><li data-li-identifier="4." data-name="4."><article class="listArticle" id="kapittel-5-paragraf-2-punkt-4"><article class="legalP" id="kapittel-5-paragraf-2-punkt-4-ledd-1">Registeret skal oppbevares i minst 60 år, og overføres til Sjøfartsdirektoratet dersom virksomheten opphører.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2001-01-11-21/KAPITTEL_6"><h2>Kapittel VI. Måling, grenseverdier og administrative normer</h2><article class="legalArticle" data-lovdata-URL="LTI/forskrift/2001-01-11-21/§24" data-name="§24" id="kapittel-6-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Måling av forurensning i arbeidsatmosfæren</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-1-punkt-1"><article class="legalP" id="kapittel-6-paragraf-1-punkt-1-ledd-1">Det skal foretas målinger av forurensning i arbeidsatmosfæren regelmessig, og ved alle endringer som kan påvirke arbeidstakernes eksponering for kjemikalier.</article></article></li><li data-li-identifier="2." data-name="2."><article class="listArticle" id="kapittel-6-paragraf-1-punkt-2"><article class="legalP" id="kapittel-6-paragraf-1-punkt-2-ledd-1">Måling skal utføres på en slik måte at den kan avdekke enhver eksponering arbeidstakerne utsettes for.</article></article></li><li data-li-identifier="3." data-name="3."><article class="listArticle" id="kapittel-6-paragraf-1-punkt-3"><article class="legalP" id="kapittel-6-paragraf-1-punkt-3-ledd-1">Måling av forurensning og måleresultat skal dokumenteres skriftlig.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§25" data-name="§25" id="kapittel-6-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Grenseverdier</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-punkt-1"><article class="legalP" id="kapittel-6-paragraf-2-punkt-1-ledd-1">Følgende grenseverdier for bly, vinylklorid og benzen i arbeidsatmosfæren må ikke overskrides: <table><thead><tr><th data-text-align="left" data-vertical-align="top"><i>Stoff</i></th><th data-text-align="left" data-vertical-align="top"><i>Referanseperiode</i></th><th data-text-align="left" data-vertical-align="top"><i>Grenseverdi i ppm</i></th><th data-text-align="left" data-vertical-align="top"><i>Grenseverdi i mg/m3</i></th></tr></thead><tbody><tr><td data-text-align="left" data-vertical-align="top">Bly</td><td data-text-align="left" data-vertical-align="top">åtte timer</td><td data-text-align="center" data-vertical-align="top">–</td><td data-text-align="center" data-vertical-align="top">0,05</td></tr><tr><td data-text-align="left" data-vertical-align="top">Vinylklorid</td><td data-text-align="left" data-vertical-align="top">åtte timer</td><td data-text-align="center" data-vertical-align="top">1</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">Benzen</td><td data-text-align="left" data-vertical-align="top">åtte timer</td><td data-text-align="center" data-vertical-align="top">1</td><td data-text-align="center" data-vertical-align="top">3</td></tr></tbody></table></article></article></li><li data-li-identifier="2." data-name="2."><article class="listArticle" id="kapittel-6-paragraf-2-punkt-2"><article class="legalP" id="kapittel-6-paragraf-2-punkt-2-ledd-1">Biologisk grenseverdi for bly som ikke må overskrides er 0,5 mikromol per liter blod for kvinner i fertil alder og 1,5 mikromol per liter blod for øvrige arbeidstakere.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§26" data-name="§26" id="kapittel-6-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Tiltak ved overskridelse av grenseverdi og administrativ norm for forurensning</span></h3><ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-3-punkt-1"><article class="legalP" id="kapittel-6-paragraf-3-punkt-1-ledd-1">Hvis grenseverdi eller administrativ norm overskrides skal det straks iverksettes forebyggende tiltak og vernetiltak for å bedre situasjonen.</article></article></li><li data-li-identifier="2." data-name="2."><article class="listArticle" id="kapittel-6-paragraf-3-punkt-2"><article class="legalP" id="kapittel-6-paragraf-3-punkt-2-ledd-1">Berørte arbeidstakere skal straks informeres om overskridelsen.</article></article></li></ul></article></section><section class="section" data-name="kapVII" id="kapittel-7" data-lovdata-URL="LTI/forskrift/2001-01-11-21/KAPITTEL_7"><h2>Kapittel VII. Opplæring, informasjon og medvirkning</h2><article class="legalArticle" data-lovdata-URL="LTI/forskrift/2001-01-11-21/§27" data-name="§27" id="kapittel-7-paragraf-1"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Opplæring og informasjon av arbeidstakerne</span></h3><ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-1-punkt-1"><article class="legalP" id="kapittel-7-paragraf-1-punkt-1-ledd-1">Det skal sikres at arbeidstakerne gis og har forstått nødvendig opplæring og informasjon slik at eksponering i størst mulig grad kan unngås eller reduseres. Opplæringen skal gis på grunnlag av alle tilgjengelige opplysninger og skriftlige instrukser etablert for å sikre forsvarlige rutiner for oppbevaring, håndtering og transport av kjemikalier om bord.</article></article></li><li data-li-identifier="2." data-name="2."><article class="listArticle" id="kapittel-7-paragraf-1-punkt-2"><article class="legalP" id="kapittel-7-paragraf-1-punkt-2-ledd-1">Ved opplæring og informasjon skal det særlig legges vekt på: <ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-punkt-2-ledd-1-punkt-1"><article class="legalP" id="kapittel-7-paragraf-1-punkt-2-ledd-1-punkt-1-ledd-1">bruk av stoffkartotek herunder hvilke helsefarlige stoffer som brukes og oppbevares om bord og risikoen for eksponering,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-punkt-2-ledd-1-punkt-2"><article class="legalP" id="kapittel-7-paragraf-1-punkt-2-ledd-1-punkt-2-ledd-1">forholdsregler som skal treffes for å unngå eksponering,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-punkt-2-ledd-1-punkt-3"><article class="legalP" id="kapittel-7-paragraf-1-punkt-2-ledd-1-punkt-3-ledd-1">informasjon om foretatte målinger av forurensning i arbeidsatmosfæren og måleresultatene,</article></article></li><li data-li-identifier="d)" data-name="d)"><article class="listArticle" id="kapittel-7-paragraf-1-punkt-2-ledd-1-punkt-4"><article class="legalP" id="kapittel-7-paragraf-1-punkt-2-ledd-1-punkt-4-ledd-1">regler om hygiene,</article></article></li><li data-li-identifier="e)" data-name="e)"><article class="listArticle" id="kapittel-7-paragraf-1-punkt-2-ledd-1-punkt-5"><article class="legalP" id="kapittel-7-paragraf-1-punkt-2-ledd-1-punkt-5-ledd-1">hva slags verneutstyr som skal benyttes og hvordan det skal brukes,</article></article></li><li data-li-identifier="f)" data-name="f)"><article class="listArticle" id="kapittel-7-paragraf-1-punkt-2-ledd-1-punkt-6"><article class="legalP" id="kapittel-7-paragraf-1-punkt-2-ledd-1-punkt-6-ledd-1">tiltak og beredskapsplaner som skal iverksettes ved ulykker og uhell.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-7-paragraf-1-punkt-3"><article class="legalP" id="kapittel-7-paragraf-1-punkt-3-ledd-1">Opplæringen skal gis før arbeidet igangsettes, gjentas regelmessig og tilpasses nye eller endrede forhold.</article></article></li><li data-li-identifier="4." data-name="4."><article class="listArticle" id="kapittel-7-paragraf-1-punkt-4"><article class="legalP" id="kapittel-7-paragraf-1-punkt-4-ledd-1">Gjennomgått opplæring skal dokumenteres skriftlig.</article></article></li></ul></article><article class="legalArticle" data-lovdata-URL="LTI/forskrift/2001-01-11-21/§28" data-name="§28" id="kapittel-7-paragraf-2"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Medvirkning</span></h3><article class="legalP" id="kapittel-7-paragraf-2-ledd-1">Planlegging og vurdering av arbeidsmiljøet og gjennomføring av nødvendige forebyggende tiltak skal skje i samarbeid med arbeidstakerne.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2001-01-11-21/KAPITTEL_8"><h2>Kapittel VIII. Avsluttende bestemmelser</h2><article class="legalArticle" data-lovdata-URL="LTI/forskrift/2001-01-11-21/§29" data-name="§29" id="kapittel-8-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Straff</span></h3><article class="legalP" id="kapittel-8-paragraf-1-ledd-1">Forsettlig eller uaktsom overtredelse av denne forskrift straffes med bøter eller med fengsel inntil tre måneder i henhold til alminnelig borgelig straffelov av 22. mai 1902 nr. 10 § 416 dersom ikke strengere straff kommer til anvendelse i henhold til annen lovbestemmelse.</article></article><article class="legalArticle" data-lovdata-URL="LTI/forskrift/2001-01-11-21/§30" data-name="§30" id="kapittel-8-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ikrafttredelse</span></h3><article class="legalP" id="kapittel-8-paragraf-2-ledd-1">Forskriften trer i kraft 11. januar 2001. Fra samme tidspunkt oppheves forskrift av 21. juli 1988 nr. 653 om oppbevaring og bruk av helsefarlige stoffer om bord.</article></article></section></main></body></html>