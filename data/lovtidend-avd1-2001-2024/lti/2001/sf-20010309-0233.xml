<!DOCTYPE html><html lang="no"><head><title>Forskrift om endring i forskrift om førerkort og førerprøve m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-09-233</dd><dt class="dokid">DokumentID</dt><dd class="dokid">LTI/forskrift/2001-03-09-233</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 3</dd><dt class="dateInForce">I kraft fra</dt><dd class="dateInForce">2001-03-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-02-23-4</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li></ul></dd><dt class="dateOfPublication">Kunngjort</dt><dd class="dateOfPublication">2001-03-16</dd><dt class="journalNumber">Journalnummer</dt><dd class="journalNumber">2001-0290</dd><dt class="titleShort">Korttittel</dt><dd class="titleShort">Endr. i førerkortforskriften</dd><dt class="title">Tittel</dt><dd class="title">Forskrift om endring i forskrift om førerkort og førerprøve m.v.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 9. mars 2001 med hjemmel i vegtrafikklov av 18. juni 1965 nr. 4 § 24.</dd><dt class="refid">RefID</dt><dd class="refid">forskrift/2001-03-09-233</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om førerkort og førerprøve m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-09-233" id="dokument"><h1>Forskrift om endring i forskrift om førerkort og førerprøve m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-09-233/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 23. februar 1979 nr. 4 om førerkort og førerprøve m.v. gjøres følgende endringer:</article> <article class="defaultP" margin-top="true">§ 44 nr. 1 første, annet og tredje ledd bokstav a) skal lyde:</article><article class="numberedLegalP" data-numerator="1" id="kapittel-1-nummer-1">1. Norsk førerkort utstedt før 1. april 1979 beholder sin gyldighet som før, jf. § 44 nr. 9. Førerkort i klasse 1 gir førerrett for bil med tillatt totalvekt ikke over 7500 kg og med høyst 8 passasjerplasser, samt tilhenger med tillatt totalvekt ikke over 1500 kg. Tilhengervekten må imidlertid ikke overskride trekkvognens egenvekt eller angitt maksimalvekt i trekkvognens vognkort hvis denne er lavere. Førerretten for bil med tillatt totalvekt 3501-7500 kg og høyst 8 passasjerplasser (stempelbil) faller bort 1. januar 2002, se dog tredje ledd bokstav a). Førerkort i klasse 1 gir førerrett også for lett motorsykkel og motorredskap. Førerkort i klasse 2 som var gyldig per 2. april 1982 og som ikke var særskilt tidsbegrenset pga. sykdom mv., gir samme førerrett som klasse 1. Førerkort i klasse 3 og klasse 4 gir førerrett for motorsykkel henholdsvis traktor.<article class="legalP" id="kapittel-1-nummer-1-ledd-1">Førerkort i klasse 1 eller klasse 2 som er fornyet til klasse BE, gis samme utvidede førerrett som i første ledd når slik rett er påført førerkortet. I tillegg kan innehaver trekke tilhenger med tillatt totalvekt ikke over 1500 kg på ovennevnte vilkår selv om dette ikke fremgår av førerkortet. Førerretten for bil med tillatt totalvekt 3501-7500 kg og høyst 8 passasjerplasser (stempelbil) faller bort 1. januar 2002, se dog tredje ledd bokstav a).</article><article class="legalP" id="kapittel-1-nummer-1-ledd-2">Ved fornyelse, utskifting eller utstedelse av duplikat av førerkort omtalt i første eller annet ledd, settes gyldighetsområdet slik:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-ledd-2-punkt-1"><article class="legalP" id="kapittel-1-nummer-1-ledd-2-punkt-1-ledd-1">Førerkort i klasse 1 eller klasse 1 fornyet til klasse BE, gis gyldighet i klassene A1, BE og C1E. Klasse C1E gis gyldighet til 1. januar 2002. Dersom førerkortet fornyes ved fremleggelse av legeattest hvor helsekravene for klasse C er oppfylt, gis klasse C1E gyldighet i 10 år. Samme gyldighet gis for utløpt førerkort i klasse 2 som var gyldig per 2. april 1982 og som ikke var særskilt tidsbegrenset pga. sykdom mv.</article><article class="legalP" id="kapittel-1-nummer-1-ledd-2-punkt-1-ledd-2">Personer som har eller har hatt klasse 1 kan inntil videre også føre brannbil (lastebil) som er avgiftsmessig klassifisert som motorredskap.</article></article></li></ul></article></article> <article class="defaultP" margin-top="true">§ 44 nr. 7 bokstav a) innledningen skal lyde:</article><article class="legalP" id="kapittel-1-ledd-2">Følgende utvidelse av førerretten gjelder:</article> <article class="defaultP" margin-top="true">§ 44 nr. 7 bokstav a) fjerde strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Førerkort klasse D eller D2, ervervet før 1. januar 1997, gir også inntil videre rett til å føre motorvogn som har tillatt totalvekt 3501-7500 kg og høyst 8 passasjerplasser (stempelbil). Førerkort klasse DE eller D2E ervervet før 1. januar 1997 gir tilsvarende rett til å trekke tilhenger med tillatt totalvekt ikke over 1500 kg etter stempelbil hvis tilhengervekten ikke overskrider trekkvognens egenvekt eller angitt maksimalvekt i trekkvognens vognkort hvis denne er lavere. Disse rettigheter faller bort hvis førerkortklasse D, DE, D2 eller D2E utløper uten å bli fornyet før påført utløpsdato, se bokstav c).</article></article></li></ul></article> <article class="defaultP" margin-top="true">§ 44 nr. 7 bokstav c) skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Ved nyutstedelse kan førerkort som nevnt i a) første og fjerde strekpunkt gis gyldighet også i klasse C1, eventuelt klasse C1E hvis innehaver har klasse BE eller D2E. Førerkortet nevnt i a) første strekpunkt gis gyldighet til 1. januar 2002. Dersom førerkort nevnt i a) første eller fjerde strekpunkt fornyes, gis gyldighet i 10 år for klasse C1/C1E/D1/D1E. Helsekrav som for klasse C, eventuelt klasse D1, gjelder i så fall.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-09-233/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>