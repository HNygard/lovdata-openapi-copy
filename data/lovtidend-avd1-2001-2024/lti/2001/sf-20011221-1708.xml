<!DOCTYPE html><html lang="no"><head><title>Delegering av myndighet til Sosial- og helsedirektoratet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1708</dd><dt class="dokid">DokumentID</dt><dd class="dokid">LTI/forskrift/2001-12-21-1708</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2004 hefte 12 s 1684</dd><dt class="dateInForce">I kraft fra</dt><dd class="dateInForce">2001-12-21</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2001-12-21-1485</li></ul></dd><dt class="dateOfPublication">Kunngjort</dt><dd class="dateOfPublication">2004-09-17</dd><dt class="journalNumber">Journalnummer</dt><dd class="journalNumber">2004-1100</dd><dt class="titleShort">Korttittel</dt><dd class="titleShort">Deleg. av myndighet til Sosial- og helsedir.</dd><dt class="title">Tittel</dt><dd class="title">Delegering av myndighet til Sosial- og helsedirektoratet.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 21. desember 2001 med hjemmel i vedtak 21. desember 2001 nr. 1485 pkt. 10.</dd><dt class="refid">RefID</dt><dd class="refid">forskrift/2001-12-21-1708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet til Sosial- og helsedirektoratet.</li></ul></dd></dl></header><main class="documentBody" data-lovdata-URL="LTI/forskrift/2001-12-21-1708" id="dokument"><h1>Delegering av myndighet til Sosial- og helsedirektoratet.</h1><article class="legalP" id="ledd-1">Det vises til kgl.res. 21. desember 2001 nr. 1481 om opprettelse av Sosial- og helsedirektoratet, jf. vedlegg.</article><article class="legalP" id="ledd-2">Det vises også til lov 21. desember 2001 nr. 119 om endringer i smittevernloven og i enkelte andre lover. Videre vises til kgl.res. 21. desember 2001 nr. 1484 om tekniske forskriftsendringer som følge av fornyelsen av den sentrale sosial- og helseforvaltning, delingen av Sosial- og helsedepartementet og sykehusreformen, jf. vedlegg. Som det fremgår av disse endringene er Sosial- og helsedirektoratet tillagt myndighet i flere lov- og forskriftsbestemmelser.</article><article class="legalP" id="ledd-3">Videre vil det av samme grunner som nevnt ovenfor innen 1. januar 2002 skje en rekke tekniske endringer i forskrifter hvor forskriftsmyndigheten ligger i Sosial- og helsedepartementet. Også i henhold til disse endringene vil Sosial- og helsedirektoratet bli tillagt myndighet. Disse endringene vil løpende bli kunngjort i Lovdata.</article><article class="legalP" id="ledd-4">Til orientering vises også til kgl.res. 21. desember 2001 om delegering av Kongens myndighet på Sosial- og helsedepartementets område til Helsedepartementet og til Sosialdepartementet.</article><article class="legalP" id="ledd-5">I tillegg til at Sosial- og helsedirektoratet blir tillagt myndighet i henhold til ovenstående, delegerer Sosial- og helsedepartementet med dette følgende myndighet til direktoratet:</article> <article class="defaultP" margin-top="true"><i>Forskrift 15. juni 2001 nr. 635 om svangerskapsavbrudd (abortforskriften)</i></article> <article class="defaultP" margin-top="true">§ 19: Utarbeide skjema for føring av protokoll.<p class="leddfortsettelse">§ 20: Utarbeide skjema for melding til fylkeslegen.</p></article> <article class="defaultP" margin-top="true"><i>Lov 9. februar 1973 nr. 6 om transplantasjon, sykehusobduksjon og avgivelse av lik m.m.</i></article> <article class="defaultP" margin-top="true">§ 5: Godkjenning av sykehus som utfører transplantasjonsinngrep.<p class="leddfortsettelse">§ 8c: Godkjenning av bruk av fostervev til behandling og forskning.</p><p class="leddfortsettelse">§ 8e første ledd: Godkjenning av fostervevsbanker.</p><p class="leddfortsettelse">§ 10b: Godkjenning av utførsel av humant biologisk materiale og opplysninger som er fremkommet ved analyse av slik materiale.</p></article> <article class="defaultP" margin-top="true"><i>Lov 3. juni 1977 nr. 57 om sterilisering</i></article> <article class="defaultP" margin-top="true">§ 5 fjerde ledd: Forskriftshjemmel om begjæring eller søknad.<p class="leddfortsettelse">§ 13 første ledd: Motta oversikt fra Steriliseringsrådet over utviklingen når det gjelder innvilgede og utførte inngrep mv. etter loven.</p><p class="leddfortsettelse">§ 13 annet ledd: Motta innberetning fra lege og sykehus om utførte inngrep etter loven.</p></article> <article class="defaultP" margin-top="true"><i>Lov 2. juli 1999 nr. 64 om helsepersonell m.v. (helsepersonelloven)</i></article> <article class="defaultP" margin-top="true">§ 29 første ledd: Myndighet til å bestemme at opplysninger kan gis til bruk i forskning.</article> <article class="defaultP" margin-top="true"><i>Lov 2. juli 1999 nr. 62 om etablering og gjennomføring av psykisk helsevern (psykisk helsevernloven)</i></article> <article class="defaultP" margin-top="true">§ 6-1 tredje ledd: Bestemme hvilke områder som skal være tillagt den enkelte kontrollkommisjon.<p class="leddfortsettelse">§ 6-5: Forskrifter om den nærmere saksbehandling.</p></article> <article class="defaultP" margin-top="true"><i>Lov 5. august 1994 nr. 55 om vern mot smittsomme sykdommer</i></article> <article class="defaultP" margin-top="true">§ 3-7 femte ledd: Myndighet til å fastsette forskrift som nevnt i bestemmelsen.<p class="leddfortsettelse">§ 4-1 sjette ledd: Myndighet til å fastsette forskrift som nevnt i bestemmelsen.</p><p class="leddfortsettelse">§ 4-4 annet ledd: Myndighet til å fastsette forskrift som nevnt i bestemmelsen.</p><p class="leddfortsettelse">§ 4-6 annet ledd: Myndighet til å fastsette forskrift som nevnt i bestemmelsen.</p><p class="leddfortsettelse">§ 5-3 fjerde ledd: Myndighet til å fastsette forskrift som nevnt i bestemmelsen.</p></article> <article class="defaultP" margin-top="true"><i>Lov 2. juli 1999 nr. 61 om spesialisthelsetjenesten m.m.</i></article> <article class="defaultP" margin-top="true">§ 5-1 fjerde ledd: Avgjøre i tvilstilfelle hvor en pasient har bostedsregion.<p class="leddfortsettelse">§ 5-4 annet ledd: Myndighet til å gi forskrift om dekning av utgifter til kontrollkommisjonenes virksomhet.</p></article> <article class="defaultP" margin-top="true"><i>Lov 5. august 1994 nr. 56 om medisinsk bruk av bioteknologi</i></article> <article class="defaultP" margin-top="true">§ 2-13: Godkjenning av behandlingsformer innen kunstig befruktning.<p class="leddfortsettelse">§ 5-2 første ledd: Godkjenning av undersøkelsestyper og metoder for fosterdiagnostikk.</p><p class="leddfortsettelse">§ 6-3 første ledd: Godkjenning av undersøkelsestyper og metoder for genetiske undersøkelser.</p><p class="leddfortsettelse">§ 6a-l sjette ledd: Bestemme i enkelttilfeller hvilke sykdommer som kan gjøres til gjenstand for oppsøkende genetisk virksomhet.</p><p class="leddfortsettelse">§ 7-2: Godkjenning av behandlingsformer innen genterapi.</p></article> <article class="defaultP" margin-top="true"><i>Lov 2. juni 1989 nr. 27 om omsetning av alkoholholdig drikk m.v.</i></article> <article class="defaultP" margin-top="true">§ 1-3 femte ledd annet punktum: I tvilstilfelle avgjøre med bindende virkning hvilke drikker som skal regnes som henholdsvis øl, vin og brennevin.<p class="leddfortsettelse">§ 3A-1 første ledd: Bevilling til engrossalg av alkoholholdig drikk, herunder sette vilkår.</p><p class="leddfortsettelse">§ 3A-12, jf. § 6-1 annet ledd tredje punktum: Myndighet til å inndra engros- og tilvirkningsbevilling dersom vilkårene i § 3A-12 er oppfylt.</p><p class="leddfortsettelse">§ 5-2 første ledd nr. 1: Bevilling til å skjenke øl og vin på tog som er kollektive transportmidler.</p><p class="leddfortsettelse">§ 5-2 første ledd nr. 2: Bevilling til å skjenke øl og vin om bord i fly på innenlandske flyvninger.</p><p class="leddfortsettelse">§ 5-3. første ledd: Bevilling til å skjenke øl, vin og brennevin i befalsmesser. (Fylkesmannen er delegert myndighet til å gi utvidet skjenketid for en enkelt anledning samt til å fastsette årlig skjenkeavgift for befalsmesser. Øvrig kompetanse etter bestemmelsen delegeres til Sosial- og helsedirektoratet.)</p><p class="leddfortsettelse">§ 5-3 annet ledd: Gi, når særlige grunner taler for det, Forsvarets Overkommando og Direktoratet for sivilt beredskap adgang til å gi skjenkebevilling til anlegg som av hensyn til rikets sikkerhet er sikkerhetsgradert.</p><p class="leddfortsettelse">§ 6-1 første ledd: Bevilling til tilvirkning av alkoholholdig drikk.</p><p class="leddfortsettelse">§ 8-5: Tillatelse til å ha i besittelse, innføre eller omsette apparater, herunder deler og utstyr, som er bestemt for eller som finnes tjenlige for tilvirkning eller omdestillering av sprit, brennevin eller isopropanol.</p><p class="leddfortsettelse">§ 8-13 første ledd tredje punktum: Bestemme at enkelte særlige sorter brennevin som måtte ha et høyere alkoholinnhold enn 60 volumprosent skal være unntatt forbudene i første og annet punktum.</p><p class="leddfortsettelse">§ 9-1 første ledd: Tillatelse til i aviser, blad og lignende, ved utstilling i butikker eller på annen måte å reklamere for apparater – herunder deler og utstyr – som er bestemt for eller finnes tjenlige for tilvirkning eller omdestillering av sprit, brennevin eller isopropanol.</p><p class="leddfortsettelse">§ 9-1 fjerde ledd annet punktum: Gjøre unntak fra forbudet i § 9-1 tredje ledd når særlige grunner foreligger.</p></article> <article class="defaultP" margin-top="true"><i>Forskrift 11. desember 1997 nr. 1292 om omsetning av alkoholholdig drikk mv.</i></article> <article class="defaultP" margin-top="true">§ 9-5: Fravike bestemmelsene i reklamekapitlet i det enkelte tilfelle når særlige grunner foreligger.<p class="leddfortsettelse">§ 15-2: Bestemme at tradisjonelle øltyper som ikke oppfyller kravet i § 15-1 likevel anses som øl.</p></article> <article class="defaultP" margin-top="true"><i>Forskrift 11. desember 1998 nr. 1300 om alkoholordningen for Svalbard</i></article> <article class="defaultP" margin-top="true">§ 1-2 femte ledd: Avgjøre med bindende virkning hvilke drikker som skal regnes som henholdsvis øl, vin og brennevin.</article></main></body></html>