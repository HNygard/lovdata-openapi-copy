<!DOCTYPE html><html lang="no"><head><title>Vedtak om endring i instruks om overvåking av og tiltak mot bovin spongiform encefalopati (BSE) ved slakting av nærmere bestemte grupper storfe.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-28-1128</dd><dt class="dokid">DokumentID</dt><dd class="dokid">LTI/forskrift/2001-09-28-1128</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-09-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-01-02-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1997-01-10-9/§20</li><li>forskrift/1994-04-25-320/§20</li></ul></dd><dt class="dateOfPublication">Kunngjort</dt><dd class="dateOfPublication">2001-10-05</dd><dt class="journalNumber">Journalnummer</dt><dd class="journalNumber">2001-1103</dd><dt class="titleShort">Korttittel</dt><dd class="titleShort">Endr. i instruks om tiltak mot BSE, storfeslakt</dd><dt class="title">Tittel</dt><dd class="title">Vedtak om endring i instruks om overvåking av og tiltak mot bovin spongiform encefalopati (BSE) ved slakting av nærmere bestemte grupper storfe.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn og Statens næringsmiddeltilsyn 28. september 2001 med hjemmel i lov av 8. juni 1962 nr. 4 om dyrehelse (husdyrloven) § 3 og lov av 10. januar 1997 nr. 9 om kjøttproduksjon § 20, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 20, jf. EØS-avtalens vedlegg I kapittel I (forordning (EF) nr. 999/2001 vedlegg III).</dd><dt class="refid">RefID</dt><dd class="refid">forskrift/2001-09-28-1128</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i instruks om overvåking av og tiltak mot bovin spongiform encefalopati (BSE) ved slakting av nærmere bestemte grupper storfe.<ul class="tocSubUl"><li>I<ul class="tocSubUl"><li>1. Omfang</li><li>2. Prøveuttak og forsendelse av prøver</li><li>3. Håndtering av slakt, avfall og biprodukter</li><li>4. Bedømmelse og tiltak</li><li>5. Administrative bestemmelser</li><li>Vedlegg I</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-28-1128" id="dokument"><h1>Vedtak om endring i instruks om overvåking av og tiltak mot bovin spongiform encefalopati (BSE) ved slakting av nærmere bestemte grupper storfe.</h1><section class="section" data-name="kapI" id="kapittel-1" data-lovdata-URL="LTI/forskrift/2001-09-28-1128/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks av 2. januar 2001 nr. 1 om overvåking av og tiltak mot bovin spongiform encefalopati (BSE) ved slakting av nærmere bestemte grupper storfe er det foretatt en rekke endringer. Instruksen lyder i sin helhet etter dette:</article><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2001-09-28-1128/KAPITTEL_1-1"><h3>1. Omfang</h3><article class="marginIdArticle" id="kapittel-1-kapittel-1-punkt-1"><span class="data-marginOriginalId">1.1.</span><article class="legalP" id="kapittel-1-kapittel-1-punkt-1-ledd-1">Denne instruksen gjelder ved:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-punkt-1-ledd-1-punkt-1"><article class="legalP" id="kapittel-1-kapittel-1-punkt-1-ledd-1-punkt-1-ledd-1">nødslakting av storfe over 24 måneder, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 2 nr. 12,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-punkt-1-ledd-1-punkt-2"><article class="legalP" id="kapittel-1-kapittel-1-punkt-1-ledd-1-punkt-2-ledd-1">slakting av storfe over 24 måneder som avviker fra det normale, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 5 og instruks av 25. mai 1994 nr. 369 for kjøttkontrollen pkt. 2.3.1 og 2.3.2,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-1-punkt-1-ledd-1-punkt-3"><article class="legalP" id="kapittel-1-kapittel-1-punkt-1-ledd-1-punkt-3-ledd-1">slakting av importert storfe,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-1-punkt-1-ledd-1-punkt-4"><article class="legalP" id="kapittel-1-kapittel-1-punkt-1-ledd-1-punkt-4-ledd-1">slakting av avkom over 24 måneder etter importerte kyr,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-1-punkt-1-ledd-1-punkt-5"><article class="legalP" id="kapittel-1-kapittel-1-punkt-1-ledd-1-punkt-5-ledd-1">slakting av storfe når dyrets alder eller opprinnelse ikke kan fastslås, og</article></article></li><li data-li-identifier="f)" data-name="f)"><article class="listArticle" id="kapittel-1-kapittel-1-punkt-1-ledd-1-punkt-6"><article class="legalP" id="kapittel-1-kapittel-1-punkt-1-ledd-1-punkt-6-ledd-1">slakting av et tilfeldig utvalg normale storfe over 30 måneder i henhold til vedlegg I.</article></article></li></ul></article></article><article class="marginIdArticle" id="kapittel-1-kapittel-1-punkt-2"><span class="data-marginOriginalId">1.2.</span><article class="legalP" id="kapittel-1-kapittel-1-punkt-2-ledd-1">Denne instruksen gjelder også for storfe over 24 måneder som avlives etter at de ved ante mortem undersøkelse er funnet uegnet til slakting eller som dør på slakteriet før avliving.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2001-09-28-1128/KAPITTEL_1-2"><h3>2. Prøveuttak og forsendelse av prøver</h3><article class="marginIdArticle" id="kapittel-1-kapittel-2-punkt-1"><span class="data-marginOriginalId">2.1.</span><article class="legalP" id="kapittel-1-kapittel-2-punkt-1-ledd-1">Tilsynsveterinæren skal ta ut prøve for BSE-undersøkelse fra alle storfe som er omfattet av denne instruksen.</article></article><article class="marginIdArticle" id="kapittel-1-kapittel-2-punkt-2"><span class="data-marginOriginalId">2.2.</span><article class="legalP" id="kapittel-1-kapittel-2-punkt-2-ledd-1">Prøven skal bestå av den forlengede marg (<i>medulla oblongata</i>). For uttaksprosedyre vises til informasjon fra Veterinærinstituttet gjort tilgjengelig på SNTs intranett (Medulla).</article></article><article class="marginIdArticle" id="kapittel-1-kapittel-2-punkt-3"><span class="data-marginOriginalId">2.3.</span><article class="legalP" id="kapittel-1-kapittel-2-punkt-3-ledd-1">Prøven skal oppbevares, pakkes, merkes og forsendes slik Veterinærinstituttet har angitt.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2001-09-28-1128/KAPITTEL_1-3"><h3>3. Håndtering av slakt, avfall og biprodukter</h3><article class="marginIdArticle" id="kapittel-1-kapittel-3-punkt-1"><span class="data-marginOriginalId">3.1.</span><article class="legalP" id="kapittel-1-kapittel-3-punkt-1-ledd-1">Inntil resultatet av BSE-undersøkelsen foreligger, skal alle deler av slaktet, herunder hud, avfall og biprodukter, holdes i arrest.</article></article><article class="marginIdArticle" id="kapittel-1-kapittel-3-punkt-2"><span class="data-marginOriginalId">3.2.</span><article class="legalP" id="kapittel-1-kapittel-3-punkt-2-ledd-1">Bestemmelsen i pkt. 3.1 gjelder ikke for slakt eller deler av slakt som før resultatet av BSE-undersøkelsen foreligger, destrueres ved forbrenning.</article></article></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2001-09-28-1128/KAPITTEL_1-4"><h3>4. Bedømmelse og tiltak</h3><article class="marginIdArticle" id="kapittel-1-kapittel-4-punkt-1"><span class="data-marginOriginalId">4.1.</span><article class="legalP" id="kapittel-1-kapittel-4-punkt-1-ledd-1">Slakt, huder, avfall og biprodukter som er holdt i arrest i henhold til pkt. 3.1, skal bedømmes på grunnlag av resultatet av BSE-undersøkelsen fra Veterinærinstituttet så snart dette foreligger.</article></article><article class="marginIdArticle" id="kapittel-1-kapittel-4-punkt-2"><span class="data-marginOriginalId">4.2.</span><article class="legalP" id="kapittel-1-kapittel-4-punkt-2-ledd-1">Når Veterinærinstituttet fastslår at BSE ikke er påvist, kan slaktet godkjennes og påføres stempelmerke. Hud, avfall og biprodukter kan frigis fra arrest.</article></article><article class="marginIdArticle" id="kapittel-1-kapittel-4-punkt-3"><span class="data-marginOriginalId">4.3.</span><article class="legalP" id="kapittel-1-kapittel-4-punkt-3-ledd-1">Når Veterinærinstituttet påviser BSE eller diagnose som omtalt i pkt. 4.2 ikke kan stilles, skal slaktet kasseres, jf. forskrift av 25. april 1994 nr. 320 om kjøttkontroll og frambud m.v. av ferskt kjøtt § 7 og § 14. Det skal sikres at alle deler av slaktet, herunder hud, avfall og biprodukter destrueres i samsvar med gjeldende bestemmelser.</article></article><article class="marginIdArticle" id="kapittel-1-kapittel-4-punkt-4"><span class="data-marginOriginalId">4.4.</span><article class="legalP" id="kapittel-1-kapittel-4-punkt-4-ledd-1">Når BSE påvises hos et slakt, skal slaktet umiddelbart før samt de to slaktene som følger umiddelbart etter på den samme slaktelinjen, kasseres og håndteres i henhold til pkt. 4.3.</article></article></section><section class="section" data-name="kap5" id="kapittel-1-kapittel-5" data-lovdata-URL="LTI/forskrift/2001-09-28-1128/KAPITTEL_1-5"><h3>5. Administrative bestemmelser</h3><article class="marginIdArticle" id="kapittel-1-kapittel-5-punkt-1"><span class="data-marginOriginalId">5.1.</span><article class="legalP" id="kapittel-1-kapittel-5-punkt-1-ledd-1">Denne instruksen trer i kraft straks.</article></article><article class="marginIdArticle" id="kapittel-1-kapittel-5-punkt-2"><span class="data-marginOriginalId">5.2.</span><article class="legalP" id="kapittel-1-kapittel-5-punkt-2-ledd-1">Samtidig oppheves instruks av 12. mai 2000 nr. 528 om overvåking av og tiltak mot bovin spongiform encefalopati (BSE) ved slakting av storfe som er importert fra Danmark eller Frankrike.</article></article></section><section class="section" data-name="vedleggI" id="kapittel-1-kapittel-6" data-lovdata-URL="LTI/forskrift/2001-09-28-1128/KAPITTEL_1-6"><h3>Vedlegg I</h3><article class="defaultP"><i>Prøveuttak ved slakting av normale storfe over 30 måneder</i></article><article class="legalP" id="kapittel-1-kapittel-6-ledd-1">Det skal årlig tas prøver av et tilfeldig utvalg på 10.000 normale storfe over 30 måneder.</article><article class="legalP" id="kapittel-1-kapittel-6-ledd-2">SNT beregner for hvert år det antallet prøver som skal tas ut ved hvert enkelt slakteri.</article><article class="legalP" id="kapittel-1-kapittel-6-ledd-3">Prøveuttaksplaner sendes det kommunale næringsmiddeltilsynet ved tilsynsveterinæren.</article><article class="legalP" id="kapittel-1-kapittel-6-ledd-4">Prøveuttakene skal spres ut over hele året på en slik måte at man får en årlig prøvemengde som tilsvarer et tilfeldig utvalg normale storfe fra populasjonen over 30 måneder.</article><article class="legalP" id="kapittel-1-kapittel-6-ledd-5">Det kommunale næringsmiddeltilsynet ved tilsynsveterinæren avgjør selv hvilke normale storfe over 30 måneder det skal tas prøver fra så fremt hensynet til det tilfeldige utvalget (randomiseringen) er ivaretatt.</article> <article class="defaultP" margin-top="true"><i>Innsending av prøvemateriale</i></article><article class="legalP" id="kapittel-1-kapittel-6-ledd-6">Prøver uttatt av det tilfeldige utvalget av normale storfe, jf. pkt. 1.1. f, skal sendes til:<ul class="defaultList"><li><article class="listArticle" id="kapittel-1-kapittel-6-ledd-6-punkt-1"><article class="legalP" id="kapittel-1-kapittel-6-ledd-6-punkt-1-ledd-1">Veterinærinstituttet i Trondheim, Tungasletta 2, 7485 Trondheim.</article></article></li></ul></article><article class="legalP" id="kapittel-1-kapittel-6-ledd-7">Det kommunale næringsmiddeltilsynet ved tilsynsveterinæren skal ved avsendelse av prøver varsle Veterinærinstituttet i Trondheim om antall prøver sendt til analyse.</article></section></section><section class="section" data-name="kapII" id="kapittel-2" data-lovdata-URL="LTI/forskrift/2001-09-28-1128/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>