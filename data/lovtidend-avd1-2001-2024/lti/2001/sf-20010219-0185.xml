<!DOCTYPE html><html lang="no"><head><title>Forskrift om endring i forskrift om maskiner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-19-185</dd><dt class="dokid">DokumentID</dt><dd class="dokid">LTI/forskrift/2001-02-19-185</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-19</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-08-19-820</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§2</li><li>lov/1977-02-04-4/§17</li><li>forskrift/1997-06-27-649/§6</li><li>lov/1976-06-11-79/§4</li><li>lov/1994-06-16-20/§7</li></ul></dd><dt class="dateOfPublication">Kunngjort</dt><dd class="dateOfPublication">2001-03-13</dd><dt class="journalNumber">Journalnummer</dt><dd class="journalNumber">2001-0234</dd><dt class="titleShort">Korttittel</dt><dd class="titleShort">Endr. i forskrift om maskiner</dd><dt class="title">Tittel</dt><dd class="title">Forskrift om endring i forskrift om maskiner.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet i samråd Barne- og familiedepartementet 19. februar 2001 med hjemmel i lov av 4. februar 1977 nr. 4 om arbeidervern og arbeidsmiljø § 2 nr. 7, § 17 nr. 4, forskrift av 27. juni 1997 nr. 649 om sikkerhet i petroleumsvirksomheten § 6 tredje ledd, lov av 11. juni 1976 nr. 79 om kontroll med produkter og forbrukertjenester (produktkontrolloven) § 4 siste ledd og lov av 16. juni 1994 nr. 20 om tekniske kontrollorgan som har til oppgåve å gjennomføre samsvarsvurderingar etter EØS-avtalen o.a. § 7. Jf. EØS-avtalen vedlegg II kap. XXIV nr. 1 (Rdir. 1989/392/EØF, Rdir. 1991/368/EØF, Rdir. 1993/44/EØF), kap. XIX nr. 3c (Rdir. 1993/68/EØF) og Europarlaments- og Rdir. 1997/68/EF og Europaparlaments- og Rdir. 1998/79/EF.</dd><dt class="refid">RefID</dt><dd class="refid">forskrift/2001-02-19-185</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om maskiner.<ul class="tocSubUl"><li>I<ul class="tocSubUl"><li>§ 7. Konstruksjon og bygging av maskiner, sikkerhetskomponenter og forbrenningsmotorer</li></ul></li><li>Vedlegg VIII. Miljøkrav til forbrenningsmotorer</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-19-185" id="dokument"><h1>Forskrift om endring i forskrift om maskiner.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-19-185/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 19. august 1994 nr. 820 om maskiner gjøres følgende endringer:</article> <article class="defaultP" margin-top="true">§ 1 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Denne forskriften gjelder ved konstruksjon, bygging og omsetning av maskiner og sikkerhetskomponenter som definert i § 2. Forskriften gjelder også utslipp fra forbrenningsmotorer beregnet for bruk i flyttbare maskiner som definert i vedlegg VIII.</article></article></li></ul></article> <article class="defaultP" margin-top="true">§ 1 nr. 2 sjuende strekpunkt skal lyde:<ul class="defaultList"><li class="consolidationElement"><article class="listArticle" id="kapittel-1-ledd-1-punkt-2"><ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-2-punkt-1"><article class="legalP" id="kapittel-1-ledd-1-punkt-2-punkt-1-ledd-1">medisinsk utstyr</article></article></li></ul></article></li></ul></article> <article class="defaultP" margin-top="true">§ 4 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Denne forskrift trer i kraft straks. Endringer fastsatt 14. januar 1998 nr. 66 av Kommunal- og regionaldepartementet, i samråd med Barne- og familiedepartementet, trer i kraft straks. Endringer i § 1, § 5, § 7 og vedlegg VIII fastsatt 19. februar 2001 nr. 185 av Kommunal- og regionaldepartementet, i samråd med Barne- og familiedepartementet, trer i kraft straks.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Kommunal- og regionaldepartementet kan i samråd med Barne- og familiedepartementet foreta endringer i denne forskriften.</article></article></li></ul></article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Produsenten og dennes representant, importører, leverandører og andre forhandlere av maskiner, sikkerhetskomponenter og forbrenningsmotorer til yrkesmessig eller privat bruk, samt tekniske kontrollorganer, jf. § 6, skal sørge for at bestemmelsene i denne forskriften blir gjennomført.</article><article class="legalP" id="kapittel-1-ledd-3">Forskriften gjelder også for virksomheter som ikke sysselsetter arbeidstakere.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Konstruksjon og bygging av maskiner, sikkerhetskomponenter og forbrenningsmotorer</span></span><article class="legalP" id="kapittel-1-foreslåttparagraf-1-ledd-1">Maskiner og sikkerhetskomponenter som konstrueres og bygges for å settes i omsetning og tas i bruk for første gang innenfor EØS-området, skal oppfylle kravene til vern mot skade på liv og helse i vedlegg I.</article><article class="legalP" id="kapittel-1-foreslåttparagraf-1-ledd-2">Når en maskin eller en sikkerhetskomponent er konstruert og bygd i samsvar med en harmonisert standard som er offentliggjort i Det Europeiske Fellesskaps Tidende og som omfatter ett eller flere krav i vedlegg I, formodes maskinen, henholdsvis sikkerhetskomponenten, å oppfylle de aktuelle kravene.</article><article class="legalP" id="kapittel-1-foreslåttparagraf-1-ledd-3">Forbrenningsmotorer som konstrueres og bygges for bruk i flyttbare maskiner, skal oppfylle kravene i vedlegg VIII om miljøkrav til avgasser fra forbrenningsmotorer.</article></article> <article class="defaultP" margin-top="true">Nytt vedlegg VIII skal lyde:</article></section><section class="section" data-name="vedleggVIII" id="kapittel-2" data-lovdata-URL="LTI/forskrift/2001-02-19-185/KAPITTEL_2"><h2>Vedlegg VIII. Miljøkrav til forbrenningsmotorer</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><span class="miscHeadline"><i>Avgasser fra forbrenningsmotor</i></span><article class="legalP" id="kapittel-2-punkt-1-ledd-1">Forbrenningsmotorer som er konstruert og bygget for bruk i flyttbare maskiner, skal oppfylle kravene i Europaparlaments- og Rdir. 1997/68/EF når det gjelder utslipp av forurensende gasser og partikler.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><span class="miscHeadline"><i>Maskiner med forbrenningsmotorer</i></span><article class="legalP" id="kapittel-2-punkt-2-ledd-1">Kravene i nr. 1 ovenfor gjelder forbrenningsmotorer som er konstruert og bygget for bruk i maskiner som er beregnet på og egnet til forflytting på eller utenfor vei. Kravene gjelder forbrenningsmotorer som har kompresjonstenning og nettoeffekt høyere enn 18 kW, men mindre enn 560 kW. Nettoeffekten skal være målt i samsvar med nr. 2.4 i Europaparlaments- og Rdir. 1997/68/EF, vedlegg I.</article><article class="legalP" id="kapittel-2-punkt-2-ledd-2">Kravene gjelder maskiner som drives med vekslende hastighet og ikke en fast konstant hastighet.</article><article class="legalP" id="kapittel-2-punkt-2-ledd-3">Eksempler på slike maskiner er: <ul class="defaultList"><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-1"><article class="legalP" id="kapittel-2-punkt-2-ledd-3-punkt-1-ledd-1">industrielt boreutstyr, kompressorer osv.,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-2"><article class="legalP" id="kapittel-2-punkt-2-ledd-3-punkt-2-ledd-1">bygg- og anleggsutstyr, herunder lastere med hjul, bulldosere, traktorer med belter, lastere med belter, lastere av lastebiltype, terrenggående lastebiler, hydrauliske gravemaskiner osv.,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-3"><article class="legalP" id="kapittel-2-punkt-2-ledd-3-punkt-3-ledd-1">jordbruksutstyr, jordfresere,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-4"><article class="legalP" id="kapittel-2-punkt-2-ledd-3-punkt-4-ledd-1">skogbruksutstyr,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-5"><article class="legalP" id="kapittel-2-punkt-2-ledd-3-punkt-5-ledd-1">motordrevne jordbrukskjøretøyer (med unntak av landbrukstraktorer som definert i Rdir. 1974/150/EØF),</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-6"><article class="legalP" id="kapittel-2-punkt-2-ledd-3-punkt-6-ledd-1">utstyr til håndtering av materialer,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-7"><article class="legalP" id="kapittel-2-punkt-2-ledd-3-punkt-7-ledd-1">løfte- og stablevogner for gods,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-8"><article class="legalP" id="kapittel-2-punkt-2-ledd-3-punkt-8-ledd-1">utstyr til veivedlikehold (motordrevne veihøvler, veivalser, asfalteringsmaskiner),</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-9"><article class="legalP" id="kapittel-2-punkt-2-ledd-3-punkt-9-ledd-1">snøryddingsutstyr,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-10"><article class="legalP" id="kapittel-2-punkt-2-ledd-3-punkt-10-ledd-1">bakkeutstyr i lufthavner,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-11"><article class="legalP" id="kapittel-2-punkt-2-ledd-3-punkt-11-ledd-1">heiseinnretninger,</article></article></li><li data-li-identifier="-" data-name="-"><article class="listArticle" id="kapittel-2-punkt-2-ledd-3-punkt-12"><article class="legalP" id="kapittel-2-punkt-2-ledd-3-punkt-12-ledd-1">mobile kraner.</article></article></li></ul></article><article class="legalP" id="kapittel-2-punkt-2-ledd-4">Kravene får ikke anvendelse på: <ul class="defaultList"><li data-li-identifier="a)" data-name="a)"><article class="listArticle" id="kapittel-2-punkt-2-ledd-4-punkt-1"><article class="legalP" id="kapittel-2-punkt-2-ledd-4-punkt-1-ledd-1">kjøretøy som definert i kjøretøyforskriften som gjennomfører Rdir. 1970/156/EØF og Rdir. 1992/61/EØF</article></article></li><li data-li-identifier="b)" data-name="b)"><article class="listArticle" id="kapittel-2-punkt-2-ledd-4-punkt-2"><article class="legalP" id="kapittel-2-punkt-2-ledd-4-punkt-2-ledd-1">skip</article></article></li><li data-li-identifier="c)" data-name="c)"><article class="listArticle" id="kapittel-2-punkt-2-ledd-4-punkt-3"><article class="legalP" id="kapittel-2-punkt-2-ledd-4-punkt-3-ledd-1">jernbanelokomotiv</article></article></li><li data-li-identifier="d)" data-name="d)"><article class="listArticle" id="kapittel-2-punkt-2-ledd-4-punkt-4"><article class="legalP" id="kapittel-2-punkt-2-ledd-4-punkt-4-ledd-1">luftfartøyer</article></article></li><li data-li-identifier="e)" data-name="e)"><article class="listArticle" id="kapittel-2-punkt-2-ledd-4-punkt-5"><article class="legalP" id="kapittel-2-punkt-2-ledd-4-punkt-5-ledd-1">aggregater.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-punkt-3"><span class="miscHeadline"><i>Grenseverdier</i></span><article class="legalP" id="kapittel-2-punkt-3-ledd-1">Grenseverdier skal gjennomføres i henhold til tabellene nedenfor og innen de datoer som er ført opp i tabellene.</article><article class="legalP" id="kapittel-2-punkt-3-ledd-2">Trinn I i Europaparlaments- og Rdir. 1997/68/EF: <table><thead><tr><th data-text-align="left" data-vertical-align="top"><i>Effekt<br />P kW</i></th><th data-text-align="left" data-vertical-align="top"><i> CO<br />g/kWh</i></th><th data-text-align="left" data-vertical-align="top"><i>HC<br />g/kWh</i></th><th data-text-align="left" data-vertical-align="top"><i> NO<sub>X</sub> g/kWh</i></th><th data-text-align="left" data-vertical-align="top"><i> Partikler g/kWh</i></th><th data-text-align="left" data-vertical-align="top"><i>Typegodkj. dato</i></th><th data-text-align="left" data-vertical-align="top"><i> Bruk, nye dato</i></th><th data-text-align="left" data-vertical-align="top"><i> Bruk, prod. dato</i></th></tr></thead><tbody><tr><td data-text-align="left" data-vertical-align="top">130 ≤<br />P &lt; 560</td><td data-text-align="left" data-vertical-align="top">5,0</td><td data-text-align="left" data-vertical-align="top">1,3</td><td data-text-align="left" data-vertical-align="top">9,2</td><td data-text-align="left" data-vertical-align="top">0,54</td><td data-text-align="left" data-vertical-align="top">30.06.1998</td><td data-text-align="left" data-vertical-align="top">31.12.1998</td><td data-text-align="left" data-vertical-align="top">31.12.2000</td></tr><tr><td data-text-align="left" data-vertical-align="top">75 ≤<br />P &lt; 130</td><td data-text-align="left" data-vertical-align="top">5,0</td><td data-text-align="left" data-vertical-align="top">1,3</td><td data-text-align="left" data-vertical-align="top">9,2</td><td data-text-align="left" data-vertical-align="top">0,70</td><td data-text-align="left" data-vertical-align="top">30.06.1998</td><td data-text-align="left" data-vertical-align="top">31.12.1998</td><td data-text-align="left" data-vertical-align="top">31.12.2000</td></tr><tr><td data-text-align="left" data-vertical-align="top">37 ≤<br />P &lt; 75</td><td data-text-align="left" data-vertical-align="top">6,5</td><td data-text-align="left" data-vertical-align="top">1,3</td><td data-text-align="left" data-vertical-align="top">9,2</td><td data-text-align="left" data-vertical-align="top">0,85</td><td data-text-align="left" data-vertical-align="top">30.06.1998</td><td data-text-align="left" data-vertical-align="top">31.03.1999</td><td data-text-align="left" data-vertical-align="top">31.03.2001</td></tr></tbody></table><footer class="footnotes"><article class="footnote" data-name="l" data-unique-footnote-counter="1"><span class="footnoteLabel">l</span> Tabellen er rettet ifm. opprydning i dokumentets struktur. Se Norsk Lovtidend avdeling 1 xxxx hefte x for kunngjøringens opprinnelige utseende, Lovtidend-redaksjonens anm.</article></footer></article><article class="legalP" id="kapittel-2-punkt-3-ledd-3">Trinn II i Europaparlaments- og Rdir. 1997/68/EF: <table><thead><tr><th data-text-align="left" data-vertical-align="top"><i>Effekt<br />P kW</i></th><th data-text-align="left" data-vertical-align="top"><i> CO<br />g/kWh</i></th><th data-text-align="left" data-vertical-align="top"><i>HC<br />g/kWh</i></th><th data-text-align="left" data-vertical-align="top"><i> NO<sub>X</sub> g/kWh</i></th><th data-text-align="left" data-vertical-align="top"><i> Partikler g/kWh</i></th><th data-text-align="left" data-vertical-align="top"><i>Typegodkj. dato</i></th><th data-text-align="left" data-vertical-align="top"><i> Bruk, nye dato</i></th><th data-text-align="left" data-vertical-align="top"><i> Bruk, prod. dato</i></th></tr></thead><tbody><tr><td data-text-align="left" data-vertical-align="top">130 ≤<br />P &lt; 560</td><td data-text-align="left" data-vertical-align="top">3,5</td><td data-text-align="left" data-vertical-align="top">1,0</td><td data-text-align="left" data-vertical-align="top">6,0</td><td data-text-align="left" data-vertical-align="top">0,2</td><td data-text-align="left" data-vertical-align="top">31.12.2000</td><td data-text-align="left" data-vertical-align="top">31.12.2001</td><td data-text-align="left" data-vertical-align="top">31.12.2003</td></tr><tr><td data-text-align="left" data-vertical-align="top">75 ≤<br />P &lt; 130</td><td data-text-align="left" data-vertical-align="top">5,0</td><td data-text-align="left" data-vertical-align="top">1,0</td><td data-text-align="left" data-vertical-align="top">6,0</td><td data-text-align="left" data-vertical-align="top">0,3</td><td data-text-align="left" data-vertical-align="top">31.12.2001</td><td data-text-align="left" data-vertical-align="top">31.12.2002</td><td data-text-align="left" data-vertical-align="top">31.12.2004</td></tr><tr><td data-text-align="left" data-vertical-align="top">37 ≤<br />P &lt; 75</td><td data-text-align="left" data-vertical-align="top">5,0</td><td data-text-align="left" data-vertical-align="top">1,3</td><td data-text-align="left" data-vertical-align="top">7,0</td><td data-text-align="left" data-vertical-align="top">0,4</td><td data-text-align="left" data-vertical-align="top">31.12.2002</td><td data-text-align="left" data-vertical-align="top">31.12.2003</td><td data-text-align="left" data-vertical-align="top">31.12.2005</td></tr><tr><td data-text-align="left" data-vertical-align="top">18 ≤<br />P &lt; 37</td><td data-text-align="left" data-vertical-align="top">5,5</td><td data-text-align="left" data-vertical-align="top">1,5</td><td data-text-align="left" data-vertical-align="top">8,0</td><td data-text-align="left" data-vertical-align="top">0,8</td><td data-text-align="left" data-vertical-align="top">31.12.1999</td><td data-text-align="left" data-vertical-align="top">31.12.2000</td><td data-text-align="left" data-vertical-align="top">31.12.2002</td></tr></tbody></table><footer class="footnotes"><article class="footnote" data-name="l" data-unique-footnote-counter="2"><span class="footnoteLabel">l</span> Tabellen er rettet ifm. opprydning i dokumentets struktur. Se Norsk Lovtidend avdeling 1 xxxx hefte x for kunngjøringens opprinnelige utseende, Lovtidend-redaksjonens anm.</article></footer></article><article class="legalP" id="kapittel-2-punkt-3-ledd-4">Tillatelser for trinn I-motorer utløper når kravene i henhold til trinn II obligatorisk skal være oppfylt.</article></article></li><li data-li-identifier="4." data-name="4."><article class="listArticle" id="kapittel-2-punkt-4"><span class="miscHeadline"><i>Typegodkjenning</i></span><article class="legalP" id="kapittel-2-punkt-4-ledd-1">Produsenten skal sende søknad om typegodkjenning for en motor eller motorfamilie til Direktoratet for arbeidstilsynet. Jf. Europaparlaments- og Rdir. 1997/68/EFs bestemmelser om typegodkjenning m.m. i artiklene 3, 4 og 5.</article></article></li><li data-li-identifier="5." data-name="5."><article class="listArticle" id="kapittel-2-punkt-5"><span class="miscHeadline"><i>Merking av motor</i></span><article class="legalP" id="kapittel-2-punkt-5-ledd-1">På alle enheter som er produsert i samsvar med den godkjente typen, skal produsenten påføre følgende merker, jf. Europaparlaments- og Rdir. 1997/68/EF, vedlegg I, nr. 3 Merking av motor:</article></article></li></ul><article class="marginIdArticle" id="kapittel-2-punkt-6"><span class="data-marginOriginalId">3.1</span><article class="legalP" id="kapittel-2-punkt-6-ledd-1">Motoren som er godkjent som teknisk enhet, skal være påført:</article></article><article class="marginIdArticle" id="kapittel-2-punkt-7"><span class="data-marginOriginalId">3.1.1</span><article class="legalP" id="kapittel-2-punkt-7-ledd-1">motorprodusentens varemerke eller handelsnavn,</article></article><article class="marginIdArticle" id="kapittel-2-punkt-8"><span class="data-marginOriginalId">3.1.2</span><article class="legalP" id="kapittel-2-punkt-8-ledd-1">motortype og eventuelt motorfamilie, og et individuelt identifikasjonsnummer for motoren,</article></article><article class="marginIdArticle" id="kapittel-2-punkt-9"><span class="data-marginOriginalId">3.1.3</span><article class="legalP" id="kapittel-2-punkt-9-ledd-1">EF-typegodkjenningsnummeret som beskrevet i vedlegg VII i Europaparlaments- og Rdir. 1997/68/EF.</article></article><article class="marginIdArticle" id="kapittel-2-punkt-10"><span class="data-marginOriginalId">3.2</span><article class="legalP" id="kapittel-2-punkt-10-ledd-1">Disse merkene skal vare i motorens levetid og må være lett leselige og uutslettelige. Dersom det brukes etiketter eller plater, skal disse være påsatt på en slik måte at festene varer i motorens levetid og etikettene/platene ikke kan fjernes uten at de blir ødelagt eller deformert.</article></article><article class="marginIdArticle" id="kapittel-2-punkt-11"><span class="data-marginOriginalId">3.3</span><article class="legalP" id="kapittel-2-punkt-11-ledd-1">Disse merkene skal være festet til en motordel som er nødvendig for normal drift av motoren og som vanligvis ikke må skiftes ut i løpet av motorens levetid.</article></article><article class="marginIdArticle" id="kapittel-2-punkt-12"><span class="data-marginOriginalId">3.3.1</span><article class="legalP" id="kapittel-2-punkt-12-ledd-1">Disse merkene skal være plassert slik at de er lett synlige for en gjennomsnittsperson etter at motoren er ferdigstilt med alt hjelpeutstyr som er nødvendig for drift av motoren.</article></article><article class="marginIdArticle" id="kapittel-2-punkt-13"><span class="data-marginOriginalId">3.3.2</span><article class="legalP" id="kapittel-2-punkt-13-ledd-1">Hver motor skal være utstyrt med en supplerende, avtakbar plate i holdbart materiale, som skal være påført alle data nevnt i nr. 3.1, og som eventuelt skal plasseres slik at merkene nevnt i nr. 3.1 blir lett synlige for en gjennomsnittsperson og lett tilgjengelige når motoren er montert på en maskin.</article></article><article class="marginIdArticle" id="kapittel-2-punkt-14"><span class="data-marginOriginalId">3.4</span><article class="legalP" id="kapittel-2-punkt-14-ledd-1">Merking av motorene med identifikasjonsnumre skal være slik at det er mulig å bestemme produksjonssekvensen helt sikkert.</article></article><article class="marginIdArticle" id="kapittel-2-punkt-15"><span class="data-marginOriginalId">3.5</span><article class="legalP" id="kapittel-2-punkt-15-ledd-1">Alle merker skal være påført motorene før de forlater produksjonslinjen.</article></article><article class="marginIdArticle" id="kapittel-2-punkt-16"><span class="data-marginOriginalId">3.6</span><article class="legalP" id="kapittel-2-punkt-16-ledd-1">Den nøyaktige plasseringen av motormerkingen skal oppgis i samsvar med vedlegg VI del 1 i Europaparlaments- og Rdir. 1997/68/EF.</article></article></section><section class="section" data-name="kapII" id="kapittel-3" data-lovdata-URL="LTI/forskrift/2001-02-19-185/KAPITTEL_3"><h2 data-text-align="center">II</h2><article class="legalP" id="kapittel-3-ledd-1">Endringene trer i kraft straks.</article></section></main></body></html>