<!DOCTYPE html><html lang="no"><head><title>Forskrift om helseovervåking i fjørfebesetninger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1595</dd><dt class="dokid">DokumentID</dt><dd class="dokid">LTI/forskrift/2001-12-21-1595</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§4</li><li>forskrift/1995-03-21-265/§56</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="journalNumber">Journalnummer</dt><dd class="journalNumber">2001-1532</dd><dt class="titleShort">Korttittel</dt><dd class="titleShort">Forskrift om helseovervåking av fjørfe</dd><dt class="title">Tittel</dt><dd class="title">Forskrift om helseovervåking i fjørfebesetninger.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 21. desember 2001 med hjemmel i lov av 10. januar 1997 nr. 9 om kjøttproduksjon § 4, jf. forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt § 56 og EØS-avtalen vedlegg I (direktiv 71/118/EØF).</dd><dt class="refid">RefID</dt><dd class="refid">forskrift/2001-12-21-1595</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om helseovervåking i fjørfebesetninger.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Driftsregister</li><li>§ 4. Omfang og dokumentasjon av helseovervåkingen</li><li>§ 5. Unntak</li><li>§ 6. Tilsyn og vedtak</li><li>§ 7. Dispensasjoner</li><li>§ 8. Sanksjonsmidler</li><li>§ 9. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1595" id="dokument"><h1>Forskrift om helseovervåking i fjørfebesetninger.</h1><article class="legalArticle" data-lovdata-URL="LTI/forskrift/2001-12-21-1595/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å sikre at fjørfe er egnet til å bli slaktet ved autorisert eller godkjent slakteri.</article></article><article class="legalArticle" data-lovdata-URL="LTI/forskrift/2001-12-21-1595/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for alle typer fjørfebesetninger som leverer dyr til slakt ved slakteri autorisert eller godkjent etter forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt.</article></article><article class="legalArticle" data-lovdata-URL="LTI/forskrift/2001-12-21-1595/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Driftsregister</span></h2><article class="legalP" id="paragraf-3-ledd-1">I denne forskrift er driftsregister en journal med opplysninger om:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Dato for innsett av fjørfe</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Fjørfeets opprinnelse (rugeri)</article></article></li><li data-li-identifier="3)" data-name="3)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Antall fjørfe i innsettet</article></article></li><li data-li-identifier="4)" data-name="4)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Rasens faktiske ytelse (f.eks. vektøkning)</article></article></li><li data-li-identifier="5)" data-name="5)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Dødelighet i første leveuke og total oppfôringsperiode</article></article></li><li data-li-identifier="6)" data-name="6)"><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Fôrleverandør</article></article></li><li data-li-identifier="7)" data-name="7)"><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Bruk av fôrtilsetninger, type fôrtilsetning og tidsrom for bruk, samt tilbakeholdelsesfrister</article></article></li><li data-li-identifier="8)" data-name="8)"><article class="listArticle" id="paragraf-3-ledd-1-punkt-8"><article class="legalP" id="paragraf-3-ledd-1-punkt-8-ledd-1">Forbruk av fôr og vann</article></article></li><li data-li-identifier="9)" data-name="9)"><article class="listArticle" id="paragraf-3-ledd-1-punkt-9"><article class="legalP" id="paragraf-3-ledd-1-punkt-9-ledd-1">Veterinær undersøkelse, diagnose og eventuelle resultater fra laboratorieanalyser</article></article></li><li data-li-identifier="10)" data-name="10)"><article class="listArticle" id="paragraf-3-ledd-1-punkt-10"><article class="legalP" id="paragraf-3-ledd-1-punkt-10-ledd-1">Bruk av eventuelle legemidler og dato for behandlingsstart og -slutt</article></article></li><li data-li-identifier="11)" data-name="11)"><article class="listArticle" id="paragraf-3-ledd-1-punkt-11"><article class="legalP" id="paragraf-3-ledd-1-punkt-11-ledd-1">Dato for eventuell vaksinasjon og opplysning om vaksinetype</article></article></li><li data-li-identifier="12)" data-name="12)"><article class="listArticle" id="paragraf-3-ledd-1-punkt-12"><article class="legalP" id="paragraf-3-ledd-1-punkt-12-ledd-1">Vektøkning under oppfôringsperioden</article></article></li><li data-li-identifier="13)" data-name="13)"><article class="listArticle" id="paragraf-3-ledd-1-punkt-13"><article class="legalP" id="paragraf-3-ledd-1-punkt-13-ledd-1">Resultater fra offentlig helsekontroll som fugler fra samme flokk tidligere har vært underlagt</article></article></li><li data-li-identifier="14)" data-name="14)"><article class="listArticle" id="paragraf-3-ledd-1-punkt-14"><article class="legalP" id="paragraf-3-ledd-1-punkt-14-ledd-1">Antall fugler som slaktes</article></article></li><li data-li-identifier="15)" data-name="15)"><article class="listArticle" id="paragraf-3-ledd-1-punkt-15"><article class="legalP" id="paragraf-3-ledd-1-punkt-15-ledd-1">Forventet dato for slakting</article></article></li><li data-li-identifier="16)" data-name="16)"><article class="listArticle" id="paragraf-3-ledd-1-punkt-16"><article class="legalP" id="paragraf-3-ledd-1-punkt-16-ledd-1">Resultater fra nødvendige tilleggskontroller for diagnosestilling ved sykdom eller adferdsendring</article></article></li><li data-li-identifier="17)" data-name="17)"><article class="listArticle" id="paragraf-3-ledd-1-punkt-17"><article class="legalP" id="paragraf-3-ledd-1-punkt-17-ledd-1">Resultater fra undersøkelser for zoonotiske smittestoffer</article></article></li><li data-li-identifier="18)" data-name="18)"><article class="listArticle" id="paragraf-3-ledd-1-punkt-18"><article class="legalP" id="paragraf-3-ledd-1-punkt-18-ledd-1">Resultater fra eventuelle undersøkelser for reststoffer.</article></article></li></ul></article></article><article class="legalArticle" data-lovdata-URL="LTI/forskrift/2001-12-21-1595/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Omfang og dokumentasjon av helseovervåkingen</span></h2><article class="legalP" id="paragraf-4-ledd-1">Eier eller den som av eier har fått ansvar for drift av fjørfebesetning skal inngå skriftlig avtale med veterinær om helseovervåking av fjørfebesetningen. Denne avtalen skal minst omfatte:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">at eieren eller den som av eier har fått ansvar for drift av fjørfebesetningen skal kontakte veterinæren ved tegn på sykdom, adferdsproblemer eller forøket dødelighet i flokken. Veterinæren skal hvis nødvendig foreta særskilt oppfølging og gjennomføre tilleggskontroller, herunder innsending av prøver til laboratorium, som er nødvendig for å fastslå at dyrene ikke lider av en alvorlig smittsom fjørfesykdom, sykdom som kan overføres til mennesker eller som gjør kjøttet uegnet til folkemat,</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">at det i regi av veterinær utføres besetningsbesøk minst to ganger hvert kalenderår. Ved besetningsbesøk skal virksomhetens driftsregister samt kassasjonsrapporter og andre tilbakemeldinger fra slakteri gjennomgås</article></article></li><li data-li-identifier="3)" data-name="3)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">at det skal meldes fra til slakteriets tilsynsveterinær ved zoonotiske sykdommer eller ved andre forhold som kan påvirke dyrenes kvalitet som folkemat.</article></article></li></ul></article><article class="legalP" id="paragraf-4-ledd-2">De besetningsbesøk og undersøkelser som er gjennomført, skal noteres i fjørfebesetningens driftsregister.</article><article class="legalP" id="paragraf-4-ledd-3">Avtalen nevnt i første ledd skal sammen med besetningens driftsregister mv. være tilgjengelig for de aktuelle tilsynsmyndigheter.</article></article><article class="legalArticle" data-lovdata-URL="LTI/forskrift/2001-12-21-1595/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak</span></h2><article class="legalP" id="paragraf-5-ledd-1">Det gjøres unntak fra § 4 punkt 2 for fjørfebesetninger hvor årsproduksjonen ikke overstiger 20.000 slaktekyllinger, 15.000 ender, 10.000 høner, kalkuner og gjess eller tilsvarende mengde av andre fuglearter. I slike besetninger er det tilstrekkelig med ett besetningsbesøk i regi av veterinær per kalenderår.</article></article><article class="legalArticle" data-lovdata-URL="LTI/forskrift/2001-12-21-1595/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og vedtak</span></h2><article class="legalP" id="paragraf-6-ledd-1">Statens dyrehelsetilsyn ved distriktsveterinæren fører tilsyn og fatter de vedtak som er nødvendige for å sikre at bestemmelsene i forskriften blir overholdt.</article></article><article class="legalArticle" data-lovdata-URL="LTI/forskrift/2001-12-21-1595/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjoner</span></h2><article class="legalP" id="paragraf-7-ledd-1">Statens dyrehelsetilsyn ved fylkesveterinæren kan dispensere fra forskriftens krav og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-12-21-1595/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Sanksjonsmidler</span></h2><article class="legalP" id="paragraf-8-ledd-1">Bestemmelsene i lov av 10. januar 1997 nr. 9 om kjøttproduksjon om tvangsmulkt kommer til anvendelse ved manglende oppfyllelse av pålegg gitt i eller i medhold av denne forskriften.</article></article><article class="legalArticle" data-lovdata-URL="LTI/forskrift/2001-12-21-1595/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden</span></h2><article class="legalP" id="paragraf-9-ledd-1">Denne forskriften trer i kraft 1. januar 2002.</article></article></main></body></html>