<!DOCTYPE html><html lang="no"><head><title>Forskrift om opplæring for fører av kjøretøy som transporterer farlig gods og om ADR-kompetansebevis.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-15-633</dd><dt class="dokid">DokumentID</dt><dd class="dokid">LTI/forskrift/2001-06-15-633</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-23-84</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§18</li><li>forskrift/1977-12-16-9</li></ul></dd><dt class="dateOfPublication">Kunngjort</dt><dd class="dateOfPublication">2001-06-19</dd><dt class="journalNumber">Journalnummer</dt><dd class="journalNumber">2001-0717</dd><dt class="titleShort">Korttittel</dt><dd class="titleShort">Forskrift om ADR-kompetansebevis mv.</dd><dt class="title">Tittel</dt><dd class="title">Forskrift om opplæring for fører av kjøretøy som transporterer farlig gods og om ADR-kompetansebevis.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 15. juni 2001 med hjemmel i vegtrafikklov av 18. juni 1965 nr. 4 § 18 første ledd og kgl.res. av 16. desember 1977 nr. 9 del VIII og IX. Jf. EØS-avtalen vedlegg VII del A punkt 1a (Rdir. 1992/51/EØF) og vedlegg XIII punkt 17e (Rdir. 1994/55/EF endret ved Kdir. 1996/86/EF, Kdir. 1999/47/EF og Europaparlaments- og Rdir. 2000/61/EF).</dd><dt class="refid">RefID</dt><dd class="refid">forskrift/2001-06-15-633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplæring for fører av kjøretøy som transporterer farlig gods og om ADR-kompetansebevis.<ul class="tocSubUl"><li>Kap. 1. Virkeområde<ul class="tocSubUl"><li>§ 1. Forskriftens virkeområde</li></ul></li><li>Kap. 2. Kompetansebevis<ul class="tocSubUl"><li>§ 2. Krav til opplæring av førere mv.</li><li>§ 3. Prøve for erverv av ADR-kompetansebevis</li><li>§ 4. Begrenset rett til begrunnelse og klage</li><li>§ 5. Utstedelse av ADR-kompetansebevis for transport av farlig gods</li><li>§ 6. Gebyr</li><li>§ 7. Innbytte av bevis, overgangsregler o.l.</li></ul></li><li>Kap. 3. Kursarrangør<ul class="tocSubUl"><li>§ 8. Godkjenning av kursarrangør</li><li>§ 9. Kursarrangørens plikter</li><li>§ 10. Tilsyn og sanksjoner</li></ul></li><li>Kap. 4. Instruktører<ul class="tocSubUl"><li>§ 11. Krav til instruktører</li></ul></li><li>Kap. 5. Utfyllende bestemmelser, ikrafttredelse m.m.<ul class="tocSubUl"><li>§ 12. Utfyllende bestemmelser, unntak</li><li>§ 13. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-15-633" id="dokument"><h1>Forskrift om opplæring for fører av kjøretøy som transporterer farlig gods og om ADR-kompetansebevis.</h1><section class="section" data-name="kap1" id="kapittel-1" data-lovdata-URL="LTI/forskrift/2001-06-15-633/KAPITTEL_1"><h2>Kap. 1. Virkeområde</h2><article class="legalArticle" data-lovdata-URL="LTI/forskrift/2001-06-15-633/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h3><article class="legalP" id="kapittel-1-paragraf-1-ledd-1">Forskriften gjelder kompetansegivende opplæring av motorvognførere for internasjonal og nasjonal transport i henhold til forskrift av 8. mai 2001 nr. 472 om transport av farlig gods på veg og jernbane § 3-2.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-06-15-633/KAPITTEL_2"><h2>Kap. 2. Kompetansebevis</h2><article class="legalArticle" data-lovdata-URL="LTI/forskrift/2001-06-15-633/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Krav til opplæring av førere mv.</span></h3><article class="legalP" id="kapittel-2-paragraf-1-ledd-1">Enhver som skal ha ADR-kompetansebevis må gjennomføre grunnkurs hos godkjent kursarrangør. I tillegg kreves spesialiseringskurs for at kompetansen skal omfatte transport av farlig gods i tank og transport av eksplosivt og radioaktivt materiale. Læreplanene fastsettes av Vegdirektoratet med utgangspunkt i ADR-avtalens bilag B kap. 8.2.</article><article class="legalP" id="kapittel-2-paragraf-1-ledd-2">Ved førstegangsopplæring skal grunn- og spesialiseringskurs, utenom tid for praktisk øving, bestå av til sammen minimum 46 timer dersom kursene avholdes som separate enheter. Grunnkurset skal da bestå av 18 timer undervisning, spesialiseringskurs klasse 1 skal bestå av 8 timer undervisning, spesialiseringskurs klasse 7 skal bestå av 8 timer undervisning og spesialiseringskurs tank skal bestå av 12 timer undervisning. Timetall for kombinerte kurs skal fastsettes av vegkontoret. Det fastsatte timetall for grunn- og spesialiseringskurs tank skal opprettholdes, men vegkontoret kan fastsette kortere tid for spesialiseringskurs klasse 1 og spesialiseringskurs klasse 7. Ved grunnkurs og spesialiseringskurs tank skal det legges til nødvendig antall timer for gjennomføring av undervisning i brannvern, førstehjelp og opptreden ved uhell. Elev som kan dokumentere å ha gjennomgått annen tilsvarende opplæring i løpet av de siste 5 årene kan fritas fra undervisning i brannvern, førstehjelp og opptreden ved uhell.</article><article class="legalP" id="kapittel-2-paragraf-1-ledd-3">Oppfriskningskurs for fornyelse av kompetanse skal bestå av minimum 8 timer undervisning. Oppfriskningskurs skal inneholde nødvendig antall timer for gjennomføring av undervisning i brannvern, førstehjelp og opptreden ved uhell.</article></article><article class="legalArticle" data-lovdata-URL="LTI/forskrift/2001-06-15-633/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Prøve for erverv av ADR-kompetansebevis</span></h3><article class="legalP" id="kapittel-2-paragraf-2-ledd-1">Elev skal etter fastsatt mønster melde seg opp til prøve for erverv av ADR-kompetansebevis. Prøve etter gjennomført grunn- og spesialiseringskurs skal avholdes av vegkontoret.</article><article class="legalP" id="kapittel-2-paragraf-2-ledd-2">Person som ikke består prøve innen 1 år etter fullført førstegangsopplæring mister retten til å avlegge prøve. For å kunne avlegge prøve må opplæring gjennomføres på nytt.</article></article><article class="legalArticle" data-lovdata-URL="LTI/forskrift/2001-06-15-633/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Begrenset rett til begrunnelse og klage</span></h3><article class="legalP" id="kapittel-2-paragraf-3-ledd-1">Kandidat som ikke består prøve etter § 3 kan kreve muntlig begrunnelse for avgjørelsen. De skjønnsmessige sider ved avgjørelsen kan ikke påklages.</article></article><article class="legalArticle" data-lovdata-URL="LTI/forskrift/2001-06-15-633/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Utstedelse av ADR-kompetansebevis for transport av farlig gods</span></h3><article class="legalP" id="kapittel-2-paragraf-4-ledd-1">ADR-kompetansebevis utstedes av vegkontoret på forlangende til person som har gjennomført fastsatt opplæring og bestått tilhørende prøve etter § 3.</article><article class="legalP" id="kapittel-2-paragraf-4-ledd-2">Kompetansebeviset gis gyldighet i 5 år regnet fra dato for utstedelse. I tilfeller hvor det er mer enn 1 år mellom dato for bestått prøve og utstedelse av kompetansebevis, regnes gyldighetstiden fra dato for bestått prøve. Gyldighetsperioden skal følge dato for utstedt kompetansebevis etter grunnkurset.</article><article class="legalP" id="kapittel-2-paragraf-4-ledd-3">Kompetansebeviset fornyes når oppfriskningskurs er gjennomført og prøven bestått i henhold til ADR 8.2.1.5. Oppfriskningskurs og prøve må være gjennomført og bestått i løpet av det siste år før kompetansebevisets utløp. Den nye gyldighetsperioden skal regnes fra dato for utløp på det beviset som fornyes. Krav om oppfriskningskurs og prøve gjelder også ved fornyelse av kompetansebevis utstedt etter denne paragraf på grunnlag av bevis omhandlet i § 7.</article><article class="legalP" id="kapittel-2-paragraf-4-ledd-4">På grunnlag av dokumentert bedriftsintern opplæring for transport av eksplosive varer fra produsent av eksplosiv vare for salg eller sprengningssertifikat klasse A eller B utstedt av Direktoratet for brann- og eksplosjonsvern, kan person etter første gangs grunnkurs og bestått prøve få utstedt ADR-kompetansebevis til også å gjelde for transport av farlig godsklasse 1 uten spesialiseringskurs eller prøve. På tilsvarende måte kan personer med bevis utstedt av Statens strålevern etter godkjent kurs i strålevern ved industriell radiografi få utstedt kompetansebevis for transport av farlig godsklasse 7 etter grunnkurs og bestått prøve.</article><article class="legalP" id="kapittel-2-paragraf-4-ledd-5">Kompetansebeviset skal utstedes i henhold til ADR 8.2.2.8.3. Beviset skal angi innehavers kompetanse med hensyn til farlige godsklasser og transport av stykkgods og/eller transport i tank i samsvar med ADR-avtalens bestemmelser.</article><article class="legalP" id="kapittel-2-paragraf-4-ledd-6">ADR-instruktør kan få utstedt ADR-kompetansebevis med tilsvarende innhold som instruktørgodkjenningen gjelder for. Kompetansebeviset gis gyldighet i 5 år regnet fra dato for utstedelse.</article><article class="legalP" id="kapittel-2-paragraf-4-ledd-7">Dersom beviset ødelegges, mistes eller går tapt på annen måte, kan nytt bevis utstedes av vegkontoret.</article></article><article class="legalArticle" data-lovdata-URL="LTI/forskrift/2001-06-15-633/§6" data-name="§6" id="kapittel-2-paragraf-5"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Gebyr</span></h3><article class="legalP" id="kapittel-2-paragraf-5-ledd-1">For hver prøve og utstedelse av kompetansebevis hos vegkontoret betales det gebyr etter førerkortforskriften, jf. forskrifter av 23. februar 1979 nr. 4 om førerkort og førerprøve m.v. § 41.</article></article><article class="legalArticle" data-lovdata-URL="LTI/forskrift/2001-06-15-633/§7" data-name="§7" id="kapittel-2-paragraf-6"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Innbytte av bevis, overgangsregler o.l.</span></h3><article class="legalP" id="kapittel-2-paragraf-6-ledd-1">Gyldig ADR-kompetansebevis utstedt av annen EØS-stat kan uten ny opplæring eller prøve byttes til kompetansebevis etter § 5 for transport av de klasser, eventuelt for transport i tank, som fastsatt i det beviset som byttes inn. Gyldighetsdato regnes fra tidspunkt for utstedelsesdato på det beviset som byttes inn. Gyldig ADR-kompetansebevis utstedt av stat utenfor EØS-området kan etter bestått prøve byttes på tilsvarende måte.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-06-15-633/KAPITTEL_3"><h2>Kap. 3. Kursarrangør</h2><article class="legalArticle" data-lovdata-URL="LTI/forskrift/2001-06-15-633/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av kursarrangør</span></h3><article class="legalP" id="kapittel-3-paragraf-1-ledd-1">Kursarrangør skal være godkjent av et vegkontor. Søknad sendes vegkontoret minst 3 uker før kursstart ved første gangs gjennomføring av kurs. Søknad med vedlegg må inneholde alle opplysninger som følger av ADR 8.2.2.6.3. Vegkontoret utsteder godkjenningsdokument som følger av ADR 8.2.2.6.5 og 8.2.2.6.6.</article></article><article class="legalArticle" data-lovdata-URL="LTI/forskrift/2001-06-15-633/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kursarrangørens plikter</span></h3><article class="legalP" id="kapittel-3-paragraf-2-ledd-1">Kursarrangør skal nytte undervisningspersonell som tilfredsstiller kravene i § 11. Kursarrangør skal melde fra til vegkontoret minst 1 uke før kurs starter.</article><article class="legalP" id="kapittel-3-paragraf-2-ledd-2">Kursarrangør må disponere lokaler og materiell som er nødvendig for å kunne gjennomføre kurset og følge læreplanen, samt for å kunne utstede attest etter fastsatt mønster for gjennomført opplæring.</article><article class="legalP" id="kapittel-3-paragraf-2-ledd-3">Kursarrangør skal føre elevfortegnelse som viser elevens navn, adresse og tidspunkt for opplæringen. Elevfortegnelsen skal oppbevares i minst 5 år. Oppbevaringen kan skje ved elektronisk lagring i et datasystem eller ved papirutskrift for arkivering. Ved elektronisk lagring må det etableres tilstrekkelige sikkerhetsrutiner mot tap av data.</article></article><article class="legalArticle" data-lovdata-URL="LTI/forskrift/2001-06-15-633/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn og sanksjoner</span></h3><article class="legalP" id="kapittel-3-paragraf-3-ledd-1">Vegkontoret kan gi pålegg som anses nødvendig for at opplæringen skal skje i samsvar med Vegdirektoratets læreplan. Ved vesentlig mangelfull opplæring kan vegkontoret tilbakekalle kursarrangørs godkjenning. Det samme gjelder hvis påpekte mangler ved opplæringen ikke blir rettet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-06-15-633/KAPITTEL_4"><h2>Kap. 4. Instruktører</h2><article class="legalArticle" data-lovdata-URL="LTI/forskrift/2001-06-15-633/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Krav til instruktører</span></h3><article class="legalP" id="kapittel-4-paragraf-1-ledd-1">Den som skal undervise ved opplæring etter § 2, må i forhold til de kurs som det skal undervises i, ha gjennomført kurs for instruktører ved Statens trafikklærerskole og ha bestått tilhørende prøve, eller ha tilegnet seg tilsvarende kvalifikasjoner i annen EØS-stat gjennom utdannelse eller yrkeserfaring som etter Rdir. 1992/51/EØF gir yrkeskompetanse som ADR-instruktør i Norge. Det kan stilles krav om prøveperiode eller egnethetsprøve i samsvar med direktivets art. 7 før godkjenning som ADR-instruktør i Norge gis. Godkjenning som ADR-instruktør på bakgrunn av utdanning og praksis fra utlandet gis av Vegdirektoratet.</article><article class="legalP" id="kapittel-4-paragraf-1-ledd-2">For å opprettholde undervisningsretten som ADR-instruktør må oppdateringsprøve være bestått innen utløpet av 5-årsperioden regnet enten fra dato for utstedt kursbevis for grunnkurs for instruktører fra Statens trafikklærerskole, dato for tidligere oppdateringsprøve eller dato for godkjenning gitt av Vegdirektoratet. ADR-instruktør godkjent forut for 23. januar 1997 anses for å ha siste godkjenning 23. januar 1997.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-06-15-633/KAPITTEL_5"><h2>Kap. 5. Utfyllende bestemmelser, ikrafttredelse m.m.</h2><article class="legalArticle" data-lovdata-URL="LTI/forskrift/2001-06-15-633/§12" data-name="§12" id="kapittel-5-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Utfyllende bestemmelser, unntak</span></h3><article class="legalP" id="kapittel-5-paragraf-1-ledd-1">Vegdirektoratet kan fastsette utfyllende bestemmelser til gjennomføring av denne forskrift.</article><article class="legalP" id="kapittel-5-paragraf-1-ledd-2">Vegdirektoratet kan ved enkeltvedtak gjøre unntak i særlige tilfelle fra kravene i denne forskrift.</article></article><article class="legalArticle" data-lovdata-URL="LTI/forskrift/2001-06-15-633/§13" data-name="§13" id="kapittel-5-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-2-ledd-1">Denne forskrift trer i kraft 1. juli 2001. Fra samme tidspunkt oppheves forskrift av 23. januar 1997 nr. 84 om opplæring av fører av kjøretøy som transporterer farlig gods og om ADR-kompetansebevis.</article></article></section></main></body></html>