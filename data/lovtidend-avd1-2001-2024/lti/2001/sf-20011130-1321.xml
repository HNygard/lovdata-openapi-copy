<!DOCTYPE html><html lang="no"><head><title>Forskrift om endring i forskrift om kvoteordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-30-1321</dd><dt class="dokid">DokumentID</dt><dd class="dokid">LTI/forskrift/2001-11-30-1321</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-12-17-1450</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§19</li><li>lov/1967-02-10/§27a</li><li>forskrift/1996-12-06-1125</li></ul></dd><dt class="dateOfPublication">Kunngjort</dt><dd class="dateOfPublication">2001-12-04</dd><dt class="journalNumber">Journalnummer</dt><dd class="journalNumber">2001-1285</dd><dt class="titleShort">Korttittel</dt><dd class="titleShort">Endr. i forskrift om melkekvoteordningen</dd><dt class="title">Tittel</dt><dd class="title">Forskrift om endring i forskrift om kvoteordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 30. november 2001 med hjemmel i lov av 10. juli 1936 nr. 6 til å fremja umsetnaden av jordbruksvaror § 19, lov av 10. februar 1967 om behandlingsmåten i forvaltningssaker (forvaltningsloven) § 27a og kgl.res. av 6. desember 1996 nr. 1125.</dd><dt class="refid">RefID</dt><dd class="refid">forskrift/2001-11-30-1321</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-30-1321" id="dokument"><h1>Forskrift om endring i forskrift om kvoteordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-30-1321/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 17. desember 1997 nr. 1450 om kvoteordningen for melk gjøres følgende endringer:</article> <article class="defaultP" margin-top="true">I følgende paragrafer skal «Styringsgruppen» endres til «Statens landbruksforvaltning»: § 6, § 11, § 12, § 14, § 15, § 16, § 19, § 20, § 22, § 25, § 27, § 29, § 29a, § 30, § 31, § 32 og § 34.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Kvoteordningen for melk forvaltes av Statens landbruksforvaltning som har avgjørelsesmyndigheten etter denne forskriften.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Så fremt ikke annet følger av forskriften ellers, skal brukets kvote utgjøre kvote foregående år multiplisert med forholdstallet 1,00 og deretter tillagt tildelt kvote i det året kvotefastsettelsen gjelder for.</article> <article class="defaultP" margin-top="true">§ 9 første ledd annet punktum skal lyde:</article><article class="legalP" id="kapittel-1-ledd-4">Geitemelkkvote kan likeledes ikke settes lavere enn 15.000 liter.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-5">Konvertering fra produksjon av kumelk til geitemelk kan bare foretas innenfor geografiske områder som har naturlig tilknytning til meierianlegg med geitemelksanvendelse, herunder anlegg for lokal foredling. Konvertering fra produksjon av geitemelk til kumelk bør bare foretas i geografiske områder som ikke har naturlig tilknytning til meierianlegg med geitemelksanvendelse. Statens landbruksforvaltning kan fastsette nærmere avgrensning av disse geografiske områdene.</article> <article class="defaultP" margin-top="true">§ 21 annet ledd første punktum skal lyde:</article><article class="legalP" id="kapittel-1-ledd-6">Ved salg av kumelkkvote gis det en kompensasjon på kroner 4,50 pr. liter for de første 100.000 literne og kroner 2,25 pr. liter for de neste 100.000 literne.</article> <article class="defaultP" margin-top="true">§ 21 tredje ledd første punktum skal lyde:</article><article class="legalP" id="kapittel-1-ledd-7">Ved salg av geitemelkkvote gis det en kompensasjon på kroner 6,75 pr. liter for de første 50.000 literne og kroner 3,40 pr. liter for de neste 50.000 literne.</article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-8">Ved kjøp betales det kroner 4,50 pr. liter kumelkkvote og kroner 6,75 pr. liter geitemelkkvote.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-30-1321/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>