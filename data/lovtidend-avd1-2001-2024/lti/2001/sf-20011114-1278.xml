<!DOCTYPE html><html lang="no"><head><title>Forskrift om overgangsregler for rehabiliteringspenger.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-14-1278</dd><dt class="dokid">DokumentID</dt><dd class="dokid">LTI/forskrift/2001-11-14-1278</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-30-57</li><li>lov/1997-02-28-19</li></ul></dd><dt class="dateOfPublication">Kunngjort</dt><dd class="dateOfPublication">2001-11-16</dd><dt class="journalNumber">Journalnummer</dt><dd class="journalNumber">2001-1237</dd><dt class="titleShort">Korttittel</dt><dd class="titleShort">Forskr. om overgangsregler, rehab.penger</dd><dt class="title">Tittel</dt><dd class="title">Forskrift om overgangsregler for rehabiliteringspenger.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 14. november 2001 med hjemmel i lov av 30. juni 2000 nr. 57 om endringer i lov 28. februar 1997 nr. 19 om folketrygd og i enkelte andre lover del V.</dd><dt class="refid">RefID</dt><dd class="refid">forskrift/2001-11-14-1278</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler for rehabiliteringspenger.<ul class="tocSubUl"><li>§ 1. Virkeområde</li><li>§ 2. Beregning av rehabiliteringspenger</li><li>§ 3. Endringer i løpet av overgangsperioden</li><li>§ 4. Forholdet til andre ytelser fra folketrygden</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-14-1278" id="dokument"><h1>Forskrift om overgangsregler for rehabiliteringspenger.</h1><article class="legalArticle" data-lovdata-URL="LTI/forskrift/2001-11-14-1278/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for beregning av rehabiliteringspenger for medlemmer som mottar rehabiliteringspenger per 31. desember 2001 eller som har søkt om rehabiliteringspenger før 1. januar 2002 og innvilges rehabiliteringspenger for tidsrom før 1. januar 2002.</article><article class="legalP" id="paragraf-1-ledd-2">Forskriften gjelder også for krav fremsatt etter 1. januar 2002 dersom det tidligere har vært tilstått rehabiliteringspenger, og kravet må anses å gjelde samme sak.</article><article class="legalP" id="paragraf-1-ledd-3">Rehabiliteringspenger skal beregnes etter § 2 i denne forskrift til og med 31. desember 2002. Etter dette tidspunkt skal rehabiliteringspenger omregnes etter reglene i folketrygdloven § 10-9 flg.</article><article class="legalP" id="paragraf-1-ledd-4">Ved omgjøring etter anke legges opprinnelig kravdato til grunn.</article></article><article class="legalArticle" data-lovdata-URL="LTI/forskrift/2001-11-14-1278/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beregning av rehabiliteringspenger</span></h2><article class="legalP" id="paragraf-2-ledd-1">Det fastsettes et grunnlag som skal utgjøre samme beløp som medlemmet måtte ha hatt etter reglene i folketrygdloven § 10-9 for å få utbetalt tilnærmet samme dagsats for rehabiliteringspenger som medlemmet får utbetalt per 31. desember 2001, inklusive barne- og ektefelletillegg. Ved fastsettelsen av grunnlaget skal det kompenseres for økt trygdeavgift og bortfall av særfradrag.</article><article class="legalP" id="paragraf-2-ledd-2">Rehabiliteringspenger ytes med 66 prosent av grunnlaget som fremkommer etter første ledd, jf. folketrygdloven § 10-10, første ledd.</article><article class="legalP" id="paragraf-2-ledd-3">Dersom grunnlaget er beregnet etter en dagsats inklusive barnetillegg kan det ikke tilstås barnetillegg for samme barn til dette medlemmet etter § 10-10 femte ledd.</article></article><article class="legalArticle" data-lovdata-URL="LTI/forskrift/2001-11-14-1278/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Endringer i løpet av overgangsperioden</span></h2><article class="legalP" id="paragraf-3-ledd-1">Dersom rehabiliteringspengegrunnlaget er beregnet etter en dagsats inkludert ektefelle- og/eller barnetillegg og vilkårene for slike tillegg bortfaller i løpet av overgangsperioden, skal ytelsen beregnes påny etter § 2 i denne forskrift. Dersom vilkårene for ett eller flere barnetillegg bortfaller, skal den delen av beregningsgrunnlaget som utgjør barnetillegg, reduseres forholdsmessig.</article><article class="legalP" id="paragraf-3-ledd-2">Til medlemmer som omfattes av denne forskrift og får barn etter 31. desember 2001, ytes det barnetillegg etter folketrygdloven § 10-10 femte ledd. Begrensningsregelen i § 10-10 femte ledd gjelder ikke i disse tilfeller.</article><article class="legalP" id="paragraf-3-ledd-3">Rehabiliteringspengene justeres i samsvar med endringer i grunnbeløpet.</article><article class="legalP" id="paragraf-3-ledd-4">Til medlemmer som omfattes av denne forskrift, som blir 20 år etter 31. desember 2001 og samtidig fyller de medisinske vilkårene i folketrygdloven § 10-10 tredje ledd, skal rehabiliteringspengene fra det tidspunktet vedkommende fyller 20 år ikke lenger beregnes etter denne forskrift.</article></article><article class="legalArticle" data-lovdata-URL="LTI/forskrift/2001-11-14-1278/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Forholdet til andre ytelser fra folketrygden</span></h2><article class="legalP" id="paragraf-4-ledd-1">Fradrag for rehabiliteringspenger i overgangsstønad etter folketrygdloven § 15-14 skal utgjøre samme beløp som før 1. januar 2002. Det vil si at overgangsstønaden ikke endres som følge av at rehabiliteringspengene omregnes etter § 2 i denne forskriften.</article><article class="legalP" id="paragraf-4-ledd-2">Fradrag for ytelser etter folketrygdloven kapittel 16, 17 eller 18 i rehabiliteringspenger skal utgjøre samme beløp som før 1. januar 2002 og avkortes krone for krone.</article><article class="legalP" id="paragraf-4-ledd-3">Fradrag justeres ellers i samsvar med endringer i grunnbeløpet eller ved endringer i ytelsesgrad eller uføregrad.</article></article><article class="legalArticle" data-lovdata-URL="LTI/forskrift/2001-11-14-1278/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft 1. januar 2002 og gjelder til 31. desember 2002.</article></article></main></body></html>