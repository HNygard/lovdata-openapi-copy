<!DOCTYPE html><html lang="no"><head><title>Forskrift om særskilte beskyttelsestiltak overfor land innen EU og EFTA med unntak av Storbritannia og Nord-Irland i forbindelse med utbrudd av munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-14-247</dd><dt class="dokid">DokumentID</dt><dd class="dokid">LTI/forskrift/2001-03-14-247</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 3</dd><dt class="dateInForce">I kraft fra</dt><dd class="dateInForce">2001-03-14 kl. 16.00 – 2001-03-27</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-13-246</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2001-03-20</dd><dt class="journalNumber">Journalnummer</dt><dd class="journalNumber">2001-0306</dd><dt class="titleShort">Korttittel</dt><dd class="titleShort">Forskrift om beskyttelse klauvdyr fra EU/EFTA</dd><dt class="title">Tittel</dt><dd class="title">Forskrift om særskilte beskyttelsestiltak overfor land innen EU og EFTA med unntak av Storbritannia og Nord-Irland i forbindelse med utbrudd av munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 14. mars 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. vedtak av 4. januar 2001 nr. 171 om delegering av myndighet til å vedta forskrift om beskyttelsestiltak til Statens dyrehelsetilsyn – Sentralforvaltningen, jf. EØS-avtalen vedlegg I (Kvedtak 2001/208/EF).</dd><dt class="refid">RefID</dt><dd class="refid">forskrift/2001-03-14-247</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak overfor land innen EU og EFTA med unntak av Storbritannia og Nord-Irland i forbindelse med utbrudd av munn- og klauvsjuke.<ul class="tocSubUl"><li>§ 1. Formål og virkeområde</li><li>§ 2. Forbud mot innførsel</li><li>§ 3. Unntak ved innførsel av ferskt kjøtt</li><li>§ 4. Unntak ved innførsel av kjøttprodukter</li><li>§ 5. Unntak ved innførsel av melk</li><li>§ 6. Unntak ved innførsel av melkeprodukter</li><li>§ 7. Unntak ved innførsel av sæd, ova og embryo</li><li>§ 8. Unntak ved innførsel av huder og skinn</li><li>§ 9. Unntak ved innførsel av andre produkter av klauvdyr</li><li>§ 10. Tilleggskrav til sertifikat</li><li>§ 11. Dispensasjon</li><li>§ 12. Straff</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-14-247" id="dokument"><h1>Forskrift om særskilte beskyttelsestiltak overfor land innen EU og EFTA med unntak av Storbritannia og Nord-Irland i forbindelse med utbrudd av munn- og klauvsjuke.</h1><article class="legalArticle" data-lovdata-URL="LTI/forskrift/2001-03-14-247/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke til Norge.</article></article><article class="legalArticle" data-lovdata-URL="LTI/forskrift/2001-03-14-247/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel</span></h2><article class="legalP" id="paragraf-2-ledd-1">Det er forbudt å innføre levende klauvdyr, samt ferskt kjøtt, kjøttprodukter, melk, melkeprodukter, sæd, ova, embryoner, huder, skinn og andre produkter av klauvdyr fra land innen EU og EFTA med unntak av Storbritannia og Nord-Irland.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 22. februar 2001 nr. 177 om særskilte beskyttelsestiltak ved innførsel av levende klauvdyr, samt ferskt kjøtt, kjøttprodukter, melk, melkeprodukter, sæd, ova, embryoner, huder, skinn og andre produkter av klauvdyr fra Storbritannia og Nord-Irland.</article></footer></article><article class="legalArticle" data-lovdata-URL="LTI/forskrift/2001-03-14-247/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak ved innførsel av ferskt kjøtt</span></h2><article class="legalP" id="paragraf-3-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Ferskt kjøtt som er anskaffet før 16. februar 2001, forutsatt at kjøttet er klart identifisert, og siden nevnte dato er transportert og lagret separat fra kjøtt som ikke er ment å skulle sendes ut av avsenderlandet.</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Ferskt kjøtt som er anskaffet fra virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">Virksomheten må kun behandle kjøtt som er anskaffet før 16. februar 2001 eller kjøtt fra dyr som stammer fra og er slaktet utenfor EU og EFTA.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">Virksomheten må være under streng veterinær kontroll.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-2-ledd-1-punkt-3"><article class="legalP" id="paragraf-3-ledd-1-punkt-2-ledd-1-punkt-3-ledd-1">Kjøttet må være klart identifisert, transportert og lagret separat fra kjøtt som ikke er ment å skulle sendes ut av avsenderlandet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-03-14-247/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak ved innførsel av kjøttprodukter</span></h2><article class="legalP" id="paragraf-4-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Kjøttprodukter som oppfyller vilkårene i forskrift av 31. desember 1998 nr. 1475 om dyrehelsemessige betingelser for innførsel og utførsel av ferskt kjøtt og kjøttprodukter § 14, § 15 og § 16.</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Kjøttprodukter som er produsert før 16. februar 2001, forutsatt at produktene er klart identifisert, og siden nevnte dato er transportert og lagret separat fra produkter som ikke er ment å skulle sendes ut av avsenderlandet.</article></article></li><li data-li-identifier="3)" data-name="3)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Kjøttprodukter som er produsert i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">Alt ferskt kjøtt som brukes i virksomheten må oppfylle vilkårene i § 3 pkt. 2).</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">Alle kjøttprodukter i det endelige produkt må oppfylle vilkårene i pkt. 2), eller være produsert av ferskt kjøtt anskaffet fra dyr som stammer fra og er slaktet utenfor EU og EFTA.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">Virksomheten må være under streng veterinær kontroll.</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-3-ledd-1-punkt-4"><article class="legalP" id="paragraf-4-ledd-1-punkt-3-ledd-1-punkt-4-ledd-1">Produktene må være klart identifisert, transportert og lagret separat fra kjøtt og kjøttprodukter som ikke er ment å skulle sendes ut av avsenderlandet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-03-14-247/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak ved innførsel av melk</span></h2><article class="legalP" id="paragraf-5-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Melk som er oppvarmet til minst 71,7 °C i minst femten sekunder, kombinert med ultra-høy-temperaturbehandling (UHT), eller sterilisering eller tørking ved varmebehandling som gir samme hygieniserende effekt.</article></article></li><li data-li-identifier="2)" data-name="2)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Melk som er oppvarmet til minst 71,7 °C i minst femten sekunder, kombinert med behandling slik at pH-verdien holdes lavere enn seks i minst en time.</article></article></li><li data-li-identifier="3)" data-name="3)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Melk som er fremstilt i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-3-ledd-1-punkt-1"><article class="legalP" id="paragraf-5-ledd-1-punkt-3-ledd-1-punkt-1-ledd-1">All melk som brukes i virksomheten må enten oppfylle vilkårene i pkt. 1) eller pkt. 2), eller komme fra dyr utenfor EU og EFTA.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-3-ledd-1-punkt-2"><article class="legalP" id="paragraf-5-ledd-1-punkt-3-ledd-1-punkt-2-ledd-1">Virksomheten må være under streng veterinær kontroll.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3-ledd-1-punkt-3"><article class="legalP" id="paragraf-5-ledd-1-punkt-3-ledd-1-punkt-3-ledd-1">Melken må klart identifiseres, transporteres og lagres separat fra melk og melkeprodukter som ikke er ment å skulle sendes ut av avsenderlandet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-03-14-247/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak ved innførsel av melkeprodukter</span></h2><article class="legalP" id="paragraf-6-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Melkeprodukter som er produsert før 16. februar 2001.</article></article></li><li data-li-identifier="2)" data-name="2)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Melkeprodukter som er oppvarmet til minst 71,7 °C i minst femten sekunder eller tilsvarende behandling.</article></article></li><li data-li-identifier="3)" data-name="3)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Melkeprodukter som er produsert av melk som oppfyller vilkårene i § 5 pkt. 1), 2) eller 3).</article></article></li><li data-li-identifier="4)" data-name="4)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Melkeprodukter som er produsert i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-4-ledd-1-punkt-1"><article class="legalP" id="paragraf-6-ledd-1-punkt-4-ledd-1-punkt-1-ledd-1">All melk som brukes i virksomheten må enten oppfylle vilkårene i § 5 pkt. 1) eller pkt. 2), eller komme fra dyr utenfor EU og EFTA.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-4-ledd-1-punkt-2"><article class="legalP" id="paragraf-6-ledd-1-punkt-4-ledd-1-punkt-2-ledd-1">Alle melkeprodukter som brukes i det endelige produkt må enten oppfylle vilkårene i pkt. 1), 2) og 3), eller lages av melk som kommer fra dyr utenfor EU og EFTA.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-4-ledd-1-punkt-3"><article class="legalP" id="paragraf-6-ledd-1-punkt-4-ledd-1-punkt-3-ledd-1">Virksomheten må være under streng veterinær kontroll.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4-ledd-1-punkt-4"><article class="legalP" id="paragraf-6-ledd-1-punkt-4-ledd-1-punkt-4-ledd-1">Melkeproduktene må klart identifiseres, transporteres og lagres separat fra melk og melkeprodukter som ikke er ment å skulle sendes ut av avsenderlandet.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-03-14-247/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak ved innførsel av sæd, ova og embryo</span></h2><article class="legalP" id="paragraf-7-ledd-1">Unntatt fra forbudet i § 2 er frossen storfesæd og frosne storfeembryoner som er fremstilt før 16. februar 2001.</article></article><article class="legalArticle" data-lovdata-URL="LTI/forskrift/2001-03-14-247/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak ved innførsel av huder og skinn</span></h2><article class="legalP" id="paragraf-8-ledd-1">Unntatt fra forbudet i § 2 er huder og skinn produsert før 16. februar 2001 eller som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 11a annet ledd pkt. 3.</article></article><article class="legalArticle" data-lovdata-URL="LTI/forskrift/2001-03-14-247/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak ved innførsel av andre produkter av klauvdyr</span></h2><article class="legalP" id="paragraf-9-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Andre produkter av klauvdyr enn de som er nevnt i § 3 – § 8 dersom de er varmebehandlet i hermetisk lukket beholder med Fo-verdi på minst 3,00 eller slik at kjernetemperaturen har vært minst 70 °C.</article></article></li><li data-li-identifier="2)" data-name="2)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Ubehandlet saueull og hår fra drøvtyggere som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 21.</article></article></li></ul></article></article><article class="legalArticle" data-lovdata-URL="LTI/forskrift/2001-03-14-247/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilleggskrav til sertifikat</span></h2><article class="legalP" id="paragraf-10-ledd-1">Ved innførsel av ferskt kjøtt, kjøttprodukter, melk, melkeprodukter, samt sæd og embryo av storfe skal det følge med et helsesertifikat som bekrefter at forsendelsen oppfyller vilkårene i denne forskrift. Sertifikatet skal være utstedt av offentlig veterinær.</article><article class="legalP" id="paragraf-10-ledd-2">Ved innførsel av huder og skinn skal det følge med et sertifikat som bekrefter at forsendelsen oppfyller vilkårene i denne forskrift.</article><article class="legalP" id="paragraf-10-ledd-3">Ved innførsel av produkter som omhandlet i § 9 skal det følge med et helsesertifikat som bekrefter at forsendelsen oppfyller vilkårene i denne forskrift.</article></article><article class="legalArticle" data-lovdata-URL="LTI/forskrift/2001-03-14-247/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Statens dyrehelsetilsyn – Sentralforvaltningen kan dispensere fra bestemmelsene i denne forskrift og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-03-14-247/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-03-14-247/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft 14. mars 2001 klokken 16.00 og gjelder til og med 27. mars 2001.</article><article class="legalP" id="paragraf-13-ledd-2">Forskriften innebærer:<ul class="defaultList"><li data-li-identifier="1." data-name="1."><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">Oppheving av forskrift av 13. mars 2001 nr. 246 om særskilte beskyttelsestiltak i forbindelse med utbrudd av munn- og klauvsjuke i Frankrike.</article></article></li></ul></article></article></main></body></html>