<!DOCTYPE html><html lang="no"><head><title>Forskrift om endring i forskrift om grossistvirksomhet med legemidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1553</dd><dt class="dokid">DokumentID</dt><dd class="dokid">LTI/forskrift/2001-12-21-1553</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li><li>forskrift/1981-12-01-981</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§14</li><li>lov/1992-12-04-132/§18</li></ul></dd><dt class="dateOfPublication">Kunngjort</dt><dd class="dateOfPublication">2002-01-08</dd><dt class="journalNumber">Journalnummer</dt><dd class="journalNumber">2001-1531</dd><dt class="titleShort">Korttittel</dt><dd class="titleShort">Endr. i forskrift om legemiddelgrossister</dd><dt class="title">Tittel</dt><dd class="title">Forskrift om endring i forskrift om grossistvirksomhet med legemidler.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 21. desember 2001 med hjemmel i lov av 4. desember 1992 nr. 132 om legemidler m.v. (legemiddelloven) § 14 femte ledd og § 18.</dd><dt class="refid">RefID</dt><dd class="refid">forskrift/2001-12-21-1553</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grossistvirksomhet med legemidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1553" id="dokument"><h1>Forskrift om endring i forskrift om grossistvirksomhet med legemidler.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-21-1553/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">Kapitlene V, VI, VII og VIII skal lyde:</article> <article class="defaultP" margin-top="true"><i>Kap. V. Legemiddelstatistikk basert på grossisters omsetning av legemidler </i></article> <article class="defaultP" margin-top="true"><strong>§ 18.</strong> <i>Virkeområde og formål</i></article><article class="legalP" id="kapittel-1-ledd-2">Forskriftene i dette kapittel gjelder innlevering og behandling av opplysninger om omsetning av legemidler, inkludert vaksiner og medisinfôr, fra virksomheter som utøver engrosomsetning med legemidler. Formålet med bestemmelsene er å kartlegge legemiddelomsetningen i landet over tid slik at man får en oversikt over det totale legemiddelsalget til bruk for forskning på legemiddelområdet og for helsemyndighetenes overordnede planlegging og styring av legemiddelforsyningen.</article> <article class="defaultP" margin-top="true"><strong>§ 19.</strong> <i>Meldepliktig omsetning</i></article><article class="legalP" id="kapittel-1-ledd-3">Virksomhet som nevnt i § 18 skal levere opplysninger om meldepliktig omsetning til Nasjonalt Folkehelseinstitutt.</article><article class="legalP" id="kapittel-1-ledd-4">Med meldepliktig omsetning menes alt salg av legemidler, med unntak av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Naturlegemidler</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Radiofarmaka</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Homeopatiske og antroposofiske legemidler</article></article></li><li data-li-identifier="d)" data-name="d)"><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Medisinske gasser</article></article></li><li data-li-identifier="e)" data-name="e)"><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Råvarer (farmasøytisk aktive substanser).</article></article></li></ul></article><article class="legalP" id="kapittel-1-ledd-5">Råvarer som benyttes i fiskeoppdrett er likevel meldepliktig omsetning.</article> <article class="defaultP" margin-top="true"><strong>§ 20.</strong> <i>Opplysninger om meldepliktig omsetning</i></article><article class="legalP" id="kapittel-1-ledd-6">Opplysninger om meldepliktig omsetning fra virksomhet som nevnt i § 18 skal samles i den orden og med den verdiangivelse som angis i følgende tabell: <table><thead><tr><th data-text-align="left" data-vertical-align="top"><i>Felt nr.</i></th><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Posisjon i tallrekken</i></th><th data-text-align="left" data-vertical-align="top"><i>Verdiangivelse</i></th></tr></thead><tbody><tr><td data-text-align="left" data-vertical-align="top">01</td><td data-text-align="left" data-vertical-align="top">Rapporteringsperiode, måned</td><td data-text-align="left" data-vertical-align="top">1-2</td><td data-text-align="left" data-vertical-align="top">01-12</td></tr><tr><td data-text-align="left" data-vertical-align="top">02</td><td data-text-align="left" data-vertical-align="top">Rapporteringsperiode, år</td><td data-text-align="left" data-vertical-align="top">3-6</td><td data-text-align="left" data-vertical-align="top">2001-9999</td></tr><tr><td data-text-align="left" data-vertical-align="top">03</td><td data-text-align="left" data-vertical-align="top">Grossistkonsesjonsnummer</td><td data-text-align="left" data-vertical-align="top">7-10</td><td data-text-align="left" data-vertical-align="top">7001-7999</td></tr><tr><td data-text-align="left" data-vertical-align="top">04</td><td data-text-align="left" data-vertical-align="top">Kundenummer (grossistens nummer)</td><td data-text-align="left" data-vertical-align="top">11-14</td><td data-text-align="left" data-vertical-align="top">Numerisk/alfanumerisk</td></tr><tr><td data-text-align="left" data-vertical-align="top">05</td><td data-text-align="left" data-vertical-align="top">Kundekategori kode (grossistens kode)</td><td data-text-align="left" data-vertical-align="top">15-16</td><td data-text-align="left" data-vertical-align="top">01-99 eller 00</td></tr><tr><td data-text-align="left" data-vertical-align="top">06</td><td data-text-align="left" data-vertical-align="top">Apotekkonsesjonsnummer</td><td data-text-align="left" data-vertical-align="top">17-20</td><td data-text-align="left" data-vertical-align="top">1001-6999 eller 0000</td></tr><tr><td data-text-align="left" data-vertical-align="top">07</td><td data-text-align="left" data-vertical-align="top">Kommunenummer tilhørende kundenummer/apotekkonsesjonsnummer</td><td data-text-align="left" data-vertical-align="top">21-24</td><td data-text-align="left" data-vertical-align="top">0101-2099</td></tr><tr><td data-text-align="left" data-vertical-align="top">08</td><td data-text-align="left" data-vertical-align="top">Varenummer</td><td data-text-align="left" data-vertical-align="top">25-30</td><td data-text-align="left" data-vertical-align="top">000001-999999</td></tr><tr><td data-text-align="left" data-vertical-align="top">09</td><td data-text-align="left" data-vertical-align="top">Antall pakninger omsatt, med fratrekk av varer i retur</td><td data-text-align="left" data-vertical-align="top">31-37</td><td data-text-align="left" data-vertical-align="top">0000001-9999999</td></tr><tr><td data-text-align="left" data-vertical-align="top">10</td><td data-text-align="left" data-vertical-align="top">Fakturert beløp, med fratrekk av varer i retur</td><td data-text-align="left" data-vertical-align="top">38-47</td><td data-text-align="left" data-vertical-align="top">0000001,00-9999999,99</td></tr><tr><td data-text-align="left" data-vertical-align="top">11</td><td data-text-align="left" data-vertical-align="top">Beregnet netto AIP pr. pakning</td><td data-text-align="left" data-vertical-align="top">48-55</td><td data-text-align="left" data-vertical-align="top">00001,00-99999,99</td></tr><tr><td data-text-align="left" data-vertical-align="top">12</td><td data-text-align="left" data-vertical-align="top">Beregnet netto GIP pr. pakning</td><td data-text-align="left" data-vertical-align="top">56-63</td><td data-text-align="left" data-vertical-align="top">00001,00-99999,99</td></tr></tbody></table></article><article class="legalP" id="kapittel-1-ledd-7">Opplysninger om legemidler benyttet til oppdrettsfisk, inklusive medisinert fiskefôr og råvarer, skal samles i den orden og med den verdiangivelse som angis i følgende tabell: <table><thead><tr><th data-text-align="left" data-vertical-align="top"><i>Felt nr.</i></th><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Posisjon i tallrekken</i></th><th data-text-align="left" data-vertical-align="top"><i>Verdiangivelse</i></th></tr></thead><tbody><tr><td data-text-align="left" data-vertical-align="top">01</td><td data-text-align="left" data-vertical-align="top">Rapporteringsperiode, år</td><td data-text-align="left" data-vertical-align="top">1-4</td><td data-text-align="left" data-vertical-align="top">2002-9999</td></tr><tr><td data-text-align="left" data-vertical-align="top">02</td><td data-text-align="left" data-vertical-align="top">Grossist konsesjonsnummer</td><td data-text-align="left" data-vertical-align="top">5-8</td><td data-text-align="left" data-vertical-align="top">7001-7999</td></tr><tr><td data-text-align="left" data-vertical-align="top">03</td><td data-text-align="left" data-vertical-align="top">Kundenummer (grossistens nummer)</td><td data-text-align="left" data-vertical-align="top">9-12</td><td data-text-align="left" data-vertical-align="top">Numerisk/alfanumerisk</td></tr><tr><td data-text-align="left" data-vertical-align="top">05</td><td data-text-align="left" data-vertical-align="top">Apotek konsesjonsnummer</td><td data-text-align="left" data-vertical-align="top">13-16</td><td data-text-align="left" data-vertical-align="top">1001-6999</td></tr><tr><td data-text-align="left" data-vertical-align="top">04</td><td data-text-align="left" data-vertical-align="top">Kommunenummer tilhørende kundenummer/apotekkonsesjonsnummer</td><td data-text-align="left" data-vertical-align="top">17-20</td><td data-text-align="left" data-vertical-align="top">0101-2099</td></tr><tr><td data-text-align="left" data-vertical-align="top">06</td><td data-text-align="left" data-vertical-align="top">Produktnavn/varenavn</td><td data-text-align="left" data-vertical-align="top">21-52</td><td data-text-align="left" data-vertical-align="top">Alfanumerisk</td></tr><tr><td data-text-align="left" data-vertical-align="top">07</td><td data-text-align="left" data-vertical-align="top">Pakningsstørrelse</td><td data-text-align="left" data-vertical-align="top">53-72</td><td data-text-align="left" data-vertical-align="top">Alfanumerisk</td></tr><tr><td data-text-align="left" data-vertical-align="top">08</td><td data-text-align="left" data-vertical-align="top">Navn på virkestoff</td><td data-text-align="left" data-vertical-align="top">73-92</td><td data-text-align="left" data-vertical-align="top">Alfanumerisk</td></tr><tr><td data-text-align="left" data-vertical-align="top">09</td><td data-text-align="left" data-vertical-align="top">Mengde virkestoff pr. pakningsstørrelse</td><td data-text-align="left" data-vertical-align="top">93-98</td><td data-text-align="left" data-vertical-align="top">000001-999999</td></tr><tr><td data-text-align="left" data-vertical-align="top">10</td><td data-text-align="left" data-vertical-align="top">Enhet mengdeangivelse virkestoff</td><td data-text-align="left" data-vertical-align="top">99-100</td><td data-text-align="left" data-vertical-align="top">Mg, gr, kg</td></tr><tr><td data-text-align="left" data-vertical-align="top">11</td><td data-text-align="left" data-vertical-align="top">Antall pakninger omsatt, med fratrekk av varer i retur</td><td data-text-align="left" data-vertical-align="top">101-107</td><td data-text-align="left" data-vertical-align="top">0000001-9999999</td></tr><tr><td data-text-align="left" data-vertical-align="top">12</td><td data-text-align="left" data-vertical-align="top">Fakturert beløp, med fratrekk av varer i retur</td><td data-text-align="left" data-vertical-align="top">108-118</td><td data-text-align="left" data-vertical-align="top">00000000,00-99999999,99</td></tr></tbody></table></article> <article class="defaultP" margin-top="true"><strong>§ 21.</strong> <i>Opplysninger om kunder</i></article><article class="legalP" id="kapittel-1-ledd-8">Samtidig med innlevering av opplysningene i § 20 skal virksomheten levere et kunderegister med oversikt over alle kundenummer.</article><article class="legalP" id="kapittel-1-ledd-9">Opplysninger om kunder skal samles i den orden og med den verdiangivelse som angis i følgende tabell: <table><thead><tr><th data-text-align="left" data-vertical-align="top"><i>Felt nr.</i></th><th data-text-align="left" data-vertical-align="top"><i>Beskrivelse</i></th><th data-text-align="left" data-vertical-align="top"><i>Posisjon i tallrekken</i></th><th data-text-align="left" data-vertical-align="top"><i>Verdiangivelse</i></th></tr></thead><tbody><tr><td data-text-align="left" data-vertical-align="top">01</td><td data-text-align="left" data-vertical-align="top">Rapporteringsperiode, måned</td><td data-text-align="left" data-vertical-align="top">1-2</td><td data-text-align="left" data-vertical-align="top">01-12</td></tr><tr><td data-text-align="left" data-vertical-align="top">02</td><td data-text-align="left" data-vertical-align="top">Rapporteringsperiode, år</td><td data-text-align="left" data-vertical-align="top">3-6</td><td data-text-align="left" data-vertical-align="top">2002-9999</td></tr><tr><td data-text-align="left" data-vertical-align="top">03</td><td data-text-align="left" data-vertical-align="top">Grossist konsesjonsnummer</td><td data-text-align="left" data-vertical-align="top">7-10</td><td data-text-align="left" data-vertical-align="top">7001-7999</td></tr><tr><td data-text-align="left" data-vertical-align="top">04</td><td data-text-align="left" data-vertical-align="top">Kundenummer (grossistens nummer)</td><td data-text-align="left" data-vertical-align="top">11-14</td><td data-text-align="left" data-vertical-align="top">Numerisk/alfanumerisk</td></tr><tr><td data-text-align="left" data-vertical-align="top">05</td><td data-text-align="left" data-vertical-align="top">Apotek konsesjonsnummer</td><td data-text-align="left" data-vertical-align="top">15-18</td><td data-text-align="left" data-vertical-align="top">1001-6999</td></tr><tr><td data-text-align="left" data-vertical-align="top">06</td><td data-text-align="left" data-vertical-align="top">Kommunenummer tilhørende kundenummer/apotekkonsesjonsnummer</td><td data-text-align="left" data-vertical-align="top">19-22</td><td data-text-align="left" data-vertical-align="top">0101-2099</td></tr><tr><td data-text-align="left" data-vertical-align="top">07</td><td data-text-align="left" data-vertical-align="top">Kundenavn (grossistens tekst)</td><td data-text-align="left" data-vertical-align="top">23-52</td><td data-text-align="left" data-vertical-align="top">Alfanumerisk</td></tr><tr><td data-text-align="left" data-vertical-align="top">08</td><td data-text-align="left" data-vertical-align="top">Poststed</td><td data-text-align="left" data-vertical-align="top">53-72</td><td data-text-align="left" data-vertical-align="top">Alfanumerisk</td></tr><tr><td data-text-align="left" data-vertical-align="top">09</td><td data-text-align="left" data-vertical-align="top">Postnummer</td><td data-text-align="left" data-vertical-align="top">73-77</td><td data-text-align="left" data-vertical-align="top">Numerisk</td></tr><tr><td data-text-align="left" data-vertical-align="top">10</td><td data-text-align="left" data-vertical-align="top">Kundekategori kode (grossistens kode)</td><td data-text-align="left" data-vertical-align="top">78-79</td><td data-text-align="left" data-vertical-align="top">Numerisk</td></tr><tr><td data-text-align="left" data-vertical-align="top">11</td><td data-text-align="left" data-vertical-align="top">Kundekategori type (grossistens tekst)</td><td data-text-align="left" data-vertical-align="top">80-99</td><td data-text-align="left" data-vertical-align="top">Alfanumerisk</td></tr></tbody></table></article> <article class="defaultP" margin-top="true"><strong>§ 22.</strong> <i>Innlevering av opplysninger</i></article><article class="legalP" id="kapittel-1-ledd-10">Opplysningene som nevnt i § 20 og § 21 skal leveres i en elektronisk fil.</article><article class="legalP" id="kapittel-1-ledd-11">Elektronisk fil med opplysninger om meldepliktig omsetning skal inneholde opplysninger om filens totalt antall registrerte linjer og akkumulert fakturert beløp for alle linjer.</article><article class="legalP" id="kapittel-1-ledd-12">Nasjonalt Folkehelseinstitutt kan gi nærmere bestemmelser om filens format og andre forhold av betydning for registrering av opplysningene.</article> <article class="defaultP" margin-top="true"><strong>§ 23.</strong> <i>Rapporteringsperiode</i></article><article class="legalP" id="kapittel-1-ledd-13">Grossister som har leveringsplikt for de legemidler som etterspørres i landet (fullsortiment grossister), skal gi opplysninger som nevnt i § 20 første ledd og § 21 for hver måned. Opplysningene skal sendes innen femte arbeidsdag etter utløpet av måneden. Opplysninger som nevnt i § 20 annet ledd skal likevel bare gis for hvert år. Opplysningene skal sendes innen 15. januar året etter rapporteringsperiodens utløp.</article><article class="legalP" id="kapittel-1-ledd-14">Andre virksomheter som driver engrosvirksomhet med legemidler, skal gi opplysninger som nevnt i § 20 og § 21 for hvert år. Opplysningene skal sendes innen 15. januar året etter rapporteringsperiodens utløp.</article> <article class="defaultP" margin-top="true"><strong>§ 24.</strong> <i>Bruk av registrerte opplysninger</i></article><article class="legalP" id="kapittel-1-ledd-15">Opplysninger om omsetning av legemidler kan benyttes til forskning, statlig styring og planlegging, samt til fremstilling av offentlig statistikk over legemiddelforbruket i Norge.</article> <article class="defaultP" margin-top="true"><strong>§ 25.</strong> <i>Tvangsgebyr</i></article><article class="legalP" id="kapittel-1-ledd-16">Dersom en virksomhet etter å ha mottatt advarsel ikke overholder bestemmelsene i dette kapittel, kan Nasjonalt Folkehelseinstitutt ilegge virksomheten tvangsgebyr i form av engangsgebyr eller løpende dagsgebyr.</article> <article class="defaultP" margin-top="true"><i>Kap. VI. Legemiddelavgift</i></article> <article class="defaultP" margin-top="true"><strong>§ 26.</strong> <i>Virkeområde</i></article><article class="legalP" id="kapittel-1-ledd-17">Forskriften i dette kapittel gjelder beregning og innkreving av legemiddelavgift forutsatt at det ikke i Stortingets budsjettvedtak for det enkelte år er truffet annen bestemmelse.</article><article class="legalP" id="kapittel-1-ledd-18">Det kalenderåret Stortingets vedtak gjelder kalles avgiftsåret.</article> <article class="defaultP" margin-top="true"><strong>§ 27.</strong> <i>Avgiftsplikt</i></article><article class="legalP" id="kapittel-1-ledd-19">Avgiftspliktig er:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">grossister og andre som driver engrosomsetning av legemidler i Norge etter tillatelse fra Statens legemiddelverk eller annen legemiddelmyndighet innen EØS-området, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">apotek som kjøper legemidler fra utenlandsk grossist.</article></article></li></ul></article> <article class="defaultP" margin-top="true"><strong>§ 28.</strong> <i>Avgiftspliktig omsetning</i></article><article class="legalP" id="kapittel-1-ledd-20">Avgiftspliktig omsetning er:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">grossistens netto legemiddelsalg til apotek og sluttbrukere av legemidler i avgiftsåret, avrundet nedover til nærmeste 100 kr, og</article></article></li><li data-li-identifier="b)" data-name="b)"><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">apotekets netto legemiddelkjøp fra utenlandsk grossist, med fradrag for kjøp av varer som nevnt i annet ledd bokstavene c og d.</article></article></li></ul></article><article class="legalP" id="kapittel-1-ledd-21">Med netto legemiddelsalg menes alt kontant- og kredittsalg av legemidler til kjøpere som nevnt i første ledd med fradrag av:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">merverdiavgift,</article></article></li><li data-li-identifier="b)" data-name="b)"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">rabatt som gis til kjøper, likevel slik at det ved salg til apotek bare kan kreves fradrag for rabatt som går direkte til apoteket,</article></article></li><li data-li-identifier="c)" data-name="c)"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">salg av legemidler produsert av apotek eller i virksomhet på oppdrag fra apotek, og</article></article></li><li data-li-identifier="d)" data-name="d)"><article class="listArticle" id="kapittel-1-ledd-21-punkt-4"><article class="legalP" id="kapittel-1-ledd-21-punkt-4-ledd-1">salg av råvarer til bruk i produksjon av legemidler beregnet for videresalg.</article></article></li></ul></article> <article class="defaultP" margin-top="true"><strong>§ 29.</strong> <i>Skjønnsmessig fastsettelse</i></article><article class="legalP" id="kapittel-1-ledd-22">Den avgiftspliktige omsetning kan fastsettes ved skjønn når:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-22-punkt-1"><article class="legalP" id="kapittel-1-ledd-22-punkt-1-ledd-1">innberetning som nevnt i § 33 ikke er innkommet i rett tid og i foreskrevet form, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-22-punkt-2"><article class="legalP" id="kapittel-1-ledd-22-punkt-2-ledd-1">mottatt innberetning er uriktig, ufullstendig eller bygger på regnskap som ikke er ført i samsvar med gjeldende lov og forskrift.</article></article></li></ul></article><article class="legalP" id="kapittel-1-ledd-23">Ny beregning av avgift kan foretas inntil tre år etter utløpet av vedkommende avgiftsår.</article> <article class="defaultP" margin-top="true"><strong>§ 30.</strong> <i>Beregning av legemiddelavgift</i></article><article class="legalP" id="kapittel-1-ledd-24">Legemiddelavgiften for hvert avgiftsår beregnes av den avgiftspliktige omsetningen etter avgiftssatser vedtatt av Stortinget.</article> <article class="defaultP" margin-top="true"><strong>§ 31.</strong> <i>Innkreving av avgift</i></article><article class="legalP" id="kapittel-1-ledd-25">Den avgiftspliktige skal kreve legemiddelavgiften dekket fra apotek og andre sluttbrukere av legemidler.</article><article class="legalP" id="kapittel-1-ledd-26">Grunnlaget for krav etter første ledd skal være netto legemiddelomsetning til den enkelte kunde og den av Stortinget fastsatte avgiftssats for avgiftsåret.</article><article class="legalP" id="kapittel-1-ledd-27">Den avgiftspliktige skal føre legemiddelavgiften på særskilt konto.</article> <article class="defaultP" margin-top="true"><strong>§ 32.</strong> <i>Beregning av apotekenes utsalgspris</i></article><article class="legalP" id="kapittel-1-ledd-28">Apotek kan bare legge avgiften inn i sitt grunnlag for beregning av legemidlets utsalgspris i den grad den totale utsalgsprisen ikke overstiger maksimal utsalgspris som fastlagt i prisforskriften.</article> <article class="defaultP" margin-top="true"><strong>§ 33.</strong> <i>Innberetning og innbetaling til Statens legemiddelverk mv.</i></article><article class="legalP" id="kapittel-1-ledd-29">Legemiddelavgiften skal innberettes og innbetales av den avgiftspliktige etterskuddsvis med de samme terminer og frister som gjelder for innberetning og innbetaling av merverdiavgift. Den avgiftspliktige kan likevel velge å innberette og innbetale avgiften senest den 20. i samme måned som merverdiavgiften innberettes.</article><article class="legalP" id="kapittel-1-ledd-30">Statens legemiddelverk kan etter søknad gi tillatelse til at avgiftspliktige med liten omsetning kan innberette og innbetale legemiddelavgift én eller flere ganger i året.</article><article class="legalP" id="kapittel-1-ledd-31">Den avgiftspliktige skal benytte særskilt skjema til innberetningen. Statens legemiddelverk utsender det nødvendige antall skjema til den avgiftspliktige ved begynnelsen av hvert avgiftsår. Til avgiftspliktige som starter opp sin virksomhet i løpet av avgiftsåret, skal Statens legemiddelverk sende det nødvendige antall skjema for gjenværende del av avgiftsåret.</article><article class="legalP" id="kapittel-1-ledd-32">Den avgiftspliktige skal dokumentere innberetningen etter nærmere anvisninger fra Statens legemiddelverk. Legemiddelverket kan kreve utlevert spesifikasjoner, underlagsmateriale og attestasjoner som anses nødvendig for kontroll av oppgavene. Legemiddelverket kan også gjennomføre kontroll av underlagsmaterialet hos den avgiftspliktige. Den avgiftspliktige skal medvirke til at Legemiddelverket kan gjennomføre nødvendig kontroll.</article> <article class="defaultP" margin-top="true"><i>Kap. VII. Forskjellige bestemmelser</i></article> <article class="defaultP" margin-top="true"><strong>§ 34.</strong> <i>Tilsyn</i></article><article class="legalP" id="kapittel-1-ledd-33">Statens legemiddelverk fører tilsyn med grossister og kan i denne forbindelse kreve framlagt de oppgaver og opplysninger som anses nødvendig for tilsynet. Statens legemiddelverk kan gi nærmere retningslinjer for tilsynet og for de opplysninger som kan kreves framlagt.</article> <article class="defaultP" margin-top="true"><strong>§ 35.</strong> <i>Saksbehandling og klage</i></article><article class="legalP" id="kapittel-1-ledd-34">Enkeltvedtak etter forskriften skal utførlig begrunnes og meddeles søkeren, samtidig som det opplyses om klageadgang, slik bestemmelsene i forvaltningsloven kap. V fastsetter.</article> <article class="defaultP" margin-top="true"><i>Kap. VIII. Ikrafttredelse</i></article> <article class="defaultP" margin-top="true"><strong>§ 36.</strong> Denne forskrift, unntatt § 3, kapittel V og kapittel VI, trådte i kraft samtidig med at Avtale om Det europeiske økonomiske samarbeidsområde trådte i kraft i Norge. § 3 trådte i kraft fra 1. januar 1995. Kapittel V og kapittel VI trer i kraft 1. januar 2002.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-21-1553/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article><article class="legalP" id="kapittel-2-ledd-2">Fra samme tidspunkt oppheves forskrift om beregning og oppkreving av apotekavgift av 1. desember 1981 nr. 981.</article></section></main></body></html>