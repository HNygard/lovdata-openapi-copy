<!DOCTYPE html><html lang="no"><head><title>Lov om endringer i straffeloven og straffeprosessloven (bruken av varetektsfengsling m.v.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-03-02-7</dd><dt class="dokid">DokumentID</dt><dd class="dokid">LTI/lov/2001-03-02-7</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-03-02</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li></ul></dd><dt class="dateOfPublication">Kunngjort</dt><dd class="dateOfPublication">2001-03-02</dd><dt class="journalNumber">Journalnummer</dt><dd class="journalNumber">2001-0227</dd><dt class="titleShort">Korttittel</dt><dd class="titleShort">Endringslov til strl. og strpl.</dd><dt class="title">Tittel</dt><dd class="title">Lov om endringer i straffeloven og straffeprosessloven (bruken av varetektsfengsling m.v.).</dd><dt class="miscInformation">Annet om dokumentet</dt><dd class="miscInformation">Ot.prp.nr.81 (1999–2000), Innst.O.nr.45 (2000–2001) og Besl.O.nr.62 (2000–2001). Odels- og lagtingsvedtak hhv. 9. og 20. februar 2001. Fremmet av Justis- og politidepartementet.</dd><dt class="refid">RefID</dt><dd class="refid">lov/2001-03-02-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven og straffeprosessloven (bruken av varetektsfengsling m.v.).<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2001-03-02-7" id="dokument"><h1>Lov om endringer i straffeloven og straffeprosessloven (bruken av varetektsfengsling m.v.).</h1><section class="section" data-name="kapI" id="kapittel-1" data-lovdata-URL="LTI/lov/2001-03-02-7/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Straffeloven 22. mai 1902 nr. 10 endres slik:</article> <article class="defaultP" margin-top="true">§ 59 skal lyde:</article><article class="legalP" id="kapittel-1-ledd-2">Det som er bestemt i § 58, gjelder også for den som før han ennå vet at han er mistenkt, så vidt mulig og i det vesentlige har forebygget eller gjenopprettet de skadelige følger av handlingen.</article><article class="legalP" id="kapittel-1-ledd-3">Har siktede avgitt en uforbeholden tilståelse, skal retten ta dette i betraktning ved straffutmålingen. Retten kan nedsette straffen under det for handlingen bestemte lavmål og til en mildere straffart.</article> <article class="defaultP" margin-top="true">§ 342 skal lyde:</article><article class="legalP" id="kapittel-1-ledd-4">Med bøter eller fengsel inntil 6 måneder eller begge deler straffes den som<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">etter å ha vært utvist av riket, uten tillatelse igjen innfinner seg her,</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">ved dom er forvist til eller fra bestemte deler av riket og som rettsstridig igjen oppholder seg på et sted der dette er forbudt for vedkommende, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">krenker forbud etter straffeprosessloven §§ 222 a eller 222 b.</article></article></li></ul><p class="leddfortsettelse">Fengsel inntil 2 år kan idømmes hvis han tidligere er straffet for en slik forseelse.</p></article><article class="legalP" id="kapittel-1-ledd-5">Medvirkning straffes på samme måte. Forsøk er straffbart.</article></section><section class="section" data-name="kapII" id="kapittel-2" data-lovdata-URL="LTI/lov/2001-03-02-7/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Straffeprosessloven 22. mai 1981 nr. 25 endres slik:</article> <article class="defaultP" margin-top="true">§ 172 første punktum skal lyde:</article><article class="legalP" id="kapittel-2-ledd-2">Når noen mistenkes for<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">en forbrytelse som kan medføre straff av fengsel i 10 år eller mer, eller forsøk på en slik forbrytelse, eller</article></article></li><li data-li-identifier="b)" data-name="b)"><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">en forbrytelse mot straffeloven § 228 annet ledd annet straffalternativ jf. § 232, § 229 annet straffalternativ jf. § 232, eller § 229 tredje straffalternativ,</article></article></li></ul><p class="leddfortsettelse">kan han pågripes såfremt det foreligger tilståelse eller andre forhold som i særlig grad styrker mistanken, selv om vilkårene i § 171 ikke er oppfylt.</p></article> <article class="defaultP" margin-top="true">§ 184 annet ledd nytt fjerde punktum skal lyde:</article><article class="legalP" id="kapittel-2-ledd-3">Det skal også gå frem av kjennelsen at fengslingen ikke er et uforholdsmessig inngrep.</article> <article class="defaultP" margin-top="true">§ 186 annet ledd nye fjerde og femte punktum skal lyde:</article><article class="legalP" id="kapittel-2-ledd-4">Kjennelsen skal angi på hvilken måte etterforskningen vil bli skadelidende om ikke den fengslede blir underlagt forbud eller kontroll etter bestemmelsen her. Det skal også gå frem av kjennelsen at bruken av forbud eller kontroll ikke er et uforholdsmessig inngrep.</article> <article class="defaultP" margin-top="true">§ 187 første ledd første punktum skal lyde:</article><article class="legalP" id="kapittel-2-ledd-5">Er siktede i varetektsfengsel når det avsies ubetinget dom på frihetsstraff eller kjennelse som forkaster en anke over en slik dom, kan han fortsatt holdes fengslet i inntil 4 uker etter avsigelse av dommen eller kjennelsen om ikke retten treffer annen bestemmelse.</article> <article class="defaultP" margin-top="true">§ 187 annet ledd annet og tredje punktum skal lyde:</article><article class="legalP" id="kapittel-2-ledd-6">Det samme gjelder når han får betinget dom eller bare blir ilagt straff av bot, samfunnstjeneste eller fengsel som er avsonet ved varetektsfengsel. Blir det på stedet avgitt erklæring om anke, eller om at det vil bli innstilt på anke, kan den rett som har avsagt dommen, når særlige grunner taler for det, ved kjennelse bestemme at siktede kan holdes fengslet i et bestemt tidsrom.</article> <article class="defaultP" margin-top="true">§ 216 d første ledd første til tredje punktum skal lyde:</article><article class="legalP" id="kapittel-2-ledd-7">Dersom det ved opphold er stor fare for at etterforskningen vil lide, kan ordre fra påtalemyndigheten tre istedenfor kjennelse av retten. Påtalemyndighetens beslutning skal snarest mulig, og senest innen 24 timer etter at kontrollen ble påbegynt, forelegges retten for godkjennelse. Ender fristen på et tidspunkt utenom rettens ordinære kontortid, forlenges fristen til retten åpner igjen.</article></section><section class="section" data-name="kapIII" id="kapittel-3" data-lovdata-URL="LTI/lov/2001-03-02-7/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft straks.</article></section></main></body></html>