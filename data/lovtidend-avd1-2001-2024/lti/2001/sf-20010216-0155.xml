<!DOCTYPE html><html lang="no"><head><title>Forskrift om selvangivelsesfritak for visse grupper skattytere.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-16-155</dd><dt class="dokid">DokumentID</dt><dd class="dokid">LTI/forskrift/2001-02-16-155</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-16 (fom inntektsåret 2000)</dd><dt class="changesToDocuments">Endrer</dt><dd class="changesToDocuments"><ul><li>forskrift/1983-12-30-1969</li><li>forskrift/1997-12-19-1423</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1980-06-13-24/§4-2</li><li>forskrift/1984-03-05-3450</li><li>forskrift/2001-02-05-116</li></ul></dd><dt class="dateOfPublication">Kunngjort</dt><dd class="dateOfPublication">2001-03-02</dd><dt class="journalNumber">Journalnummer</dt><dd class="journalNumber">2001-0205</dd><dt class="titleShort">Korttittel</dt><dd class="titleShort">Forskrift om selvangiv.fritak for visse grupper</dd><dt class="title">Tittel</dt><dd class="title">Forskrift om selvangivelsesfritak for visse grupper skattytere.</dd><dt class="miscInformation">Annet om dokumentet</dt><dd class="miscInformation">Fastsatt av Skattedirektoratet 16. februar 2001 med hjemmel i lov av 13. juni 1980 nr. 24 om ligningsforvaltning (ligningsloven) § 4-2 og delegeringsvedtak av 5. mars 1984 nr. 3450 og 5. februar 2001 nr. 116.</dd><dt class="refid">RefID</dt><dd class="refid">forskrift/2001-02-16-155</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om selvangivelsesfritak for visse grupper skattytere.<ul class="tocSubUl"><li>I<ul class="tocSubUl"><li>Kapittel 1. Selvangivelsesfritak for pensjonister<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Kapittel 2. Selvangivelsesfritak for sjømenn bosatt i utlandet<ul class="tocSubUl"><li>§ 5.</li></ul></li><li>Kapittel 3. Selvangivelsesfritak for utenlandske artister<ul class="tocSubUl"><li>§ 6.</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-16-155" id="dokument"><h1>Forskrift om selvangivelsesfritak for visse grupper skattytere.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-16-155/KAPITTEL_1"><h2 data-text-align="center">I</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2001-02-16-155/KAPITTEL_1-1"><h3>Kapittel 1. Selvangivelsesfritak for pensjonister</h3><article class="legalArticle" data-lovdata-URL="LTI/forskrift/2001-02-16-155/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" id="kapittel-1-kapittel-1-paragraf-1-ledd-1">Når en pensjonist eller dennes ektefelle ikke har større formue enn 50.000 kroner, bortfaller selvangivelsesplikten etter ligningsloven § 4-2 nr. 1 bokstav a, forutsatt at pensjonisten og ektefellen ikke har annen inntekt enn minstepensjon fra folketrygden med tillegg av:<ul class="defaultList"><li data-li-identifier="a." data-name="a."><article class="listArticle" id="kapittel-1-kapittel-1-paragraf-1-ledd-1-punkt-1"><article class="legalP" id="kapittel-1-kapittel-1-paragraf-1-ledd-1-punkt-1-ledd-1">Tilleggspensjon fra folketrygden, annen innenlandsk offentlig pensjon, trygd eller stønad og pensjon fra godkjent privat tjenestepensjonsordning, jf. skatteloven § 6-46.</article></article></li><li data-li-identifier="b." data-name="b."><article class="listArticle" id="kapittel-1-kapittel-1-paragraf-1-ledd-1-punkt-2"><article class="legalP" id="kapittel-1-kapittel-1-paragraf-1-ledd-1-punkt-2-ledd-1">Inntekt av egen prosentlignet bolig (herunder prosentlignet fritidsbolig).</article></article></li><li data-li-identifier="c." data-name="c."><article class="listArticle" id="kapittel-1-kapittel-1-paragraf-1-ledd-1-punkt-3"><article class="legalP" id="kapittel-1-kapittel-1-paragraf-1-ledd-1-punkt-3-ledd-1">Avkastning av sparekapital på innskuddskonti med inntil 5.000 kroner i klasse 1 og 10.000 kroner i klasse 2, forutsatt at banken, forsikringsselskapet mv. har plikt til å levere ligningsoppgaver etter forskrift av 22. desember 1992 nr. 1190 om levering av ligningsoppgaver over innskudd og lån i banker, forsikringsselskaper mv.</article></article></li></ul></article></article><article class="legalArticle" data-lovdata-URL="LTI/forskrift/2001-02-16-155/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>.</h4><article class="legalP" id="kapittel-1-kapittel-1-paragraf-2-ledd-1">Ved avgjørelsen av om pensjonistens og ektefellens bruttoformue overstiger grensen på 50.000 kroner ovenfor under § 1, medregnes ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-kapittel-1-paragraf-2-ledd-1-punkt-1"><article class="legalP" id="kapittel-1-kapittel-1-paragraf-2-ledd-1-punkt-1-ledd-1">Privat innbo og løsøre, i den utstrekning verdien av dette – sammen med verdien av privatbil og lystfartøy – ikke overstiger 100.000 kroner.</article></article></li><li data-li-identifier="b." data-name="b."><article class="listArticle" id="kapittel-1-kapittel-1-paragraf-2-ledd-1-punkt-2"><article class="legalP" id="kapittel-1-kapittel-1-paragraf-2-ledd-1-punkt-2-ledd-1">Verdi av prosentlignet bolig (herunder prosentlignet fritidsbolig), boliginnskudd samt grunneiendom som ikke gir inntekt, forutsatt at pensjonisten eller ektefellen har vært lignet for vedkommende formuespost det foregående år.</article></article></li></ul></article></article><article class="legalArticle" data-lovdata-URL="LTI/forskrift/2001-02-16-155/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>.</h4><article class="legalP" id="kapittel-1-kapittel-1-paragraf-3-ledd-1">Når særlige forhold taler for det kan ligningskontoret frita pensjonisten og ektefellen fra å levere selvangivelse dersom bruttoformuen ikke vesentlig overstiger grensebeløpet som nevnt i § 1, jf. § 2.</article></article><article class="legalArticle" data-lovdata-URL="LTI/forskrift/2001-02-16-155/§4" data-name="§4" id="kapittel-1-kapittel-1-paragraf-4"><h4 class="legalArticleHeader"><span class="legalArticleValue">§ 4</span>.</h4><article class="legalP" id="kapittel-1-kapittel-1-paragraf-4-ledd-1">Pensjonist som er fritatt for selvangivelsesplikt etter denne forskrift, må gi ligningskontoret særskilt opplysning om fradragsposter som ligningsmyndighetene ellers ikke har tilstrekkelig opplysninger om, men som skattyter krever at det skal tas hensyn til ved ligningen. Selvangivelsesfritaket gjelder inntil ligningskontoret bestemmer noe annet eller inntekts- og formuesforholdene endrer seg vesentlig.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2001-02-16-155/KAPITTEL_1-2"><h3>Kapittel 2. Selvangivelsesfritak for sjømenn bosatt i utlandet</h3><article class="legalArticle" data-lovdata-URL="LTI/forskrift/2001-02-16-155/§5" data-name="§5" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 5</span>.</h4><article class="legalP" id="kapittel-1-kapittel-2-paragraf-1-ledd-1">Personer, herunder norske statsborgere, bosatt i utlandet i tjeneste på norsk registrert fartøy, som bare har inntekt av arbeid om bord, har rett, men ikke plikt til å levere selvangivelse i medhold av ligningsloven § 4-2 nr. 1 bokstav a. Det samme gjelder for personer bosatt i Danmark, Finland, Island eller Sverige i tjeneste på utenlandsk registrert fartøy befraktet av norsk rederi på bareboat basis.</article><article class="legalP" id="kapittel-1-kapittel-2-paragraf-1-ledd-2">Norsk registrert fartøy omfatter skip og borefartøy registrert i Norsk ordinært Skipsregister og skip registrert i Norsk Internasjonalt Skipsregister.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2001-02-16-155/KAPITTEL_1-3"><h3>Kapittel 3. Selvangivelsesfritak for utenlandske artister</h3><article class="legalArticle" data-lovdata-URL="LTI/forskrift/2001-02-16-155/§6" data-name="§6" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 6</span>.</h4><article class="legalP" id="kapittel-1-kapittel-3-paragraf-1-ledd-1">Utenlandske artister som omfattes av lov av 13. desember 1996 nr. 87 om skatt på honorar til utenlandske artister mv. er fritatt fra å levere selvangivelse etter ligningsloven § 4-2 nr. 1 bokstav a.</article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2001-02-16-155/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks med virkning for levering av selvangivelse for inntektsåret 2000. Samtidig oppheves forskrift av 30. desember 1983 nr. 1969 om selvangivelsesfritak for pensjonister og forskrift av 19. desember 1997 nr. 1423 om selvangivelsesfritak for bestemte grupper av skattytere bosatt i utlandet.</article></section></main></body></html>