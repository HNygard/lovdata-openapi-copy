<!DOCTYPE html><html lang="no"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og overføringstariffer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-16-1394</dd><dt class="dokid">DokumentID</dt><dd class="dokid">LTI/forskrift/2001-10-16-1394</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§7-6</li><li>forskrift/1990-12-07-959/§7-1</li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="lastupdated">Rettet</dt><dd class="lastupdated">2001-12-20 (§ 1-3 er redigert noe)</dd><dt class="journalNumber">Journalnummer</dt><dd class="journalNumber">2001-1385</dd><dt class="titleShort">Korttittel</dt><dd class="titleShort">Endr. i forskrift om kontroll av nettvirksomhet</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og overføringstariffer.</dd><dt class="miscInformation">Annet om dokumentet</dt><dd class="miscInformation">Fastsatt av Norges vassdrags- og energidirektorat 16. oktober 2001 med hjemmel i forskrift av 7. desember 1990 nr. 959 om produksjon, omforming, overføring, omsetning og fordeling av energi m.m. § 7-1, og lov av 29. juni 1990 nr. 50 om produksjon, omforming, overføring, omsetning og fordeling av energi m.m. (energiloven) § 7-6.</dd><dt class="refid">RefID</dt><dd class="refid">forskrift/2001-10-16-1394</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og overføringstariffer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-16-1394" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og overføringstariffer.</h1><section class="section" data-name="kapI" id="kapittel-1" data-lovdata-URL="LTI/forskrift/2001-10-16-1394/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 11. mars 1999 nr. 302 om økonomisk og teknisk rapportering, inntektsramme for nettvirksomheten og overføringstariffer gjøres følgende endringer:</article> <article class="defaultP" margin-top="true">§ 1-3 følgende definisjoner skal lyde:</article><article class="defaultP"><i>Avkastning:</i> driftsresultat sett i forhold til avkastningsgrunnlaget. Driftsresultatet er gitt ved årlig inntektsramme for eget nett fratrukket kostnader i eget nett.</article><article class="defaultP"><i>Avkastningsgrunnlag:</i> gjennomsnittet av inngående og utgående saldo for investert nettkapital, tillagt 1 prosent for netto arbeidskapital. Investert nettkapital er gitt ved førstegangs historisk anskaffelseskostnad. Andel av felles driftsmidler er inkludert.</article><article class="defaultP"><i>Effektivitetskrav:</i> årlig reduksjon i årlig inntektsramme for eget nett og for fellesnett basert på det enkelte nettselskaps effektivitet og et generelt effektivitetskrav.</article><article class="defaultP"><i>Merinntekt:</i> positiv differanse mellom faktiske inntekter ved salg av nettjenester fratrukket årlig inntektsramme for eget nett, av innbetalt eiendomsskatt og kostnader ved eksternt kjøp av nettjenester.</article><article class="defaultP"><i>Mindreinntekt:</i> negativ differanse mellom faktiske inntekter ved salg av nettjenester fratrukket årlig inntektsramme for eget nett, innbetalt eiendomsskatt og kostnader ved eksternt kjøp av nettjenester.</article><article class="defaultP"><i>Reguleringsperiode:</i> periodisk gjennomgang av beregningsgrunnlaget for årlig inntektsramme for eget nett. Reguleringsperioden er minimum 5 år.</article> <article class="defaultP" margin-top="true">§ 1-3 definisjonen av Inntektsramme skal lyde:</article><article class="defaultP"><i>Årlig inntektsramme for eget nett:</i> den samlede årlige inntekten fra salg av nettjenester som NVE tillater et nettselskap å hente inn. Årlig inntektsramme for eget nett skal dekke kostnader i egen nettvirksomhet eksklusiv innbetalt eiendomsskatt og kjøp av nettjenester fra andre nett.</article> <article class="defaultP" margin-top="true">Overskriften i del IV skal lyde:</article> <article class="defaultP" margin-top="true"><i>Del IV. Inntekter for nettvirksomheten</i></article> <article class="defaultP" margin-top="true">Kapittel 7 og 8 skal lyde:</article> <article class="defaultP" margin-top="true"><i>Kapittel 7. Generelt om inntekter for nettvirksomheten</i></article> <article class="defaultP" margin-top="true"><strong>§ 7-1.</strong> <i>Årlig inntektsramme</i></article><article class="legalP" id="kapittel-1-ledd-2">Norges vassdrags- og energidirektorat fastsetter årlig inntektsramme for nettselskapets eget nett, jf. kapittel 8.</article><article class="legalP" id="kapittel-1-ledd-3">For fastsettelse av årlig inntektsramme for fellesnett gjelder særskilte bestemmelser, jf. kapittel 12.</article> <article class="defaultP" margin-top="true"><strong>§ 7-2.</strong> <i>Generelt om nettselskapets inntekter</i></article><article class="legalP" id="kapittel-1-ledd-4">Nettselskapet skal beregne tariffer og prissette nettjenestene slik at inntekten det enkelte år så langt som mulig ikke overstiger årlig inntektsramme for eget nett og kostnader som kan dekkes inn som et tillegg, jf. § 8-3 tredje ledd.</article><article class="legalP" id="kapittel-1-ledd-5">Nettselskapet kan ved beregningen ta hensyn til en forventet endring i konsumprisindeksen, og legge til grunn en forventet kraftpris for beregning av nettap. Nettselskapet kan årlig ta hensyn til forventet endring i rentenivået, jf. § 7-6.</article> <article class="defaultP" margin-top="true"><strong>§ 7-3.</strong> <i>Årlig inntektsramme for eget nett, avkastning og effektivitet</i></article><article class="legalP" id="kapittel-1-ledd-6">Årlig inntektsramme for eget nett fastsettes slik at inntekten over tid skal dekke kostnadene ved drift og avskrivning av nettet, samt gi en rimelig avkastning på investert kapital gitt effektiv drift, utnyttelse og utvikling av nettet.</article><article class="legalP" id="kapittel-1-ledd-7">Nettselskapets avkastning beregnes som driftsresultatet sett i forhold til avkastningsgrunnlaget. Driftsresultatet er gitt ved årlig inntektsramme for eget nett fratrukket samlede kostnader i eget nett, jf. § 7-4.</article><article class="legalP" id="kapittel-1-ledd-8">Når årlig inntektsramme for eget nett fastsettes, skal det tas hensyn til den generelle produktivitetsutviklingen og til nettselskapenes effektivitet, jf. § 8-2.</article><article class="legalP" id="kapittel-1-ledd-9">Uavhengig av effektivitet kan nettselskapet oppnå en avkastning på minimum 2% og maksimum 20%, målt som et aritmetisk gjennomsnitt over reguleringsperioden.</article> <article class="defaultP" margin-top="true"><strong>§ 7-4.</strong> <i>Kostnader som skal dekkes innenfor årlig inntektsramme</i></article><article class="legalP" id="kapittel-1-ledd-10">Nettselskapets årlige kostnader i nettvirksomheten inkludert avkastning på total investert kapital må dekkes innenfor årlig inntektsramme for eget nett, herunder følgende kostnader knyttet til overføring av kraft:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">drift, vedlikehold og investering i nettanlegg</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">tariffering</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">måling, avregning og kundehåndtering</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">tilsyn og sikkerhet</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-5"><article class="legalP" id="kapittel-1-ledd-10-punkt-5-ledd-1">driftskoordinering</article></article></li><li data-li-identifier="f)" data-name="f)"><article class="listArticle" id="kapittel-1-ledd-10-punkt-6"><article class="legalP" id="kapittel-1-ledd-10-punkt-6-ledd-1">pålagte beredskapstiltak</article></article></li><li data-li-identifier="g)" data-name="g)"><article class="listArticle" id="kapittel-1-ledd-10-punkt-7"><article class="legalP" id="kapittel-1-ledd-10-punkt-7-ledd-1">pålagt kraftsystemplanlegging</article></article></li><li data-li-identifier="h)" data-name="h)"><article class="listArticle" id="kapittel-1-ledd-10-punkt-8"><article class="legalP" id="kapittel-1-ledd-10-punkt-8-ledd-1">øvrige driftskostnader</article></article></li><li data-li-identifier="i)" data-name="i)"><article class="listArticle" id="kapittel-1-ledd-10-punkt-9"><article class="legalP" id="kapittel-1-ledd-10-punkt-9-ledd-1">kapitalkostnader; avskrivninger, nedskrivninger og avkastning på total investert kapital</article></article></li><li data-li-identifier="j)" data-name="j)"><article class="listArticle" id="kapittel-1-ledd-10-punkt-10"><article class="legalP" id="kapittel-1-ledd-10-punkt-10-ledd-1">nettap</article></article></li><li data-li-identifier="k)" data-name="k)"><article class="listArticle" id="kapittel-1-ledd-10-punkt-11"><article class="legalP" id="kapittel-1-ledd-10-punkt-11-ledd-1">systemtjenester og spesialregulering, mv.</article></article></li><li data-li-identifier="l)" data-name="l)"><article class="listArticle" id="kapittel-1-ledd-10-punkt-12"><article class="legalP" id="kapittel-1-ledd-10-punkt-12-ledd-1">inntektsskatt.</article></article></li></ul></article> <article class="defaultP" margin-top="true"><strong>§ 7-5.</strong> <i>Fordeling av årlig inntektsramme for eget nett på nettnivåer</i></article><article class="legalP" id="kapittel-1-ledd-11">Nettselskapet plikter å se til at fordelingen av årlig inntektsramme for eget nett på sentral-, regional- og distribusjonsnett skjer etter objektive og ikke-diskriminerende kriterier. Nettselskapet skal kunne dokumentere fordelingen.</article> <article class="defaultP" margin-top="true"><strong>§ 7-6.</strong> <i>Referanserente og risikopremie</i></article><article class="legalP" id="kapittel-1-ledd-12">Norges vassdrags- og energidirektorat fastsetter årlig en referanserente. Referanserenten fremkommer som langsiktig, risikofri rente tillagt en risikopremie. Den langsiktige risikofrie renten er representert ved statsobligasjonsrenten slik denne fremkommer i Finansdepartementets årlige vedtak om rentesatser for beskatning av kraftforetak. Den årlige risikopremien utgjør 2 prosentpoeng.</article> <article class="defaultP" margin-top="true"><i>Kapittel 8. Periodiske fastsettelser av inngangsverdier og effektivitetskrav og årlige fastsettelse av inntektsrammer</i></article> <article class="defaultP" margin-top="true"><strong>§ 8-1.</strong> <i>Inngangsverdier og fastsettelse av inntektsrammen</i></article><article class="legalP" id="kapittel-1-ledd-13">Norges vassdrags- og energidirektorat fastsetter ved enkeltvedtak før inngangen til en ny reguleringsperiode konsesjonærens inngangsverdier basert på følgende innrapporterte verdier:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">inflasjonsjusterte gjennomsnittlige drifts- og vedlikeholdskostnader for de årene som Norges vassdrags- og energidirektorat bestemmer</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">inflasjonsjusterte avskrivninger på investert nettkapital i det året som Norges vassdrags- og energidirektorat fastsetter</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">inflasjonsjustert avkastningsgrunnlag per 31. desember i det året som Norges vassdrags- og energidirektorat bestemmer</article></article></li><li data-li-identifier="d)" data-name="d)"><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">gjennomsnittlig nettap i MWh for de årene som Norges vassdrags- og energidirektorat bestemmer.</article></article></li></ul></article><article class="legalP" id="kapittel-1-ledd-14">Ved fastsettelsen av inngangsverdiene kan Norges vassdrags- og energidirektorat i særlige tilfeller foreta korrigeringer i forhold til de innrapporterte verdiene i regnskapene.</article><article class="legalP" id="kapittel-1-ledd-15">Inngangsverdiene blir lagt til grunn ved beregningen av årlig inntektsramme gjennom hele perioden, jf. § 8-3.</article> <article class="defaultP" margin-top="true"><strong>§ 8-2.</strong> <i>Effektivitetskrav</i></article><article class="legalP" id="kapittel-1-ledd-16">Norges vassdrags- og energidirektorat fastsetter ved enkeltvedtak ved inngangen til en ny reguleringsperiode de effektivitetskrav som gjelder ved beregningen av den årlige inntektsrammen gjennom perioden, jf. § 8-3. Effektivitetskravet består av følgende komponenter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">et generelt effektivitetskrav på 1,5 prosent gjeldende for samtlige konsesjonærer.</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">et individuelt effektivitetskrav som differensieres mellom nettselskapene på grunnlag av sammenlignende effektivitetsanalyser eller individuelle vurderinger.</article></article></li></ul></article> <article class="defaultP" margin-top="true"><strong>§ 8-3.</strong> <i>Fastsettelse av årlig inntektsramme for eget nett</i></article><article class="legalP" id="kapittel-1-ledd-17">Norges vassdrags- og energidirektorat fastsetter ved enkeltvedtak årlig inntektsramme for konsesjonærens eget nett etter utgangen av det enkelte år.</article><article class="legalP" id="kapittel-1-ledd-18">Årlig inntektsramme for eget nett fastsettes på bakgrunn av inngangsverdiene, jf. § 8-1 første ledd, fratrukket effektivitetskrav, jf. § 8-2, med årlig;<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">inflasjonsjustering av verdiene i § 8-1 første ledd bokstavene a og b,</article></article></li><li data-li-identifier="b)" data-name="b)"><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">beregning av avkastning på bakgrunn av referanserenten, jf. § 7-6 og inflasjonsjustert avkastingsgrunnlag, jf. § 8-1 første ledd bokstav c,</article></article></li><li data-li-identifier="c)" data-name="c)"><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">beregning av nettap i kroner på bakgrunn av verdien i § 8-1 første ledd bokstav d og faktisk markedspris på kraft, og</article></article></li><li data-li-identifier="d)" data-name="d)"><article class="listArticle" id="kapittel-1-ledd-18-punkt-4"><article class="legalP" id="kapittel-1-ledd-18-punkt-4-ledd-1">tillegg for kostnader ved nyinvesteringer etter § 8-4.</article></article></li></ul></article><article class="legalP" id="kapittel-1-ledd-19">Kostnader ved kjøp av nettjenester fra andre nettselskaper, kostnader ved leie av andre nettselskapers anlegg og innbetalt eiendomsskatt kan dekkes inn som et tillegg til årlig inntektsramme for eget nett.</article> <article class="defaultP" margin-top="true"><strong>§ 8-4.</strong> <i>Årlig tillegg for nyinvesteringer</i></article><article class="legalP" id="kapittel-1-ledd-20">Norges vassdrags- og energidirektorat fastsetter ved enkeltvedtak etter utløpet av det enkelte år et tillegg i inntektsrammen for å ta hensyn til nyinvesteringer. Tillegget fastsettes på bakgrunn av en eller flere nøytrale parametere.</article> <article class="defaultP" margin-top="true"><strong>§ 8-5.</strong> <i>Endring av årlig inntektsramme for eget nett som følge av statlige pålegg og andre særlige grunner</i></article><article class="legalP" id="kapittel-1-ledd-21">Dersom statlige myndigheter pålegger tiltak som medfører kostnader ut over det som med rimelighet må påregnes dekket innenfor årlig inntektsramme for eget nett, kan Norges vassdrags- og energidirektorat ved enkeltvedtak vedta en endring i fastsettelsen av årlig inntektsramme for eget nett.</article><article class="legalP" id="kapittel-1-ledd-22">Norges vassdrags- og energidirektorat kan etter søknad fra konsesjonær eller på eget tiltak vedta en endring av årlig inntektsramme for eget nett dersom særlige grunner tilsier det.</article> <article class="defaultP" margin-top="true"><strong>§ 8-6.</strong> <i>Håndtering av mer- eller mindreinntekt</i></article><article class="legalP" id="kapittel-1-ledd-23">Nettselskapet skal håndtere merinntekt og mindreinntekt slik at saldo over tid går mot null. Mer- eller mindreinntekt skal beregnes for sentral-, regional- og distribusjonsnett. Merinntekt skal tilbakeføres kundene, mens mindreinntekt kan hentes inn fra kundene.</article><article class="legalP" id="kapittel-1-ledd-24">Ved håndteringen av merinntekt og mindreinntekt som oppstår som følge av KILE, jf. kapittel 9, skal det tas hensyn til hvordan faktisk KILE-beløp kan påregnes å utvikle seg over tid i forhold til forventet KILE-beløp. Nettselskapet skal rapportere særskilt merinntekt og mindreinntekt som oppstår i forbindelse med KILE.</article><article class="legalP" id="kapittel-1-ledd-25">Håndtering av mer- eller mindreinntekt overfor kundene skal skje ved en justering av tariffer og priser ved salg av nettjenester. Ved beregning av neste års tariffer skal det tas hensyn til den antatte saldo for mer- eller mindreinntekt med sikte på å redusere denne saldoen. Merinntekt skal renteberegnes årlig mens mindreinntekt kan renteberegnes årlig. Beløpet som skal renteberegnes er gjennomsnittet av inngående og utgående saldo for mer- eller mindreinntekt. Langsiktig, risikofri rente, jf. § 7-6, skal benyttes som rentesats. For mindreinntekt kan en lavere rentesats benyttes.</article><article class="legalP" id="kapittel-1-ledd-26">Dersom utgående saldo for merinntekt er høyere enn inngående saldo for merinntekt, skal det beregnes rentesrente av inngående saldo for merinntekt. Dersom utgående saldo for merinntekt er mindre enn inngående saldo for merinntekt, skal det beregnes rentesrente av utgående saldo for merinntekt. Langsiktig, risikofri rente, jf. § 7-6, skal benyttes som rentesats.</article><article class="legalP" id="kapittel-1-ledd-27">Norges vassdrags- og energidirektorat fastsetter årlig nettselskapets mer- eller mindreinntekt ved enkeltvedtak.</article><article class="legalP" id="kapittel-1-ledd-28">Norges vassdrags- og energidirektorat fastsetter etter utløpet av hver reguleringsperiode mer- eller mindreavkastning. Eventuell meravkastning eller mindreavkastning håndteres på samme måte som mer- eller mindreinntekt.</article> <article class="defaultP" margin-top="true"><strong>§ 8-7.</strong> <i>Periodiske revurderinger av inntektsrammene</i></article><article class="legalP" id="kapittel-1-ledd-29">Norges vassdrags- og energidirektorat fastsetter tidligst hvert 5. år nytt beregningsgrunnlag for nettselskapenes årlige inntektsramme for eget nett. Nye inngangsverdier fastsettes ved enkeltvedtak på grunnlag av nettselskapenes avkastning, effektivitet og nødvendige kostnader. Nye inngangsverdier er grunnlaget for årlig oppdatering i neste periode, jf. § 8-3.</article><article class="legalP" id="kapittel-1-ledd-30">Ved fastsettelse av nye inngangsverdier tillegges følgende faktorer vekt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-30-punkt-1"><article class="legalP" id="kapittel-1-ledd-30-punkt-1-ledd-1">utvikling i nettselskapets effektivitet</article></article></li><li data-li-identifier="b)" data-name="b)"><article class="listArticle" id="kapittel-1-ledd-30-punkt-2"><article class="legalP" id="kapittel-1-ledd-30-punkt-2-ledd-1">utvikling i nettselskapets kostnadsnivå</article></article></li><li data-li-identifier="c)" data-name="c)"><article class="listArticle" id="kapittel-1-ledd-30-punkt-3"><article class="legalP" id="kapittel-1-ledd-30-punkt-3-ledd-1">utvikling i nettselskapets avkastning</article></article></li><li data-li-identifier="d)" data-name="d)"><article class="listArticle" id="kapittel-1-ledd-30-punkt-4"><article class="legalP" id="kapittel-1-ledd-30-punkt-4-ledd-1">utvikling i leveringskvaliteten</article></article></li><li data-li-identifier="e)" data-name="e)"><article class="listArticle" id="kapittel-1-ledd-30-punkt-5"><article class="legalP" id="kapittel-1-ledd-30-punkt-5-ledd-1">nettselskapets arbeid med tilsyn og sikkerhet</article></article></li><li data-li-identifier="f)" data-name="f)"><article class="listArticle" id="kapittel-1-ledd-30-punkt-6"><article class="legalP" id="kapittel-1-ledd-30-punkt-6-ledd-1">utvikling i realisert økning i levert energi</article></article></li><li data-li-identifier="g)" data-name="g)"><article class="listArticle" id="kapittel-1-ledd-30-punkt-7"><article class="legalP" id="kapittel-1-ledd-30-punkt-7-ledd-1">utvikling i referanserenten</article></article></li><li data-li-identifier="h)" data-name="h)"><article class="listArticle" id="kapittel-1-ledd-30-punkt-8"><article class="legalP" id="kapittel-1-ledd-30-punkt-8-ledd-1">utvikling i investeringer</article></article></li><li data-li-identifier="i)" data-name="i)"><article class="listArticle" id="kapittel-1-ledd-30-punkt-9"><article class="legalP" id="kapittel-1-ledd-30-punkt-9-ledd-1">øvrige relevante faktorer.</article></article></li></ul></article><article class="legalP" id="kapittel-1-ledd-31">Nettselskaper som har hatt en bedre produktivitetsutvikling enn det effektivitetskravet i foregående periode la opp til, og der produktivitetsforbedringen er reell, vil ved inngangen til ny reguleringsperiode få fastsatt en inntektsramme som er høyere enn det kostnader og avkastning i henhold til referanserenten skulle tilsi.</article> <article class="defaultP" margin-top="true">Kapittel 10 og 11 skal lyde:</article> <article class="defaultP" margin-top="true"><i>Kapittel 10. Omfordeling av årlige inntektsrammer i eget nett</i></article> <article class="defaultP" margin-top="true"><strong>§ 10-1.</strong> <i>Adgang til å forhandle om omfordeling av inntektsrammer</i></article><article class="legalP" id="kapittel-1-ledd-32">Nettselskapene kan forhandle om omfordeling av inntektsrammene seg i mellom, under forutsetning av at nettselskapenes samlede årlige inntektsramme ikke øker. Norges vassdrags- og energidirektorat skal innen tre uker etter at nettselskapene er blitt enige om en omfordeling av inntektsrammene, underrettes skriftlig. Norges vassdrags- og energidirektorat endrer inngangsverdiene og fastsetter årlig inntektsramme ved enkeltvedtak med virkning fra det år partene blir enige om.</article> <article class="defaultP" margin-top="true"><strong>§ 10-2.</strong> <i>Overdragelse av nettanlegg</i></article><article class="legalP" id="kapittel-1-ledd-33">Dersom kjøper eller selger ved overdragelse av eksisterende nettanlegg blir enige om en endring av årlig inntektsramme for eget nett, skal Norges vassdrags- og energidirektorat orienteres skriftlig om de økonomiske konsekvenser for inntektsrammene senest tre uker etter at konsesjon i henhold til energilovens kapittel 3 er meddelt.</article><article class="legalP" id="kapittel-1-ledd-34">Orienteringen skal være signert av avtalepartene og være vedlagt en oversikt over endringer i avtalepartenes inngangsverdier og årlige inntektsramme for eget nett og de kostnader som ligger til grunn for disse, jf. § 8-1 til § 8-3.</article><article class="legalP" id="kapittel-1-ledd-35">På grunnlag av orienteringen fastsetter Norges vassdrags- og energidirektorat ved enkeltvedtak nye inngangsverdier og årlig inntektsramme for eget nett for kjøper og selger med virkning fra det år partene blir enige om. Partenes samlede årlige inntektsramme for eget nett endres ikke som følge av overdragelsen.</article> <article class="defaultP" margin-top="true"><strong>§ 10-3.</strong> <i>Endring av bokført verdi ved overdragelse av nettanlegg</i></article><article class="legalP" id="kapittel-1-ledd-36">Ved omfordeling av inntektsramme etter § 10-2, skal avtalepartenes bokførte kapital justeres med driftsmiddelets bokførte verdi. Eventuell gevinst eller tap, dvs. differansen mellom salgspris og driftsmiddelets bokførte verdi, påvirker ikke nettselskapets årlige inntektsramme for eget nett.</article> <article class="defaultP" margin-top="true"><strong>§ 10-4.</strong> <i>Oppkjøp og sammenslåing</i></article><article class="legalP" id="kapittel-1-ledd-37">Ved oppkjøp eller sammenslåing legges summen av de årlige inntektsrammene for de nettselskapene som er involvert til grunn for beregning av ny årlig inntektsramme. Oppkjøp eller sammenslåinger skal ikke medføre at den samlede årlige inntektsrammen øker.</article><article class="legalP" id="kapittel-1-ledd-38">Norges vassdrags- og energidirektorat skal informeres skriftlig om konsekvensene for inngangsverdiene og de årlige inntektsrammene av både kjøper og selger, senest tre uker etter at de nødvendige tillatelser fra myndighetene er gitt.</article><article class="legalP" id="kapittel-1-ledd-39">På grunnlag av den skriftlige orienteringen fastsetter Norges vassdrags- og energidirektorat ved enkeltvedtak nye inngangsverdier og årlige inntektsrammer for avtalepartene med virkning fra det år partene blir enige om.</article> <article class="defaultP" margin-top="true"><i>Kapittel 11. Årlig inntektsramme for systemansvarlige</i></article> <article class="defaultP" margin-top="true"><strong>§ 11-1.</strong> <i>Generelt om den økonomiske reguleringen av systemansvarlig</i></article><article class="legalP" id="kapittel-1-ledd-40">Den som er tildelt oppgaven som systemansvarlig for det norske kraftsystemet, reguleres med en samlet inntektsramme som inkluderer både kostnader knyttet til egne nettanlegg og kostnader knyttet til utøvelsen av systemansvaret.</article> <article class="defaultP" margin-top="true"><strong>§ 11-2.</strong> <i>Samlet årlig inntektsramme</i></article><article class="legalP" id="kapittel-1-ledd-41">Samlet årlig inntektsramme for systemansvarlig fastsettes inntil videre med utgangspunkt i forskrift om økonomisk og teknisk rapportering, inntektsramme for nettvirksomheten og overføringstariffer av 11. mars 1999 nr. 302, slik den forelå per 13. desember 2000.</article> <article class="defaultP" margin-top="true">§ 12-1, § 12-2 og § 12-3 skal lyde:</article> <article class="defaultP" margin-top="true"><strong>§ 12-1.</strong> <i>Generelt om fellesnett</i></article><article class="legalP" id="kapittel-1-ledd-42">Etableringen av fellesnett skal ikke medføre at den samlede årlige inntektsrammen for egne nett for de involverte nettselskaper øker.</article> <article class="defaultP" margin-top="true"><strong>§ 12-2.</strong> <i>Operatørens ansvar</i></article><article class="legalP" id="kapittel-1-ledd-43">Operatør er ansvarlig for tariffering av nettjenestene, jf. § 7-1. Operatør skal avregne kostnadene ved eksternt kjøp av nettjenester og nettap.</article><article class="legalP" id="kapittel-1-ledd-44">Operatør er ansvarlig for å få etablert en ramme for nettap i MWh for nettområdet.</article> <article class="defaultP" margin-top="true"><strong>§ 12-3.</strong> <i>Årlig inntektsramme for fellesnett</i></article><article class="legalP" id="kapittel-1-ledd-45">Ved etablering av fellesnett påvirkes nettselskapets årlige inntektsramme for eget nett ved at nettap knyttet til de nettanlegg som inngår i fellesnettet overføres til operatør.</article><article class="legalP" id="kapittel-1-ledd-46">Nettselskapene skal i samråd med operatør avgjøre nettapets størrelse i MWh som skal overføres til operatør. Norges vassdrags- og energidirektorat skal orienteres senest innen tre uker fra det tidspunkt dette er besluttet.</article><article class="legalP" id="kapittel-1-ledd-47">På grunnlag av orienteringen fastsetter NVE en inntektsramme med tilhørende effektivitetskrav for fellesnettet.</article><article class="legalP" id="kapittel-1-ledd-48">Nettselskapet skal overfor operatør av fellesnettet kunne dokumentere og redegjøre for den andelen av årlig inntektsramme for eget nett som skal betales av operatør. Denne andelen av årlig inntektsramme for eget nett skal være utarbeidet på grunnlag av objektive, dokumenterbare og ikke-diskriminerende kriterier. Operatør kan kreve beregningsgrunnlaget attestert av revisor.</article><article class="legalP" id="kapittel-1-ledd-49">Norges vassdrags- og energidirektorat foretar gjennom enkeltvedtak nødvendige endringer i årlig inntektsramme for fellesnett, og årlig inntektsramme for eget nett for henholdsvis operatør og øvrige nettselskaper.</article><article class="legalP" id="kapittel-1-ledd-50">For mer- eller mindreinntekt som oppstår i operatørens regnskap gjelder § 8-6 tilsvarende. Mer- eller mindreinntekten skal håndteres av operatøren.</article><article class="legalP" id="kapittel-1-ledd-51">Dersom operatørens kostnader overstiger de kostnader som er forutsatt dekket innenfor operatørens inntektsramme, skal disse merkostnadene dekkes av de deltagende nettselskaper.</article><article class="legalP" id="kapittel-1-ledd-52">Norges vassdrags- og energidirektorat avgjør ved enkeltvedtak om og når operatørens årlige inntektsramme for fellesnett kan utvides til å omfatte andre kostnader.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-10-16-1394/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra 1. januar 2002.</article></section></main></body></html>