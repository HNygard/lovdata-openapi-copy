<!DOCTYPE html><html lang="no"><head><title>Forskrift om endring i forskrift om produksjon, omforming, overføring, omsetning og fordeling av energi.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1456</dd><dt class="dokid">DokumentID</dt><dd class="dokid">LTI/forskrift/2001-12-14-1456</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-07-959</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§7-6</li></ul></dd><dt class="dateOfPublication">Kunngjort</dt><dd class="dateOfPublication">2001-12-20</dd><dt class="journalNumber">Journalnummer</dt><dd class="journalNumber">2001-1398</dd><dt class="titleShort">Korttittel</dt><dd class="titleShort">Endr. i energiforskriften</dd><dt class="title">Tittel</dt><dd class="title">Forskrift om endring i forskrift om produksjon, omforming, overføring, omsetning og fordeling av energi.</dd><dt class="miscInformation">Annet om dokumentet</dt><dd class="miscInformation">Fastsatt av Olje- og energidepartementet 14. desember 2001 med hjemmel i lov av 29. juni 1990 nr. 50 om produksjon, omforming, overføring, omsetning og fordeling av energi m.m. (energiloven) § 7-6.</dd><dt class="refid">RefID</dt><dd class="refid">forskrift/2001-12-14-1456</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjon, omforming, overføring, omsetning og fordeling av energi.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-14-1456" id="dokument"><h1>Forskrift om endring i forskrift om produksjon, omforming, overføring, omsetning og fordeling av energi.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-14-1456/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 7. desember 1990 nr. 959 om produksjon, omforming, overføring, omsetning og fordeling av energi gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om produksjon, omforming, overføring, omsetning, fordeling og bruk av energi m.m. (energilovforskriften)</i></article> <article class="defaultP" margin-top="true">Kapitlene 1 og 2 skal lyde:</article> <article class="defaultP" margin-top="true"><i>Kapittel 1. Alminnelige bestemmelser</i></article> <article class="defaultP" margin-top="true"><strong>§ 1-1.</strong> <i>Virkeområde</i></article><article class="legalP" id="kapittel-1-ledd-2">Forskriften kommer til anvendelse ved planlegging, bygging og drift av anlegg for produksjon, omforming, overføring og fordeling av elektrisk energi, varmeenergi produsert i fjernvarme- og fjernkjøleanlegg, samt ved omsetning av elektrisk energi.</article> <article class="defaultP" margin-top="true"><strong>§ 1-2.</strong> <i>Formål</i></article><article class="legalP" id="kapittel-1-ledd-3">Forskriften skal sikre at produksjon, omforming, overføring, omsetning, fordeling og bruk av energi foregår på en samfunnsmessig rasjonell måte, herunder skal det tas hensyn til allmenne og private interesser som blir berørt.</article> <article class="defaultP" margin-top="true"><i>Kapittel 2. Saksbehandling</i></article> <article class="defaultP" margin-top="true"><strong>§ 2-1.</strong> <i>Søknad</i></article><article class="legalP" id="kapittel-1-ledd-4">Søknad om konsesjon må oppfylle de krav som stilles i energiloven § 2-1, samt øvrige krav som følger av denne forskriften.</article> <article class="defaultP" margin-top="true"><strong>§ 2-2.</strong> <i>Tildeling av konsesjon</i></article><article class="legalP" id="kapittel-1-ledd-5">Tildeling av konsesjoner etter energiloven skal skje på grunnlag av objektive, transparente og ikke-diskriminerende kriterier.</article> <article class="defaultP" margin-top="true">Overskriften til kapittel 3 skal lyde:</article> <article class="defaultP" margin-top="true"><i>Kapittel 3. Elektriske anlegg</i></article> <article class="defaultP" margin-top="true">§ 3-2, § 3-3 og § 3-4 skal lyde:</article> <article class="defaultP" margin-top="true"><strong>§ 3-2.</strong> <i>Innholdet i søknader om konsesjon for elektriske anlegg</i></article><article class="legalP" id="kapittel-1-ledd-6">Søknad om konsesjon for elektriske anlegg skal så langt det passer omfatte følgende punkter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">beskrivelse av søkeren og dennes virksomhet</article></article></li><li data-li-identifier="b)" data-name="b)"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">teknisk og økonomisk beskrivelse av anlegget, herunder den fysiske utførelse av anlegget og eventuelle hjelpeanlegg som veier mv.</article></article></li><li data-li-identifier="c)" data-name="c)"><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">anleggets innpassing i energiplan</article></article></li><li data-li-identifier="d)" data-name="d)"><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">planlagt tidspunkt for påbegynnelse og fullførelse av anlegget</article></article></li><li data-li-identifier="e)" data-name="e)"><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">redegjørelse for den landskapsmessige tilpassing med nødvendig tegnings- og kartunderlag</article></article></li><li data-li-identifier="f)" data-name="f)"><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">innvirkning på allmenne interesser og mulige avbøtende tiltak</article></article></li><li data-li-identifier="g)" data-name="g)"><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">resultat av eventuelle konsekvensutredninger</article></article></li><li data-li-identifier="h)" data-name="h)"><article class="listArticle" id="kapittel-1-ledd-6-punkt-8"><article class="legalP" id="kapittel-1-ledd-6-punkt-8-ledd-1">innvirkning på private interesser, herunder grunneieres og andre rettighetshaveres interesser</article></article></li><li data-li-identifier="i)" data-name="i)"><article class="listArticle" id="kapittel-1-ledd-6-punkt-9"><article class="legalP" id="kapittel-1-ledd-6-punkt-9-ledd-1">behov for tillatelser etter annen lov, herunder forholdet til kommunale planer hjemlet i plan- og bygningsloven.</article></article></li></ul></article> <article class="defaultP" margin-top="true"><strong>§ 3-3.</strong> <i>Områdekonsesjon</i></article><article class="legalP" id="kapittel-1-ledd-7">Områdekonsesjon kan gis for bygging og drift av fordelingsanlegg med nominell spenning opp til og med 22 kV.</article><article class="legalP" id="kapittel-1-ledd-8">Områdekonsesjon kan også gis for kablede anlegg og utvidelser i bestående transformator- og koplingsstasjoner, med nominell spenning opp til og med 132 kV, forutsatt at disse ligger innenfor et avgrenset område med et betydelig bymessig preg.</article> <article class="defaultP" margin-top="true"><strong>§ 3-4.</strong> <i>Vilkår for konsesjon på elektriske anlegg</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-8-punkt-1"><span class="miscHeadline"><i>Drift og vedlikehold</i></span><article class="legalP" id="kapittel-1-ledd-8-punkt-1-ledd-1">Konsesjonæren plikter til enhver tid å holde anlegget i tilfredsstillende driftssikker stand, herunder sørge for vedlikehold og modernisering som sikrer en tilfredsstillende leveringskvalitet.</article></article></li><li data-li-identifier="b)" data-name="b)"><article class="listArticle" id="kapittel-1-ledd-8-punkt-2"><span class="miscHeadline"><i>Miljø og landskap</i></span><article class="legalP" id="kapittel-1-ledd-8-punkt-2-ledd-1">Konsesjonæren plikter ved planlegging, utførelse og drift av anlegget å sørge for at allmennheten påføres minst mulig miljø- og landskapsmessige ulemper i den grad det kan skje uten urimelige kostnader eller ulemper for konsesjonæren.</article></article></li><li data-li-identifier="c)" data-name="c)"><article class="listArticle" id="kapittel-1-ledd-8-punkt-3"><span class="miscHeadline"><i>Beredskap</i></span><article class="legalP" id="kapittel-1-ledd-8-punkt-3-ledd-1">Konsesjonæren plikter ved planlegging, utførelse og drift av anlegget å sørge for at det tas beredskapsmessige hensyn.</article></article></li><li data-li-identifier="d)" data-name="d)"><article class="listArticle" id="kapittel-1-ledd-8-punkt-4"><span class="miscHeadline"><i>Nedleggelse og rydding av anlegg</i></span><article class="legalP" id="kapittel-1-ledd-8-punkt-4-ledd-1">Ved nedleggelse plikter den tidligere konsesjonæren å fjerne det nedlagte anlegg og så langt det er mulig føre landskapet tilbake til naturlig tilstand.</article><article class="legalP" id="kapittel-1-ledd-8-punkt-4-ledd-2">Norges vassdrags- og energidirektorat kan sette frist for arbeidet og treffe bestemmelser med hensyn til tilbakeføringen.</article></article></li></ul></article> <article class="defaultP" margin-top="true">§ 3-5, § 3-6 og § 3-7 oppheves.</article> <article class="defaultP" margin-top="true">Kapittel 4 skal lyde:</article> <article class="defaultP" margin-top="true"><i>Kapittel 4. Omsetning av elektrisk energi</i></article> <article class="defaultP" margin-top="true"><strong>§ 4-1.</strong> <i>Formålet med omsetningskonsesjon</i></article><article class="legalP" id="kapittel-1-ledd-9">Konsesjonsordningen for omsetning av elektrisk energi har som formål å sikre en samfunnsmessig rasjonell kraftomsetning og nettvirksomhet gjennom å legge til rette for et effektivt kraftmarked og en effektiv drift, utnyttelse og utvikling av elektrisitetsnettet. Det skal tas hensyn til allmenne og private interesser som blir berørt.</article> <article class="defaultP" margin-top="true"><strong>§ 4-2.</strong> <i>Virkeområdet for omsetningskonsesjon</i></article><article class="legalP" id="kapittel-1-ledd-10">Konsesjonsordningen omfatter alle former for leveranse av elektrisk energi.</article><article class="legalP" id="kapittel-1-ledd-11">Enheter som omsetter elektrisk energi eller som kan stå i en eller annen form for monopolsituasjon, må ha omsetningskonsesjon. Dette gjelder blant annet enheter som eier eller driver fordelings- eller overføringsnett.</article><article class="legalP" id="kapittel-1-ledd-12">Enheter hvor den konsesjonspliktige virksomhet er av begrenset omfang, kan meddeles konsesjon på forenklede vilkår.</article><article class="legalP" id="kapittel-1-ledd-13">Unntatt fra konsesjonsplikt er:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">gårds- og grendeverk som ikke har høyspenningsanlegg</article></article></li><li data-li-identifier="b)" data-name="b)"><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">videreformidling av elektrisk energi i forbindelse med utleie eller administrasjon av hele eller deler av bygninger eller anlegg til bolig eller næringsvirksomhet</article></article></li><li data-li-identifier="c)" data-name="c)"><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">kommuner og fylkeskommuner for den del av virksomheten som består av uttak av konsesjonskraft og videresalg av slik kraft til energiverk og andre der kommunen eller fylkeskommunen har eierandeler, alt innenfor de rammer som fremgår av vassdragsreguleringsloven og industrikonsesjonsloven</article></article></li><li data-li-identifier="d)" data-name="d)"><article class="listArticle" id="kapittel-1-ledd-13-punkt-4"><article class="legalP" id="kapittel-1-ledd-13-punkt-4-ledd-1">tilfeller hvor konsesjonsplikt må anses åpenbart unødvendig.</article></article></li></ul></article><article class="legalP" id="kapittel-1-ledd-14">Ved tvil om konsesjonsplikt treffes avgjørelsen av Norges vassdrags- og energidirektorat.</article> <article class="defaultP" margin-top="true"><strong>§ 4-3.</strong> <i>Innholdet i søknader om omsetningskonsesjon</i></article><article class="legalP" id="kapittel-1-ledd-15">Søknad om konsesjon for omsetning av elektrisk energi skal sendes Norges vassdrags- og energidirektorat og gi dokumenterte opplysninger om:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">søkers navn og virksomhet</article></article></li><li data-li-identifier="b)" data-name="b)"><article class="listArticle" id="kapittel-1-ledd-15-punkt-2"><article class="legalP" id="kapittel-1-ledd-15-punkt-2-ledd-1">søkers organisasjon og eierforhold</article></article></li><li data-li-identifier="c)" data-name="c)"><article class="listArticle" id="kapittel-1-ledd-15-punkt-3"><article class="legalP" id="kapittel-1-ledd-15-punkt-3-ledd-1">siste års regnskap og årsberetning eller for nytt selskap vedtekter, åpningsbalanse og budsjett i samsvar med lov av 17. juli 1998 nr. 56 om årsregnskap (regnskapsloven) og god regnskapsskikk.</article></article></li></ul></article> <article class="defaultP" margin-top="true"><strong>§ 4-4.</strong> <i>Vilkår for omsetningskonsesjon</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-15-punkt-4"><span class="miscHeadline"><i>Intern organisering og regnskap</i></span><article class="legalP" id="kapittel-1-ledd-15-punkt-4-ledd-1">Konsesjonæren plikter å føre regnskap etter bestemmelsene i lov av 17. juli 1998 nr. 56 om årsregnskap (regnskapsloven). Regnskapet skal settes opp i samsvar med god regnskapsskikk.</article><article class="legalP" id="kapittel-1-ledd-15-punkt-4-ledd-2">Konsesjonæren skal oppdele virksomheten i selvstendige virksomhetsområder med separate budsjetter og regnskaper (resultatoppstilling og balanse), og gi separat regnskapsinformasjon om virksomhetsområdene.</article><article class="legalP" id="kapittel-1-ledd-15-punkt-4-ledd-3">Direkte og indirekte interne overføringer av økonomiske midler mellom monopolvirksomhet og annen virksomhet som konsesjonæren driver skal fremgå av regnskapene.</article><article class="legalP" id="kapittel-1-ledd-15-punkt-4-ledd-4">Regnskap etter første og annet ledd skal innleveres til Norges vassdrags- og energidirektorat etter de samme bestemmelser om innlevering til sentralt regnskapsregister som er fastsatt i lov av 17. juli 1998 nr. 56 om årsregnskap.</article></article></li><li data-li-identifier="b)" data-name="b)"><article class="listArticle" id="kapittel-1-ledd-15-punkt-5"><span class="miscHeadline"><i>Inntekter ved salg av nettjenester</i></span><article class="legalP" id="kapittel-1-ledd-15-punkt-5-ledd-1">Norges vassdrags- og energidirektorat fastsetter årlige inntektsrammer for den enkelte konsesjonær. Inntekten skal over tid dekke kostnadene ved drift og avskrivning av nettet, samt gi en rimelig avkastning på investert kapital gitt effektiv drift, utnyttelse og utvikling av nettet.</article><article class="legalP" id="kapittel-1-ledd-15-punkt-5-ledd-2">Hovedprinsippene for beregningen av inntektsrammen skal revurderes periodevis. Hver periode skal vare minimum 5 år. Konsesjonæren skal sikres en minimumsavkastning. Konsesjonærens oppnådde avkastning skal ikke være urimelig høy.</article></article></li><li data-li-identifier="c)" data-name="c)"><article class="listArticle" id="kapittel-1-ledd-15-punkt-6"><span class="miscHeadline"><i>Annen virksomhet</i></span><article class="legalP" id="kapittel-1-ledd-15-punkt-6-ledd-1">Det skal være en samfunnsøkonomisk riktig fordeling av felleskostnader ved etablering og drift av nettanlegg som også benyttes til annen virksomhet enn overføring av elektrisk energi.</article></article></li><li data-li-identifier="d)" data-name="d)"><article class="listArticle" id="kapittel-1-ledd-15-punkt-7"><span class="miscHeadline"><i>Markedsadgang og tariffer</i></span><article class="legalP" id="kapittel-1-ledd-15-punkt-7-ledd-1">Konsesjonærene skal sørge for markedsadgang for alle som etterspør nettjenester til ikke-diskriminerende og objektive punkttariffer og vilkår. Med punkttariffer forstås tariffer som er referert kundens tilknytningspunkt til nettet, og som er uavhengig av avtaler om kraftkjøp/-salg.</article><article class="legalP" id="kapittel-1-ledd-15-punkt-7-ledd-2">Konsesjonærene fastsetter tariffene. Med tariffer forstås alle priser og annen økonomisk godtgjørelse som konsesjonæren fastsetter for tilknytning til og bruk av elektriske nettanlegg. Tariffene skal utformes slik at de i størst mulig grad gir signaler om effektiv utnyttelse og effektiv utvikling av nettet. Tariffene kan differensieres etter objektive og kontrollerbare kriterier basert på relevante nettforhold.</article></article></li><li data-li-identifier="e)" data-name="e)"><article class="listArticle" id="kapittel-1-ledd-15-punkt-8"><span class="miscHeadline"><i>Nøytral opptreden</i></span><article class="legalP" id="kapittel-1-ledd-15-punkt-8-ledd-1">Nettselskap skal opptre nøytralt og ikke-diskriminerende. Det kan gis ytterligere bestemmelser for å sikre en nøytral opptreden.</article></article></li><li data-li-identifier="f)" data-name="f)"><article class="listArticle" id="kapittel-1-ledd-15-punkt-9"><span class="miscHeadline"><i>Informasjon til kunder</i></span><article class="legalP" id="kapittel-1-ledd-15-punkt-9-ledd-1">Konsesjonæren skal på eget tiltak informere om tariffer og vilkår for bruk av nettet.</article><article class="legalP" id="kapittel-1-ledd-15-punkt-9-ledd-2">Konsesjonæren plikter på forespørsel å gi kunder informasjon om beregning av tariffer og vilkår som er aktuelle for kunden.</article></article></li><li data-li-identifier="g)" data-name="g)"><article class="listArticle" id="kapittel-1-ledd-15-punkt-10"><span class="miscHeadline"><i>Samordning av nett og nettjenester</i></span><article class="legalP" id="kapittel-1-ledd-15-punkt-10-ledd-1">Norges vassdrags- og energidirektorat kan ved enkeltvedtak fastsette hvilke anlegg som inngår i sentralnettet.</article><article class="legalP" id="kapittel-1-ledd-15-punkt-10-ledd-2">Norges vassdrags- og energidirektorat kan fastsette krav til tariffmessig samordning og oppdeling av nett og nettjenester, og nærmere vilkår for hvilke anlegg som skal omfattes.</article></article></li></ul></article> <article class="defaultP" margin-top="true"><strong>§ 4-5.</strong> <i>Måling, avregning og fakturering</i></article><article class="legalP" id="kapittel-1-ledd-16">Måling, avregning og fakturering skal utføres på en måte som sikrer en enkel markedsadgang og legger til rette for en effektiv kraftomsetning. Dette gjelder blant annet regulerkraftavregning, leverandørskifte, måling, avregning og fakturering av nettjenester og elektrisk energi, og felles fakturering av nettjenester og elektrisk energi.</article><article class="legalP" id="kapittel-1-ledd-17">Fakturering gjennomføres på en måte som bidrar til at sluttbruker bevisstgjøres sitt forbruk av elektrisk energi.</article> <article class="defaultP" margin-top="true"><strong>§ 4-6.</strong> <i>Formålet med markedsplasskonsesjon</i></article><article class="legalP" id="kapittel-1-ledd-18">Konsesjon for organisert markedsplass (markedsplasskonsesjon) har som formål å bidra til effektiv prisdannelse i kraftmarkedet gjennom å legge til rette for effektive, hensiktsmessige og tillitvekkende handelssystemer, samt handelsregler.</article><article class="legalP" id="kapittel-1-ledd-19">Det skal tas hensyn til allmenne og private interesser som blir berørt.</article> <article class="defaultP" margin-top="true"><strong>§ 4-7.</strong> <i>Virkeområdet for markedsplasskonsesjon</i></article><article class="legalP" id="kapittel-1-ledd-20">Konsesjonsordningen omfatter organisering eller drift av markedsplass for handel med elektrisk energi for fysisk levering.</article><article class="legalP" id="kapittel-1-ledd-21">Ved tvil om konsesjonsplikt treffes avgjørelsen av Norges vassdrags- og energidirektorat.</article> <article class="defaultP" margin-top="true"><strong>§ 4-8.</strong> <i>Vilkår for markedsplasskonsesjon</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">Konsesjonæren skal i størst mulig grad bidra til en effektiv prisdannelse og en hensiktsmessig kraftflyt.</article></article></li><li data-li-identifier="b)" data-name="b)"><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">Konsesjonæren skal opptre nøytralt og ikke-diskriminerende, herunder sikre aktørene nøytral og effektiv tilgang på informasjon som har betydning for prisdannelsen.</article></article></li><li data-li-identifier="c)" data-name="c)"><article class="listArticle" id="kapittel-1-ledd-21-punkt-3"><article class="legalP" id="kapittel-1-ledd-21-punkt-3-ledd-1">Konsesjonæren skal utforme en hensiktsmessig infrastruktur, handelsregler, aktøravtaler, samt systemer for sikkerhetsstillelse og oppgjør som sikrer tillit og forutberegnlighet for aktørene.</article></article></li><li data-li-identifier="d)" data-name="d)"><article class="listArticle" id="kapittel-1-ledd-21-punkt-4"><article class="legalP" id="kapittel-1-ledd-21-punkt-4-ledd-1">Konsesjonærens inntekter ved organisering og drift av markedsplass skal dekke kostnadene og gi en rimelig avkastning ved effektiv drift.</article></article></li><li data-li-identifier="e)" data-name="e)"><article class="listArticle" id="kapittel-1-ledd-21-punkt-5"><article class="legalP" id="kapittel-1-ledd-21-punkt-5-ledd-1">Konsesjonæren har informasjonsplikt overfor myndighetene.</article></article></li><li data-li-identifier="f)" data-name="f)"><article class="listArticle" id="kapittel-1-ledd-21-punkt-6"><article class="legalP" id="kapittel-1-ledd-21-punkt-6-ledd-1">Markedsplassen skal bidra til en effektiv utøvelse av systemansvaret.</article></article></li></ul></article> <article class="defaultP" margin-top="true"><strong>§ 4-9.</strong> <i>Konsesjonens varighet</i></article><article class="legalP" id="kapittel-1-ledd-22">Konsesjon for omsetning av elektrisk energi og markedsplasskonsesjon kan gis med varighet inntil 10 år.</article><article class="legalP" id="kapittel-1-ledd-23">Konsesjonen kan ikke overdras.</article> <article class="defaultP" margin-top="true">§ 5-1, § 5-2 og § 5-3 skal lyde:</article> <article class="defaultP" margin-top="true"><strong>§ 5-1.</strong> <i>Konsesjonsplikt for fjernvarmeanlegg</i></article><article class="legalP" id="kapittel-1-ledd-24">Konsesjonspliktige fjernvarmeanlegg er anlegg med ytelse over 10 MW (10 MJ/s).</article><article class="legalP" id="kapittel-1-ledd-25">Anlegg med lavere ytelse kan konsesjonsbehandles i de tilfelle eieren ønsker dette av hensyn til å oppnå tilknytningsplikt etter plan- og bygningsloven § 66a.</article><article class="legalP" id="kapittel-1-ledd-26">Fjernvarmeanlegg som skal forsyne offentlige institusjonsbygg, større forretningsbygg, industriell virksomhet, borettslag eller boligsameier kan ved enkeltvedtak unntas fra konsesjonsplikt.</article> <article class="defaultP" margin-top="true"><strong>§ 5-2.</strong> <i>Innholdet i søknader om konsesjon for fjernvarmeanlegg</i></article><article class="legalP" id="kapittel-1-ledd-27">Søknad om konsesjon skal så langt det passer omfatte følgende punkter:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-27-punkt-1"><article class="legalP" id="kapittel-1-ledd-27-punkt-1-ledd-1">beskrivelse av søkeren og dennes virksomhet</article></article></li><li data-li-identifier="b)" data-name="b)"><article class="listArticle" id="kapittel-1-ledd-27-punkt-2"><article class="legalP" id="kapittel-1-ledd-27-punkt-2-ledd-1">teknisk og økonomisk beskrivelse av anlegget, herunder den fysiske utførelse av anlegget</article></article></li><li data-li-identifier="c)" data-name="c)"><article class="listArticle" id="kapittel-1-ledd-27-punkt-3"><article class="legalP" id="kapittel-1-ledd-27-punkt-3-ledd-1">anleggets innpassing i energiplan og til eventuelle større interkommunale eller regionale fjernvarmeanlegg</article></article></li><li data-li-identifier="d)" data-name="d)"><article class="listArticle" id="kapittel-1-ledd-27-punkt-4"><article class="legalP" id="kapittel-1-ledd-27-punkt-4-ledd-1">planlagt tidspunkt for påbegynnelse og fullførelse av anlegget</article></article></li><li data-li-identifier="e)" data-name="e)"><article class="listArticle" id="kapittel-1-ledd-27-punkt-5"><article class="legalP" id="kapittel-1-ledd-27-punkt-5-ledd-1">innvirkning på allmenne interesser og mulige avbøtende tiltak</article></article></li><li data-li-identifier="f)" data-name="f)"><article class="listArticle" id="kapittel-1-ledd-27-punkt-6"><article class="legalP" id="kapittel-1-ledd-27-punkt-6-ledd-1">resultat av eventuelle konsekvensutredninger</article></article></li><li data-li-identifier="g)" data-name="g)"><article class="listArticle" id="kapittel-1-ledd-27-punkt-7"><article class="legalP" id="kapittel-1-ledd-27-punkt-7-ledd-1">innvirkning på private interesser, herunder grunneieres og andre rettighetshaveres interesser</article></article></li><li data-li-identifier="h)" data-name="h)"><article class="listArticle" id="kapittel-1-ledd-27-punkt-8"><article class="legalP" id="kapittel-1-ledd-27-punkt-8-ledd-1">behov for tillatelser etter annen lov, herunder forholdet til forurensningsloven, lov om brannfarlige varer, plan- og bygningsloven mv.</article></article></li><li data-li-identifier="i)" data-name="i)"><article class="listArticle" id="kapittel-1-ledd-27-punkt-9"><article class="legalP" id="kapittel-1-ledd-27-punkt-9-ledd-1">opplysninger om priser og andre leveringsvilkår dersom søkeren forutsetter at det innføres vedtekt om tilknytningsplikt etter plan- og bygningsloven § 66a.</article></article></li></ul></article> <article class="defaultP" margin-top="true"><strong>§ 5-3.</strong> <i>Vilkår for konsesjon for fjernvarmeanlegg</i><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-27-punkt-10"><span class="miscHeadline"><i>Drift og vedlikehold</i></span><article class="legalP" id="kapittel-1-ledd-27-punkt-10-ledd-1">Konsesjonæren plikter til enhver tid å holde anlegget i tilfredsstillende driftssikker stand, herunder sørge for vedlikehold og modernisering som sikrer kundene en pålitelig energilevering.</article></article></li><li data-li-identifier="b)" data-name="b)"><article class="listArticle" id="kapittel-1-ledd-27-punkt-11"><span class="miscHeadline"><i>Miljø og landskap</i></span><article class="legalP" id="kapittel-1-ledd-27-punkt-11-ledd-1">Konsesjonæren plikter ved planlegging, utførelse og drift av anlegget å sørge for at allmennheten påføres minst mulig miljø- og landskapsmessige ulemper i den grad det kan skje uten urimelige kostnader og ulemper for konsesjonæren.</article></article></li><li data-li-identifier="c)" data-name="c)"><article class="listArticle" id="kapittel-1-ledd-27-punkt-12"><span class="miscHeadline"><i>Beredskap</i></span><article class="legalP" id="kapittel-1-ledd-27-punkt-12-ledd-1">Konsesjonæren plikter ved planlegging, utførelse og drift av anlegget å sørge for at det tas beredskapsmessige hensyn.</article></article></li><li data-li-identifier="d)" data-name="d)"><article class="listArticle" id="kapittel-1-ledd-27-punkt-13"><span class="miscHeadline"><i>Nedleggelse og rydding av anlegg</i></span><article class="legalP" id="kapittel-1-ledd-27-punkt-13-ledd-1">Ved nedleggelse plikter den tidligere konsesjonæren å fjerne det nedlagte anlegg og så langt det er mulig føre landskapet tilbake i naturlig tilstand.</article><article class="legalP" id="kapittel-1-ledd-27-punkt-13-ledd-2">Det kan bestemmes at nedgravde deler av anlegget ikke skal graves opp igjen.</article><article class="legalP" id="kapittel-1-ledd-27-punkt-13-ledd-3">Norges vassdrags- og energidirektorat kan sette frist for arbeidet og treffe bestemmelser om tilbakeføringen.</article></article></li></ul></article> <article class="defaultP" margin-top="true">Nye kapitler 5A og 5B skal lyde:</article> <article class="defaultP" margin-top="true"><i>Kapittel 5A. Systemansvar, rasjonering og leveringskvalitet</i></article> <article class="defaultP" margin-top="true"><strong>§ 5A-1.</strong> <i>Systemansvar</i></article><article class="legalP" id="kapittel-1-ledd-28">Systemansvaret skal utøves på en samfunnsmessig rasjonell måte. Den systemansvarlige skal sørge for at det til enhver tid er momentan balanse mellom den samlede produksjon og den samlede bruk av kraft hensett til kraftutvekslingen med tilknyttede utenlandske systemer. Det skal legges til rette for en tilfredsstillende leveringskvalitet i alle deler av landet.</article><article class="legalP" id="kapittel-1-ledd-29">Systemansvarlig skal samordne disposisjonene til alle som eier eller helt eller delvis driver produksjon eller nett, omsettere, sluttbrukere samt organisert markedsplass i medhold av energiloven § 4-5, for å sikre momentan balanse.</article><article class="legalP" id="kapittel-1-ledd-30">Systemansvarlig skal være nøytral og uavhengig i forhold til aktørene i kraftmarkedet.</article><article class="legalP" id="kapittel-1-ledd-31">Systemansvarlig skal i størst mulig grad benytte virkemidler som er basert på markedsmessige prinsipper, herunder drive og utvikle et regulerkraftmarked.</article><article class="legalP" id="kapittel-1-ledd-32">Systemansvarlig skal overvåke utviklingen av kraftsystemet og holde myndighetene løpende orientert om utviklingen i effekt- og energibalansen.</article><article class="legalP" id="kapittel-1-ledd-33">Systemansvarlig skal bidra til at overføringsnettet bygges ut på en samfunnsmessig rasjonell måte.</article><article class="legalP" id="kapittel-1-ledd-34">Systemansvarlig kan i vanskelige driftssituasjoner rekvirere effekttilgang ved å kreve at all tilgjengelig regulerytelse innenfor produksjon og forbruk anmeldes i regulerkraftmarkedet. I helt spesielle driftssituasjoner kan systemansvarlig foreta kortvarig tvangsmessig utkobling av forbruk for å opprettholde balansen. Ved tvangsutkobling etter dette ledd kan systemansvarlig bli ilagt en kostnad.</article><article class="legalP" id="kapittel-1-ledd-35">De som omfattes av vedtak fattet av systemansvarlig under systemansvaret, plikter å rette seg etter disse.</article> <article class="defaultP" margin-top="true"><strong>§ 5A-2.</strong> <i>Rasjonering</i></article><article class="legalP" id="kapittel-1-ledd-36">Departementet kan iverksette rasjonering når det på grunn av ekstraordinære forhold er knapphet på elektrisk energi, og det ut fra allmenne hensyn finnes påkrevet for å sikre at energien blir best mulig utnyttet.</article><article class="legalP" id="kapittel-1-ledd-37">Rasjonering omfatter planlegging og gjennomføring av tvangsmessige leveringsinnskrenkninger og rekvisisjon av elektrisk energi og fjernvarme.</article><article class="legalP" id="kapittel-1-ledd-38">Departementet utpeker en rasjoneringsmyndighet som er ansvarlig for planlegging og administrativ gjennomføring av tiltak i forbindelse med kraftrasjonering. Ansvaret omfatter nødvendige tiltak før, under og etter selve rasjoneringsperioden, herunder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-38-punkt-1"><article class="legalP" id="kapittel-1-ledd-38-punkt-1-ledd-1">til enhver tid være informert om forhold som har betydning for vurderingen av kraftoppdekningen</article></article></li><li data-li-identifier="b)" data-name="b)"><article class="listArticle" id="kapittel-1-ledd-38-punkt-2"><article class="legalP" id="kapittel-1-ledd-38-punkt-2-ledd-1">analysere kraftsituasjonen og vurdere hvorvidt vilkårene for å iverksette eller terminere rasjonering er til stede</article></article></li><li data-li-identifier="c)" data-name="c)"><article class="listArticle" id="kapittel-1-ledd-38-punkt-3"><article class="legalP" id="kapittel-1-ledd-38-punkt-3-ledd-1">informere departementet når rasjonering kan være aktuelt og foreslå nødvendige tiltak</article></article></li><li data-li-identifier="d)" data-name="d)"><article class="listArticle" id="kapittel-1-ledd-38-punkt-4"><article class="legalP" id="kapittel-1-ledd-38-punkt-4-ledd-1">sørge for at det til enhver tid er utarbeidet nødvendige planer og prosedyrer for sikker og effektiv varsling og rapportering om iverksettelse, gjennomføring og opphør av rasjonering</article></article></li><li data-li-identifier="e)" data-name="e)"><article class="listArticle" id="kapittel-1-ledd-38-punkt-5"><article class="legalP" id="kapittel-1-ledd-38-punkt-5-ledd-1">føre tilsyn med at pålagte forberedende tiltak gjennomføres.</article></article></li></ul></article><article class="legalP" id="kapittel-1-ledd-39">Rasjoneringsmyndigheten skal legge til rette for at markedsmessige virkemidler benyttes i størst mulig grad før rasjonering iverksettes.</article><article class="legalP" id="kapittel-1-ledd-40">Tiltak i forbindelse med en rasjonering skal gjennomføres på en samfunnsmessig rasjonell måte og til minst mulig ulempe for dem som berøres. Rasjoneringen skal søkes gjennomført etter saklige og kontrollerbare kriterier.</article><article class="legalP" id="kapittel-1-ledd-41">Rasjoneringen skal gjennomføres i henhold til fastsatte planer utarbeidet i samråd med sentrale, regionale og lokale myndigheter, og aktuelle netteiere.</article><article class="legalP" id="kapittel-1-ledd-42">Rasjoneringsmyndigheten har ansvaret for nødvendige informative tiltak i tilknytning til en rasjoneringssituasjon.</article><article class="legalP" id="kapittel-1-ledd-43">Når rasjonering er innført skal rasjoneringsmyndigheten holde departementet løpende orientert om utviklingen.</article><article class="legalP" id="kapittel-1-ledd-44">Rasjoneringsmyndigheten eller den rasjoneringsmyndigheten gir fullmakt, kan gi de pålegg som er nødvendig for en effektiv planlegging og gjennomføring av rasjonering.</article> <article class="defaultP" margin-top="true"><strong>§ 5A-3.</strong> <i>Leveringskvalitet</i></article><article class="legalP" id="kapittel-1-ledd-45">Det kan settes krav til leveringskvalitet overfor aktørene i kraftsystemet. Krav til leveringskvaliteten kan blant annet være minimumskrav for hva som er å anse som tilfredsstillende leveringskvalitet.</article><article class="legalP" id="kapittel-1-ledd-46">Den som leverer elektrisk energi plikter å informere tilknyttede aktører om hvilken leveringskvalitet som kan påregnes. Det kan inngås private avtaler om en annen leveringskvalitet.</article> <article class="defaultP" margin-top="true"><i>Kapittel 5B. Energiplanlegging</i></article> <article class="defaultP" margin-top="true"><strong>§ 5B-1.</strong> <i>Energiplanlegging</i></article><article class="legalP" id="kapittel-1-ledd-47">Som grunnlag for en samfunnsmessig rasjonell utvikling av energisystemet og søknader om konsesjon for elektriske anlegg og fjernvarmeanlegg, skal alle konsesjonærer delta i energiplanarbeidet og samordne de enkelte energiplaner til hverandre.</article><article class="legalP" id="kapittel-1-ledd-48">Energiplaner skal omfatte produksjon, overføring, distribusjon og bruk av elektrisk energi. I planleggingen skal det tas hensyn til muligheter for bruk av fjernvarme, energifleksible løsninger, varmegjenvinning, innenlandsk bruk av gass, tiltak for energiøkonomisering ved nybygg og rehabiliteringer, effekten av å ta i bruk energistyringssystemer på forbrukssiden mv.</article><article class="legalP" id="kapittel-1-ledd-49">Konsesjonær plikter etter pålegg fra Norges vassdrags- og energidirektorat å utarbeide langsiktige energiplaner. Konsesjonær plikter også etter pålegg fra Norges vassdrags- og energidirektorat å koordinere utarbeidelse av energiplaner innen et nærmere definert planområde.</article><article class="legalP" id="kapittel-1-ledd-50">Pålagte energiplaner skal oversendes Norges vassdrags- og energidirektorat. Norges vassdrags- og energidirektorat kan kreve fremlagt alt nødvendig underlagsmateriale av teknisk og økonomisk art for oppfølgingen av energiplanarbeidet.</article> <article class="defaultP" margin-top="true">§ 6-1, § 6-2, § 6-3, § 6-4, § 6-5 og nye § 6-6, § 6-7 skal lyde:</article> <article class="defaultP" margin-top="true"><strong>§ 6-1.</strong> <i>Formål</i></article><article class="legalP" id="kapittel-1-ledd-51">Beredskap i kraftforsyningen skal forebygge og begrense skade på liv og eiendom forårsaket av naturgitte forhold, teknisk svikt, terror- og sabotasjeaksjoner eller ved rasjonering etter § 5A-2 i fred, under beredskap og i krig.</article> <article class="defaultP" margin-top="true"><strong>§ 6-2.</strong> <i>Kraftforsyningens beredskapsorganisasjon (KBO)</i></article><article class="legalP" id="kapittel-1-ledd-52">KBO består av de enheter som står for kraftforsyningen under ordinære driftsforhold.</article><article class="legalP" id="kapittel-1-ledd-53">KBO skal etablere en tilfredsstillende beredskap ved å:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-53-punkt-1"><article class="legalP" id="kapittel-1-ledd-53-punkt-1-ledd-1">gjennomføre systematiske analyser og vurderinger</article></article></li><li data-li-identifier="b)" data-name="b)"><article class="listArticle" id="kapittel-1-ledd-53-punkt-2"><article class="legalP" id="kapittel-1-ledd-53-punkt-2-ledd-1">gjennomføre sikkerhetstiltak ved alle anlegg av betydning for landets kraftforsyning</article></article></li><li data-li-identifier="c)" data-name="c)"><article class="listArticle" id="kapittel-1-ledd-53-punkt-3"><article class="legalP" id="kapittel-1-ledd-53-punkt-3-ledd-1">sikre integritet, konfidensialitet og tilgjengelighet til informasjon, ressurser, anlegg og systemer av betydning for kraftforsyningens ledelse, drift og rehabiliteringsevne</article></article></li><li data-li-identifier="d)" data-name="d)"><article class="listArticle" id="kapittel-1-ledd-53-punkt-4"><article class="legalP" id="kapittel-1-ledd-53-punkt-4-ledd-1">kunne gjennomføre en effektiv krisehåndtering</article></article></li><li data-li-identifier="e)" data-name="e)"><article class="listArticle" id="kapittel-1-ledd-53-punkt-5"><article class="legalP" id="kapittel-1-ledd-53-punkt-5-ledd-1">kunne gjennomføre en effektiv rehabilitering av egen virksomhet ved skader, ødeleggelser eller andre forstyrrelser.</article></article></li></ul></article> <article class="defaultP" margin-top="true"><strong>§ 6-3.</strong> <i>Sikringstiltak</i></article><article class="legalP" id="kapittel-1-ledd-54">Norges vassdrags- og energidirektorat kan vedta sikringstiltak ved alle anlegg som omfattes av energilovens § 6-3, og for sambandssystemer og dataanlegg som er nødvendige for driften av kraftforsyningen, eller som overfører, lagrer og behandler sikkerhetsgradert eller annen sensitiv informasjon om slike anlegg og for administrative bygg og beredskapsrom.</article><article class="legalP" id="kapittel-1-ledd-55">Vedtak om sikringstiltak kan omfatte:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-55-punkt-1"><article class="legalP" id="kapittel-1-ledd-55-punkt-1-ledd-1">utførelse av tiltak som beskytter anlegg, systemer og deres personell mot skade som skyldes naturgitte forhold, teknisk svikt eller terror- og sabotasjeaksjoner i fred, under beredskap og i krig</article></article></li><li data-li-identifier="b)" data-name="b)"><article class="listArticle" id="kapittel-1-ledd-55-punkt-2"><article class="legalP" id="kapittel-1-ledd-55-punkt-2-ledd-1">anskaffelse, disponering og installasjon av komponenter, utbygging eller forsterkning av anleggsdeler og andre tiltak som kan bidra til å redusere sårbarheten innenfor et anlegg eller i kraftsystemet som helhet</article></article></li><li data-li-identifier="c)" data-name="c)"><article class="listArticle" id="kapittel-1-ledd-55-punkt-3"><article class="legalP" id="kapittel-1-ledd-55-punkt-3-ledd-1">pålegg om vakthold.</article></article></li></ul></article> <article class="defaultP" margin-top="true"><strong>§ 6-4.</strong> <i>Forebyggende sikkerhetstiltak</i></article><article class="legalP" id="kapittel-1-ledd-56">KBO har ansvar for at det gjennomføres forebyggende sikkerhetstiltak ved alle enheter og systemer av betydning for ledelse og drift av landets kraftforsyning, og for enheter som har sensitiv eller sikkerhetsgradert informasjon om disse.</article><article class="legalP" id="kapittel-1-ledd-57">Forebyggende sikkerhetstiltak omfatter krav til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-57-punkt-1"><article class="legalP" id="kapittel-1-ledd-57-punkt-1-ledd-1">beskyttelse av viktige informasjonssystemer og sensitiv eller sikkerhetsgradert informasjon. Dette omfatter blant annet kraftsystemet med driftssentraler, sambands- og styresystemer, anlegg for ledelse og særlig viktige kraftforsyningsanlegg, forsvars- og sikringstiltak, rehabiliteringskapasiteter, skadevirkninger av omfattende strømutfall og dambrudd.</article></article></li><li data-li-identifier="b)" data-name="b)"><article class="listArticle" id="kapittel-1-ledd-57-punkt-2"><article class="legalP" id="kapittel-1-ledd-57-punkt-2-ledd-1">personkontroll av personer med tilgang til sensitiv eller sikkerhetsgradert informasjon om kraftforsyningen, eller adgang til viktige anlegg for ledelse og drift.</article></article></li><li data-li-identifier="c)" data-name="c)"><article class="listArticle" id="kapittel-1-ledd-57-punkt-3"><article class="legalP" id="kapittel-1-ledd-57-punkt-3-ledd-1">restriksjoner på besøk ved anlegg av vesentlig betydning for landets kraftforsyning.</article></article></li><li data-li-identifier="d)" data-name="d)"><article class="listArticle" id="kapittel-1-ledd-57-punkt-4"><article class="legalP" id="kapittel-1-ledd-57-punkt-4-ledd-1">inngåelse av sikkerhetsavtaler med leverandører, konsulenter, tjenestetilbydere o.l. ved bygging, ombygging, utvidelse og drift av viktige kraftforsyningsanlegg, herunder større driftskontrollsystemer.</article></article></li><li data-li-identifier="e)" data-name="e)"><article class="listArticle" id="kapittel-1-ledd-57-punkt-5"><article class="legalP" id="kapittel-1-ledd-57-punkt-5-ledd-1">beskyttelse av viktige kraftforsyningsanlegg og andre ressurser, med bl.a. fysisk sikring og adgangskontroll, både under bygging og ved bestående anlegg.</article></article></li></ul></article><article class="legalP" id="kapittel-1-ledd-58">Lov av 20. mars 1998 nr. 10 om forebyggende sikkerhet (sikkerhetsloven) kommer til anvendelse ved ansettelse eller engasjement av utenlandske statsborgere i kraftforsyningen.</article> <article class="defaultP" margin-top="true"><strong>§ 6-5.</strong> <i>Økonomiske rammer og statlig tilskudd</i></article><article class="legalP" id="kapittel-1-ledd-59">Den totale økonomiske ramme for pålagte og utførte sikringstiltak skal vurderes mot anleggets betydning i kraftforsyningen.</article><article class="legalP" id="kapittel-1-ledd-60">Den som utfører tiltak etter denne forskrift skal selv dekke de utgifter dette medfører.</article><article class="legalP" id="kapittel-1-ledd-61">Ved nyanlegg bekoster eier alle sikringstiltak i henhold til vedtak gitt av Norges vassdrags- og energidirektorat. Som nyanlegg regnes også anlegg som ombygges eller utvides slik at dets betydning øker vesentlig, eller som ombygges slik at tidligere utførte tiltak og planer må endres vesentlig. Ved betydelige kostnader kan det etter søknad gis tilskudd.</article><article class="legalP" id="kapittel-1-ledd-62">Ved bestående anlegg kan det etter søknad gis inntil femti prosent tilskudd ved vedtak om sikringstiltak. Tilsvarende gjelder ved begrunnet anskaffelse av reserve- eller beredskapsmateriell og reparasjonsutstyr.</article> <article class="defaultP" margin-top="true"><strong>§ 6-6.</strong> <i>Gebyr</i></article><article class="legalP" id="kapittel-1-ledd-63">Til dekning av Norges vassdrags- og energidirektorats utgifter til arbeidet med kraftforsyningsberedskap innkreves et årlig gebyr.</article><article class="legalP" id="kapittel-1-ledd-64">Gebyret fastsettes for det enkelte kraftselskap på grunnlag av installert ytelse i kraftverk, transformatorstasjoner og nettstasjoner pr. 1. januar det år gebyret beregnes for. Satsene skal reguleres slik at de samlede gebyrer tilsvarer de faktiske utgifter Norges vassdrags- og energidirektorat har med beredskapsarbeidet.</article> <article class="defaultP" margin-top="true"><strong>§ 6-7.</strong> <i>Gjennomføring og tilsyn</i></article><article class="legalP" id="kapittel-1-ledd-65">Det skal etableres internkontroll for kraftforsyningsberedskap. Alle enheter i KBO skal etablere tiltak for å påse at krav stilt i eller i medhold av denne forskrift overholdes. Det må kunne dokumenteres at slike tiltak er etablert og følges.</article> <article class="defaultP" margin-top="true">Overskriften til kapittel 7 skal lyde:</article> <article class="defaultP" margin-top="true"><i>Kapittel 7. Diverse bestemmelser</i></article> <article class="defaultP" margin-top="true">§ 7-1, § 7-2, § 7-3 og § 7-4 skal lyde:</article> <article class="defaultP" margin-top="true"><strong>§ 7-1.</strong> <i>Kompetanse</i></article><article class="legalP" id="kapittel-1-ledd-66">Norges vassdrags- og energidirektorat kan utferdige forskrifter til gjennomføring og utfylling av denne forskrift forsåvidt gjelder:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-66-punkt-1"><article class="legalP" id="kapittel-1-ledd-66-punkt-1-ledd-1">ytterligere krav til søknader</article></article></li><li data-li-identifier="b)" data-name="b)"><article class="listArticle" id="kapittel-1-ledd-66-punkt-2"><article class="legalP" id="kapittel-1-ledd-66-punkt-2-ledd-1">økonomisk og teknisk rapportering</article></article></li><li data-li-identifier="c)" data-name="c)"><article class="listArticle" id="kapittel-1-ledd-66-punkt-3"><article class="legalP" id="kapittel-1-ledd-66-punkt-3-ledd-1">inntekter ved salg av nettjenester</article></article></li><li data-li-identifier="d)" data-name="d)"><article class="listArticle" id="kapittel-1-ledd-66-punkt-4"><article class="legalP" id="kapittel-1-ledd-66-punkt-4-ledd-1">fordeling av felleskostnader mellom nettvirksomhet og annen virksomhet</article></article></li><li data-li-identifier="e)" data-name="e)"><article class="listArticle" id="kapittel-1-ledd-66-punkt-5"><article class="legalP" id="kapittel-1-ledd-66-punkt-5-ledd-1">markedsadgang og tariffer</article></article></li><li data-li-identifier="f)" data-name="f)"><article class="listArticle" id="kapittel-1-ledd-66-punkt-6"><article class="legalP" id="kapittel-1-ledd-66-punkt-6-ledd-1">nøytral opptreden</article></article></li><li data-li-identifier="g)" data-name="g)"><article class="listArticle" id="kapittel-1-ledd-66-punkt-7"><article class="legalP" id="kapittel-1-ledd-66-punkt-7-ledd-1">informasjon til kunder</article></article></li><li data-li-identifier="h)" data-name="h)"><article class="listArticle" id="kapittel-1-ledd-66-punkt-8"><article class="legalP" id="kapittel-1-ledd-66-punkt-8-ledd-1">samordning av nett og nettjenester</article></article></li><li data-li-identifier="i)" data-name="i)"><article class="listArticle" id="kapittel-1-ledd-66-punkt-9"><article class="legalP" id="kapittel-1-ledd-66-punkt-9-ledd-1">måling, avregning og fakturering</article></article></li><li data-li-identifier="j)" data-name="j)"><article class="listArticle" id="kapittel-1-ledd-66-punkt-10"><article class="legalP" id="kapittel-1-ledd-66-punkt-10-ledd-1">markedsplass</article></article></li><li data-li-identifier="k)" data-name="k)"><article class="listArticle" id="kapittel-1-ledd-66-punkt-11"><article class="legalP" id="kapittel-1-ledd-66-punkt-11-ledd-1">systemansvar</article></article></li><li data-li-identifier="l)" data-name="l)"><article class="listArticle" id="kapittel-1-ledd-66-punkt-12"><article class="legalP" id="kapittel-1-ledd-66-punkt-12-ledd-1">rasjonering</article></article></li><li data-li-identifier="m)" data-name="m)"><article class="listArticle" id="kapittel-1-ledd-66-punkt-13"><article class="legalP" id="kapittel-1-ledd-66-punkt-13-ledd-1">leveringskvalitet</article></article></li><li data-li-identifier="n)" data-name="n)"><article class="listArticle" id="kapittel-1-ledd-66-punkt-14"><article class="legalP" id="kapittel-1-ledd-66-punkt-14-ledd-1">energiplanlegging</article></article></li><li data-li-identifier="o)" data-name="o)"><article class="listArticle" id="kapittel-1-ledd-66-punkt-15"><article class="legalP" id="kapittel-1-ledd-66-punkt-15-ledd-1">beredskap.</article></article></li></ul></article> <article class="defaultP" margin-top="true"><strong>§ 7-2.</strong> <i>Tilsyn og kontroll</i></article><article class="legalP" id="kapittel-1-ledd-67">Departementet fører tilsyn med at bestemmelser gitt i eller i medhold av energiloven overholdes. Når myndighet etter loven og denne forskrift er lagt til Norges vassdrags- og energidirektorat, omfatter dette også myndighet etter første punktum.</article><article class="legalP" id="kapittel-1-ledd-68">Konsesjonæren skal medvirke til gjennomføring av tilsyn. Dette omfatter blant annet å fremskaffe opplysninger og dokumentasjon som er nødvendig for å gjennomføre tilsyn.</article> <article class="defaultP" margin-top="true"><strong>§ 7-3.</strong> <i>Pålegg</i></article><article class="legalP" id="kapittel-1-ledd-69">Departementet kan gi de pålegg som er nødvendige for gjennomføring av bestemmelser gitt i eller i medhold av energiloven. Når myndighet etter loven og denne forskriften er lagt til Norges vassdrags- og energidirektorat, omfatter dette også myndighet etter første punktum.</article> <article class="defaultP" margin-top="true"><strong>§ 7-4.</strong> <i>Dispensasjon</i></article><article class="legalP" id="kapittel-1-ledd-70">Departementet kan i særlige tilfelle dispensere fra denne forskrift, bestemmelser gitt i medhold av denne forskrift og vilkår satt i konsesjoner gitt i medhold av energiloven. Når myndighet etter loven og denne forskriften er lagt til Norges vassdrags- og energidirektorat, omfatter dette også myndighet etter første punktum.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-14-1456/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Henvisningene til bestemmelser i loven som er inntatt i parentes i forskriftsteksten i gjeldende forskriftsbestemmelser utgår fra samtlige bestemmelser hvor slike forekommer.</article></section><section class="section" data-name="kapIII" id="kapittel-3" data-lovdata-URL="LTI/forskrift/2001-12-14-1456/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene trer i kraft 1. januar 2002.</article></section></main></body></html>