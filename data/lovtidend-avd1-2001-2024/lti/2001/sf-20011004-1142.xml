<!DOCTYPE html><html lang="no"><head><title>Forskrift om endring i forskrift om hygiene mv. i slakterier, nedskjæringsvirksomheter og kjøle- og fryselager for ferskt kjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-04-1142</dd><dt class="dokid">DokumentID</dt><dd class="dokid">LTI/forskrift/2001-10-04-1142</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-02-18-137</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§7</li><li>lov/1997-01-10-9/§8</li></ul></dd><dt class="dateOfPublication">Kunngjort</dt><dd class="dateOfPublication">2001-10-12</dd><dt class="journalNumber">Journalnummer</dt><dd class="journalNumber">2001-1126</dd><dt class="titleShort">Korttittel</dt><dd class="titleShort">Endr. i forskrift om hygiene i slakterier m.m.</dd><dt class="title">Tittel</dt><dd class="title">Forskrift om endring i forskrift om hygiene mv. i slakterier, nedskjæringsvirksomheter og kjøle- og fryselager for ferskt kjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. oktober 2001 med hjemmel i lov av 10. januar 1997 nr. 9 om kjøttproduksjon § 7 og § 8, jf. EØS-avtalens vedlegg I kapittel I (direktiv 64/433/EØF, direktiv 91/498/EØF, direktiv 95/1/EF, direktiv 95/23/EF og direktiv 72/462/EØF).</dd><dt class="refid">RefID</dt><dd class="refid">forskrift/2001-10-04-1142</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om hygiene mv. i slakterier, nedskjæringsvirksomheter og kjøle- og fryselager for ferskt kjøtt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-04-1142" id="dokument"><h1>Forskrift om endring i forskrift om hygiene mv. i slakterier, nedskjæringsvirksomheter og kjøle- og fryselager for ferskt kjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2001-10-04-1142/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. februar 1994 nr. 137 om hygiene mv. i slakterier, nedskjæringsvirksomheter og kjøle- og fryselager for ferskt kjøtt gjøres følgende endringer:</article> <article class="defaultP" margin-top="true">§ 2 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">mekanisk utbeinet kjøtt: kjøtt som fremkommer ved mekanisk atskillelse av kjøtt fra knokler eventuelt etter nedskjæring, slik at kjøttets cellestruktur ødelegges. Mekanisk utbeinet kjøtt kan bare brukes som råvare for varmebehandlede produkter i autoriserte kjøttforedlingsvirksomheter. Skolter, knokler nedenfor haseledd eller forkneledd, svinehaler samt knokler fra storfe kan ikke anvendes til fremstilling av mekanisk utbeinet kjøtt.</article></article></li></ul></article> <article class="defaultP" margin-top="true">§ 2 første ledd nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">virksomhet: autorisert eller godkjent slakterivirksomhet, autorisert eller godkjent nedskjæringsvirksomhet, autorisert kjøle- og fryselager, autorisert pakkeri eller et samlet anlegg som omfatter flere av disse virksomhetene.</article></article></li></ul></article> <article class="defaultP" margin-top="true">§ 3 tredje ledd nytt tredje punktum skal lyde:</article><article class="legalP" id="kapittel-1-ledd-2">For å bli autorisert som pakkeri må virksomheten oppfylle de krav som stilles i kapitlene II, III, VII, X, XI, XII og XIII.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-3">Slakterivirksomhet med begrenset kapasitet, som ikke oppfyller kravene i kap. III-VI kan godkjennes av Statens næringsmiddeltilsyn dersom de oppfyller kravene i kap. VII, § 52 – § 60, § 74, § 75 annet ledd, § 77, § 79 første ledd 1. punktum, § 81 og § 82 og kap. XIV og XV.</article><article class="legalP" id="kapittel-1-ledd-4">Slakterivirksomhet med begrenset kapasitet kan ikke slakte mer enn 20 husdyrenheter pr. uke og ikke mer enn 1.000 husdyrenheter pr. år. I henhold til særskilt prosedyre, jf. direktiv 64/433/EØF artikkel 16, kan Norge for slakterivirksomhet med begrenset kapasitet i områder med særlig vanskelige geografiske forhold eller med forsyningsvanskeligheter gis tillatelse til å godkjenne virksomhet for slakting av inntil 2.000 husdyrenheter pr. år.</article><article class="legalP" id="kapittel-1-ledd-5">Nedskjæringsvirksomhet med begrenset kapasitet som ikke oppfyller kravene i kap. III – VI, kan godkjennes av Statens næringsmiddeltilsyn dersom de oppfyller kravene i kap. VII, § 60, kap. IX med unntak for krav til maksimal temperatur i nedskjæringslokalet, jf. § 65 og kap. XIV. Det skal føres tilsyn med virksomhetens nedskjæring og lagring i henhold til instruks for kjøttkontrollen kap. I punkt 1. Nedskjæringsvirksomhet godkjent med begrenset kapasitet kan ikke behandle mer enn 5 tonn kjøtt pr. uke.</article><article class="legalP" id="kapittel-1-ledd-6">Kjøtt som kommer fra virksomhet godkjent med begrenset kapasitet, og som er funnet egnet til folkemat skal merkes med stempelmerke som ikke kan forveksles med fellesskapets ovale stempelmerke, jf. forskrift av 25. april 1994 nr. 320 om kjøttkontroll m.v. og frambud av ferskt kjøtt kap. III, og kan bare frambys på det nasjonale marked.</article> <article class="defaultP" margin-top="true">§ 5 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">utta prøver til analyse i et laboratorium godkjent av Statens næringsmiddeltilsyn, for å kontrollere reingjørings- og desinfeksjonsmetodene, og for å sikre at produktene er i overensstemmelse med kravene i denne forskrift.</article></article></li></ul></article> <article class="defaultP" margin-top="true">§ 7 nytt annet ledd skal lyde:</article><article class="legalP" id="kapittel-1-ledd-7">Virksomheten skal ha klart adskilte områder for reine og ureine arbeidsoperasjoner slik at de reine områdene og kjøttet beskyttes mot forurensing.</article> <article class="defaultP" margin-top="true">§ 11 annet punktum skal lyde:</article><article class="legalP" id="kapittel-1-ledd-8">Anleggene skal ha et avrimings- og avløpssystem som sikrer bortledning av kondensvann uten fare for tilsøling av ferskt kjøtt.</article> <article class="defaultP" margin-top="true">§ 13 nytt annet punktum skal lyde:</article><article class="legalP" id="kapittel-1-ledd-9">Avløpsvann skal ledes i lukket system til avløp.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-10">Slakterier skal ha egnede oppstallingsrom for slaktedyr, eller utendørs innhegning når klimatiske forhold tillater det. Vegger og gulv skal være solide, ugjennomtrengelige og lette å reingjøre og desinfisere. Lokalene og innhegningene skal være utstyrt slik at dyrene kan få drikke og om nødvendig fôres, og de skal ha dreneringssystem hvis det er hensiktsmessig.</article><article class="legalP" id="kapittel-1-ledd-11">Slakteriet skal ha rom for bedøving og avblødning i samsvar med Landbruksdepartementets bestemmelser.</article> <article class="defaultP" margin-top="true">§ 19 annet ledd tredje punktum skal lyde:</article><article class="legalP" id="kapittel-1-ledd-12">I så fall skal skålding, avbusting, skraping og sviing foretas i en avdeling som er klart skilt fra utslaktingslinjen for svin med et fritt mellomrom på minst 5 meter eller ved en minst 3 meter høy skillevegg.</article> <article class="defaultP" margin-top="true">§ 26 nytt annet punktum skal lyde:</article><article class="legalP" id="kapittel-1-ledd-13">Slakteriets område skal være inngjerdet for å hindre mennesker og dyr i å ferdes fritt ut av og inn i området dersom ikke bygningsmessige eller naturgitte forhold gir samme sikring.</article> <article class="defaultP" margin-top="true">§ 42 fjerde ledd nr. 3 oppheves.</article> <article class="defaultP" margin-top="true">§ 47 første ledd nytt annet punktum skal lyde:</article><article class="legalP" id="kapittel-1-ledd-14">Personer som lider av, eller kan mistenkes å lide av, en sykdom som kan overføres gjennom næringsmidler, eller som har f.eks. infiserte sår, hudinfeksjoner, hudskader eller diaré, skal ikke arbeide i et område der næringsmidler håndteres, dersom det er fare for at næringsmidlene kan bli direkte eller indirekte forurenset av sykdomsfremkallende mikroorganismer.</article> <article class="defaultP" margin-top="true">§ 47 annet ledd nytt annet punktum skal lyde:</article><article class="legalP" id="kapittel-1-ledd-15">Legeattesten skal fornyes med jevne mellomrom etter behov i det enkelte tilfelle.</article> <article class="defaultP" margin-top="true">§ 48 nye annet, tredje og fjerde ledd skal lyde:</article><article class="legalP" id="kapittel-1-ledd-16">Alt storfe som føres til slakt skal bære identifikasjonsmerker i samsvar med bestemmelsene i forskrift av 31. desember 1998 nr. 1482 om merking, registrering og rapportering av storfe.</article><article class="legalP" id="kapittel-1-ledd-17">Slaktedyr av hesteslekten som er registrert i samsvar med bestemmelsene i forskrift av 13. januar 1999 nr. 67 om godkjente (reinavla/registrerte) dyr av hestefamilien skal følges av identifikasjonsdokument (hestepass) i samsvar med bestemmelsene.</article><article class="legalP" id="kapittel-1-ledd-18">Dersom identifikasjonsmerking i henhold til annet eller tredje ledd mangler, skal den som er ansvarlig for slakteriet søke å innhente dokumentasjon på slaktedyrets identitet på annen måte. Dyr som mangler identifikasjonsdokumentasjon i henhold til annet eller tredje ledd skal slaktes separat eller ved slutten av normal slakting. Slaktene skal undersøkes grundig, og når tilsynsveterinæren finner det nødvendig, skal det foretas hensiktsmessige undersøkelser, jf. instruks for kjøttkontrollen kapittel I punkt 2.6.</article> <article class="defaultP" margin-top="true">§ 58 nytt tredje ledd skal lyde:</article><article class="legalP" id="kapittel-1-ledd-19">I autoriserte virksomheter skal ovalstemplet kjøtt lagres adskilt fra firkantstemplet kjøtt.</article> <article class="defaultP" margin-top="true">§ 61 skal lyde:</article><article class="legalP" id="kapittel-1-ledd-20">Nedskjæring og utbeining av kjøtt skal foregå i autoriserte eller godkjente nedskjæringsvirksomheter.</article> <article class="defaultP" margin-top="true">Ny § 62a skal lyde:</article> <article class="defaultP" margin-top="true"><strong>§ 62a.</strong> <i>Nedskjæringsplan og varslingsplikt</i></article><article class="legalP" id="kapittel-1-ledd-21">Ansvarlig for virksomhet autorisert for nedskjæring skal innen 20. november hvert år, på skjema fastsatt av Statens næringsmiddeltilsyn, oversende en plan for påfølgende års nedskjæringsaktivitet til det kommunale næringsmiddeltilsyn (årsplan). Årsplanen skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-21-punkt-1"><article class="legalP" id="kapittel-1-ledd-21-punkt-1-ledd-1">forventet nedskjæringsmengde fordelt på ulike nedskjæringsuker.</article></article></li><li data-li-identifier="2." data-name="2."><article class="listArticle" id="kapittel-1-ledd-21-punkt-2"><article class="legalP" id="kapittel-1-ledd-21-punkt-2-ledd-1">start/sluttidspunkt pr. dag for nedskjæringen.</article></article></li></ul></article><article class="legalP" id="kapittel-1-ledd-22">Ansvarlig for virksomheten skal skriftlig meddele det kommunale næringsmiddeltilsyn ukentlige nedskjæringsplaner senest tre virkedager før den aktuelle ukes første nedskjæringsdag.</article><article class="legalP" id="kapittel-1-ledd-23">Ansvarlig for virksomheten skal varsle det kommunale næringsmiddeltilsynet straks de får kunnskap om avvik fra årsplan og ukeplan.</article> <article class="defaultP" margin-top="true">§ 63 nytt tredje ledd skal lyde:</article><article class="legalP" id="kapittel-1-ledd-24">Kjøtt som er uegnet til folkemat skal oppbevares slik at annet ferskt kjøtt ikke blir forurenset.</article> <article class="defaultP" margin-top="true">Ny § 64a skal lyde:</article> <article class="defaultP" margin-top="true"><strong>§ 64a.</strong> <i>Nedskjæring med trykkluft</i></article><article class="legalP" id="kapittel-1-ledd-25">Bruk av trykkluft ved nedskjæring av ferskt kjøtt kan tillates på følgende betingelser:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">Utstyret skal bestå av følgende komponenter: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-25-punkt-1-ledd-1-punkt-1"><article class="legalP" id="kapittel-1-ledd-25-punkt-1-ledd-1-punkt-1-ledd-1">injeksjonsnål,</article></article></li><li data-li-identifier="b." data-name="b."><article class="listArticle" id="kapittel-1-ledd-25-punkt-1-ledd-1-punkt-2"><article class="legalP" id="kapittel-1-ledd-25-punkt-1-ledd-1-punkt-2-ledd-1">en maksimalt to meter lang slange,</article></article></li><li data-li-identifier="c." data-name="c."><article class="listArticle" id="kapittel-1-ledd-25-punkt-1-ledd-1-punkt-3"><article class="legalP" id="kapittel-1-ledd-25-punkt-1-ledd-1-punkt-3-ledd-1">sterilfilter plassert nærmest mulig munnstykket,</article></article></li><li data-li-identifier="d." data-name="d."><article class="listArticle" id="kapittel-1-ledd-25-punkt-1-ledd-1-punkt-4"><article class="legalP" id="kapittel-1-ledd-25-punkt-1-ledd-1-punkt-4-ledd-1">utstyr for utskilling av vann, eventuelle oljerester og partikler,</article></article></li><li data-li-identifier="e." data-name="e."><article class="listArticle" id="kapittel-1-ledd-25-punkt-1-ledd-1-punkt-5"><article class="legalP" id="kapittel-1-ledd-25-punkt-1-ledd-1-punkt-5-ledd-1">kompressor.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-ledd-25-punkt-2"><article class="legalP" id="kapittel-1-ledd-25-punkt-2-ledd-1">Utstyret skal brukes og vedlikeholdes slik at ferskt kjøtt ikke forurenses. <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-25-punkt-2-ledd-1-punkt-1"><article class="legalP" id="kapittel-1-ledd-25-punkt-2-ledd-1-punkt-1-ledd-1">Munnstykket skal desinfiseres i vann med temperatur på 82 °C eller høyere mellom hvert slakt/kvarte slakt.</article></article></li><li data-li-identifier="b." data-name="b."><article class="listArticle" id="kapittel-1-ledd-25-punkt-2-ledd-1-punkt-2"><article class="legalP" id="kapittel-1-ledd-25-punkt-2-ledd-1-punkt-2-ledd-1">Munnstykket og slangen skal gjennomspyles med desinfeksjonsløsning etter bruk og oppbevares i desinfeksjonsløsning når de ikke er i bruk.</article></article></li><li data-li-identifier="c." data-name="c."><article class="listArticle" id="kapittel-1-ledd-25-punkt-2-ledd-1-punkt-3"><article class="legalP" id="kapittel-1-ledd-25-punkt-2-ledd-1-punkt-3-ledd-1">Desinfeksjonsløsningen skal skiftes daglig og brukes slik at ferskt kjøtt ikke forurenses.</article></article></li><li data-li-identifier="d." data-name="d."><article class="listArticle" id="kapittel-1-ledd-25-punkt-2-ledd-1-punkt-4"><article class="legalP" id="kapittel-1-ledd-25-punkt-2-ledd-1-punkt-4-ledd-1">Utstyr for utskilling av vann, eventuelle oljerester og partikler skal blåses av jevnlig, og om nødvendig flere ganger daglig.</article></article></li><li data-li-identifier="e." data-name="e."><article class="listArticle" id="kapittel-1-ledd-25-punkt-2-ledd-1-punkt-5"><article class="legalP" id="kapittel-1-ledd-25-punkt-2-ledd-1-punkt-5-ledd-1">Kullfilteret skal byttes etter 200 timers bruk eller tidligere ved behov. Ved bytte av kullfilter skal slangen fra dette munnstykket undersøkes bakteriologisk ved at slangen gjennomspyles med 100 ml steril fysiologisk koksaltoppløsning eller tilsvarende og undersøkes for kimtall ved innstøping av 1 ml. Ved påvist bakterievekst skal slangen skiftes.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-ledd-25-punkt-3"><article class="legalP" id="kapittel-1-ledd-25-punkt-3-ledd-1">Krav til kvalitet på lufta som brukes ved nedskjæring: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-25-punkt-3-ledd-1-punkt-1"><article class="legalP" id="kapittel-1-ledd-25-punkt-3-ledd-1-punkt-1-ledd-1">Luft ut fra injeksjonsnåla skal undersøkes minst en gang hver uke ved at luft blåses (på halvtrykk) ned i 250 ml steril fysiologisk koksaltoppløsning eller tilsvarende i ett minutt, og løsningen undersøkes for kimtall og koliforme bakterier. Det skal ikke påvises bakterier.</article></article></li><li data-li-identifier="b." data-name="b."><article class="listArticle" id="kapittel-1-ledd-25-punkt-3-ledd-1-punkt-2"><article class="legalP" id="kapittel-1-ledd-25-punkt-3-ledd-1-punkt-2-ledd-1">Luft ut fra injeksjonsnåla skal ikke ha oljerest som overstiger 0,003 mg/m<sup>3</sup> , og eventuelle partikler skal ikke være større enn 0,01 mikrometer.</article></article></li></ul></article></article></li></ul></article> <article class="defaultP" margin-top="true">§ 66a første ledd nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-25-punkt-4"><article class="legalP" id="kapittel-1-ledd-25-punkt-4-ledd-1">Kjøttet skal straks etter nedskjæring og eventuell innpakking og emballering overføres til kjølerom.</article></article></li></ul></article> <article class="defaultP" margin-top="true">§ 68 nytt annet ledd skal lyde:</article><article class="legalP" id="kapittel-1-ledd-26">Emballasje av tre er ikke tillatt brukt unntatt til skrotter av lam og geitekillinger, forutsatt at alle nødvendige tiltak er satt i verk for å hindre kontakt mellom kjøtt og emballasje også om innpakningen perforeres.</article> <article class="defaultP" margin-top="true">§ 68 tidligere annet ledd blir nytt tredje ledd.</article> <article class="defaultP" margin-top="true">§ 69 første ledd første punktum skal lyde:</article><article class="legalP" id="kapittel-1-ledd-27">Skal nedskåret kjøtt innpakkes, skal dette gjøres straks etter nedskjæringen, og på en hygienisk tilfredsstillende måte.</article> <article class="defaultP" margin-top="true">§ 70 nytt annet ledd skal lyde:</article><article class="legalP" id="kapittel-1-ledd-28">Emballering av ferskt kjøtt kan også skje i nedskjæringslokalet i egnede beholdere i samsvar med § 68 tredje ledd, forutsatt at beholderne er tilfredsstillende vasket og desinfisert før de bringes inn i nedskjæringsrommet.</article> <article class="defaultP" margin-top="true">§ 72 skal lyde:</article> <article class="defaultP" margin-top="true"><strong>§ 72.</strong> <i>Emballert kjøtt</i></article><article class="legalP" id="kapittel-1-ledd-29">Ved frambud skal ferskt kjøtt være merket i henhold til merkeforskriften<sup class="footnotereference" data-footnotereferencevalue="1" data-unique-footnote-counter="1">1</sup> og forskrift om identifikasjonsmerking.<sup class="footnotereference" data-footnotereferencevalue="2" data-unique-footnote-counter="2">2</sup> Ferskt kjøtt av storfe skal ved frambud være merket i henhold til forskrift om merking av ferskt storfekjøtt.<sup class="footnotereference" data-footnotereferencevalue="3" data-unique-footnote-counter="3">3</sup></article><article class="legalP" id="kapittel-1-ledd-30">Emballasje som inneholder oppdelt kjøtt eller biprodukter skal ha et stempelmerke utformet i samsvar med bestemmelser gitt av Statens næringsmiddeltilsyn. Stempelmerket skal inneholde nedskjæringsvirksomhetens virksomhetsnummer istedenfor slakteriets. Stempelmerket kan trykkes på en etikett eller direkte på emballasjen og skal være plassert slik at merket ødelegges ved åpning av emballasjen. En ikke-ødeleggelse av stempelmerket ved åpning av emballasjen kan bare tolereres dersom emballasjen ødelegges ved åpning.</article><article class="legalP" id="kapittel-1-ledd-31">Når kjøtt eller biprodukter er i innpakning som også fyller kravene til emballasje kan etiketten festes på innpakningen.</article><article class="legalP" id="kapittel-1-ledd-32">Biprodukter som er pakket i et slakteri skal ha slakteriets virksomhetsnummer i stempelmerket.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> forskrift av 21. desember 1993 nr. 1385 om merking m.v. av næringsmidler.</article><article class="footnote" data-name="2" data-unique-footnote-counter="2"><span class="footnoteLabel">2</span> forskrift av 21. desember 1993 nr. 1384 om identifikasjonsmerking av næringsmiddelpartier.</article><article class="footnote" data-name="3" data-unique-footnote-counter="3"><span class="footnoteLabel">3</span> forskrift av 28. mars 2001 nr. 315 om opprinnelsesmerking av ferskt storfekjøtt mv.</article></footer> <article class="defaultP" margin-top="true">§ 73 skal lyde:</article><article class="legalP" id="kapittel-1-ledd-33">Ferskt kjøtt i forbrukerpakning skal påføres et stempelmerke på pakningen eller på en etikett festet til pakningen. Kravet til størrelsen på stempelmerket kan fravikes ved denne type merking.</article><article class="legalP" id="kapittel-1-ledd-34">Når ferskt kjøtt gis ny ytteremballasje i en annen virksomhet enn hvor den først ble emballert, skal inneremballasjen bære opprinnelsesvirksomhetens stempelmerke, mens pakkeriets stempelmerke skal plasseres på ytteremballasjen.</article> <article class="defaultP" margin-top="true">§ 74 annet ledd skal lyde:</article><article class="legalP" id="kapittel-1-ledd-35">Tilsynsmyndigheten kan i enkelttilfeller, når det foreligger særlige teknologiske grunner med hensyn til modning av kjøttet, gi unntak fra disse temperaturkravene ved transport av ferskt kjøtt til nærliggende kjøttforretninger eller nedskjæringsvirksomheter dersom transporten ikke varer mer enn to timer.</article> <article class="defaultP" margin-top="true">§ 77 første ledd skal lyde:</article><article class="legalP" id="kapittel-1-ledd-36">Emballert kjøtt skal ikke lagres i rom hvor det lagres innpakket eller eksponert ferskt kjøtt.</article> <article class="defaultP" margin-top="true">§ 84 nytt annet ledd skal lyde:</article><article class="legalP" id="kapittel-1-ledd-37">Virksomheten skal ha adskilte områder for reine og ureine arbeidsoperasjoner slik at de reine områdene og kjøttet beskyttes mot forurensing.</article> <article class="defaultP" margin-top="true">§ 92 første ledd nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-37-punkt-1"><article class="legalP" id="kapittel-1-ledd-37-punkt-1-ledd-1">Et rom med låsbart skap til bruk for tilsynsmyndigheten.</article></article></li></ul></article> <article class="defaultP" margin-top="true">§ 96 tredje ledd skal lyde:</article><article class="legalP" id="kapittel-1-ledd-38">Slakteriet skal gi kjøttkontrollen opplysninger om tidspunkt for slakting og om antall og art av dyr som skal slaktes og hvor disse kommer fra, slik at det kan utføres undersøkelse av dyrene i samsvar med § 48 – § 51 og instruks for kjøttkontrollen kap. I punkt 2 før slakting.</article> <article class="defaultP" margin-top="true">§ 97 skal lyde:</article><article class="legalP" id="kapittel-1-ledd-39">Tilsynsveterinær eller kontrolltekniker fører tilsyn med de hygieniske forholdene i virksomheten.</article><article class="legalP" id="kapittel-1-ledd-40">Tilsynsveterinær kan bestemme at slakting ikke kan finne sted uten at tilsynsveterinær eller kontrolltekniker er tilstede hele tiden under slakting dersom kontrollmessige hensyn tilsier dette.</article><article class="legalP" id="kapittel-1-ledd-41">Post mortem undersøkelse av slaktene skal utføres av tilsynsveterinær og gjennomføres i samsvar med instruks for kjøttkontrollen, jf. kap. I punkt 3 – 9, og i overensstemmelse med § 55 i denne forskrift. Tilsynsveterinær eller kontrolltekniker skal regelmessig føre tilsyn med at bestemmelsene i kap. VII og VIII overholdes.</article><article class="legalP" id="kapittel-1-ledd-42">Kjøttet skal kontrolleres av tilsynsveterinæren innen 24 timer etter at dyret er slaktet.</article><article class="legalP" id="kapittel-1-ledd-43">Kjøtt skal ikke fjernes fra bedriften før det er kontrollert.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-10-04-1142/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>