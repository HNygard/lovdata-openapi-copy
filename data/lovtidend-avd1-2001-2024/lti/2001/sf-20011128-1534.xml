<!DOCTYPE html><html lang="no"><head><title>Vedtak om merverdiavgift og avgift på investeringer mv. for budsjetterminen 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-28-1534</dd><dt class="dokid">DokumentID</dt><dd class="dokid">LTI/forskrift/2001-11-28-1534</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">Budsjetterminen 2002</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1814-05-17/§75</li><li>lov/1969-06-19-66</li><li>lov/1969-06-19-67</li></ul></dd><dt class="dateOfPublication">Kunngjort</dt><dd class="dateOfPublication">2002-01-07</dd><dt class="journalNumber">Journalnummer</dt><dd class="journalNumber">2001-1473</dd><dt class="titleShort">Korttittel</dt><dd class="titleShort">Vedtak om MVA og IVA, 2002</dd><dt class="title">Tittel</dt><dd class="title">Vedtak om merverdiavgift og avgift på investeringer mv. for budsjetterminen 2002.</dd><dt class="miscInformation">Annet om dokumentet</dt><dd class="miscInformation">Kunngjøring fra Finansdepartementet av stortingsvedtak 28. november 2001 med hjemmel i Kongeriget Norges Grundlov av 17. mai 1814 § 75 litra a, lov av 19. juni 1969 nr. 66 om merverdiavgift og lov av 19. juni 1969 nr. 67 om avgift på investeringer m.v.</dd><dt class="refid">RefID</dt><dd class="refid">forskrift/2001-11-28-1534</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om merverdiavgift og avgift på investeringer mv. for budsjetterminen 2002.<ul class="tocSubUl"><li>I<ul class="tocSubUl"><li>§ 1.</li><li>§ 2.</li></ul></li><li>II<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li><li>§ 14.</li><li>§ 15.</li><li>§ 16.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-28-1534" id="dokument"><h1>Vedtak om merverdiavgift og avgift på investeringer mv. for budsjetterminen 2002.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-28-1534/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2001-11-28-1534/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Fra 1. januar 2002 skal det betales 24 pst. avgift etter bestemmelsene i lov av 19. juni 1969 nr. 66 om merverdiavgift.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Fra 1. januar 2002 skal det betales 11,11 pst. avgift av omsetning som nevnt i lov av 19. juni 1969 nr. 66 om merverdiavgift § 39 og godtgjørelse som nevnt i samme lov § 41.</article></article></li></ul></article><article class="legalArticle" data-lovdata-URL="LTI/forskrift/2001-11-28-1534/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">Fra 1. januar 2002 skal det betales 12 pst. avgift etter bestemmelsene i lov av 19. juni 1969 nr. 66 om merverdiavgift for næringsmidler. Som næringsmidler anses enhver mat- eller drikkevare og enhver annen vare som er bestemt til å konsumeres av mennesker, unntatt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">legemidler</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">vann fra vannverk</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">tobakksvarer</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">alkoholholdige drikkevarer.</article></article></li></ul></article><article class="legalP" id="kapittel-1-paragraf-2-ledd-2">Departementet kan gi nærmere forskrifter om avgrensning av avgiftsplikten.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-28-1534/KAPITTEL_2"><h2 data-text-align="center">II</h2><article class="legalArticle" data-lovdata-URL="LTI/forskrift/2001-11-28-1534/§1" data-name="§1" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-2-paragraf-1-ledd-1">Fra 1. januar 2002 til og med 30. september 2002 skal det betales 7 pst. avgift etter bestemmelsene i lov av 19. juni 1969 nr. 67 om avgift på investeringer m.v.</article></article><article class="legalArticle" data-lovdata-URL="LTI/forskrift/2001-11-28-1534/§2" data-name="§2" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-2-ledd-1">Avgift skal ikke betales av bygninger, anlegg og andre driftsmidler til bruk<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">under fabrikkmessig produksjon av varer,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">under bryting, utvinning og bearbeiding i bergverk.</article></article></li></ul></article><article class="legalP" id="kapittel-2-paragraf-2-ledd-2">Departementet avgjør med bindende virkning hva som skal anses som «fabrikkmessig produksjon» og «bergverk».</article></article><article class="legalArticle" data-lovdata-URL="LTI/forskrift/2001-11-28-1534/§3" data-name="§3" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-3-ledd-1">Bestemmelsene i § 2 gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">virksomhet innen bygg og anlegg,</article></article></li><li data-li-identifier="b)" data-name="b)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">jordbruk, skogbruk, fiske og fangst,</article></article></li><li data-li-identifier="c)" data-name="c)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">produksjon og forsyning av elektrisk kraft, gass og vann, herunder damp og varmtvann.</article></article></li></ul></article><article class="legalP" id="kapittel-2-paragraf-3-ledd-2">Unntatt fra bestemmelsen i første ledd bokstav c er produksjon av damp og varmtvann som prosessvarme og produksjon av mottrykkskraft til egen bruk som nevnt i § 2. Det samme gjelder utnyttelse av spillvarme i den utstrekning spillvarmen kommer fra driftsmidler som nevnt i § 2.</article></article><article class="legalArticle" data-lovdata-URL="LTI/forskrift/2001-11-28-1534/§4" data-name="§4" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-4-ledd-1">Det skal ikke betales avgift ved anskaffelser som hovedsakelig er til bruk i jordbruk, husdyrhold, hagebruk, gartneri og skogbruk.</article></article><article class="legalArticle" data-lovdata-URL="LTI/forskrift/2001-11-28-1534/§5" data-name="§5" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-5-ledd-1">Fiskere er fritatt for å svare avgift ved anskaffelse av linebruk, nøter, snurrevad, trål av alle slag og garn for sjøfiske.</article></article><article class="legalArticle" data-lovdata-URL="LTI/forskrift/2001-11-28-1534/§6" data-name="§6" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-6-ledd-1">Avgift skal ikke betales av kommunale kloakkrenseanlegg og kloakkledningsnett.</article></article><article class="legalArticle" data-lovdata-URL="LTI/forskrift/2001-11-28-1534/§7" data-name="§7" id="kapittel-2-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-7-ledd-1">Avgift skal ikke betales av nærmere angitte miljøinvesteringer i avfallshåndteringsanlegg. Det skal heller ikke betales avgift av nærmere angitte investeringer i lokale mottaks- og lagringsanlegg og de sentrale behandlingsanlegg for spesialavfall. Fritaket i første punktum gjelder også for anlegg for håndtering av ombruksemballasje til bruk ved distribusjon av drikkevarer.</article></article><article class="legalArticle" data-lovdata-URL="LTI/forskrift/2001-11-28-1534/§8" data-name="§8" id="kapittel-2-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-8-ledd-1">Det skal ikke betales avgift av arbeid på bygninger og faste anlegg i Finnmark og Nord-Troms. Fritaket gjelder også varer som inkorporeres i bygning eller fast anlegg i forbindelse med slikt arbeid.</article></article><article class="legalArticle" data-lovdata-URL="LTI/forskrift/2001-11-28-1534/§9" data-name="§9" id="kapittel-2-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-9-ledd-1">Avgift skal ikke betales av nærmere angitte tilskuddsberettigede energiøkonomiseringstiltak.</article></article><article class="legalArticle" data-lovdata-URL="LTI/forskrift/2001-11-28-1534/§10" data-name="§10" id="kapittel-2-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-2-paragraf-10-ledd-1">Det skal ikke betales avgift av varebiler, lastebiler, trekkbiler for semitrailere og tilhengere hovedsakelig innrettet for transport av gods til bruk for slike kjøretøyer. Det skal heller ikke betales avgift av personkjøretøy til bruk i yrkesmessig utleievirksomhet.</article><article class="legalP" id="kapittel-2-paragraf-10-ledd-2">Fritaket i første ledd gjelder ikke for kjøretøyer som ikke er registrert for bruk på offentlig veg.</article></article><article class="legalArticle" data-lovdata-URL="LTI/forskrift/2001-11-28-1534/§11" data-name="§11" id="kapittel-2-paragraf-11"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-11-ledd-1">Det skal ikke betales avgift av hogstutstyr til bruk for felling, kvisting, kapping o.l. i forbindelse med avvirking av skog.</article><article class="legalP" id="kapittel-2-paragraf-11-ledd-2">Avgift skal heller ikke betales av lassbærer anskaffet for transport av tømmer i skogen.</article></article><article class="legalArticle" data-lovdata-URL="LTI/forskrift/2001-11-28-1534/§12" data-name="§12" id="kapittel-2-paragraf-12"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-2-paragraf-12-ledd-1">Det skal ikke betales avgift av nærmere angitte investeringer mv. i vindkraftanlegg, bioenergianlegg og varmepumper. Det samme gjelder for fjernvarmeanlegg, tidevannsanlegg, vannkraftanlegg, solenergianlegg og geovarmeanlegg.</article></article><article class="legalArticle" data-lovdata-URL="LTI/forskrift/2001-11-28-1534/§13" data-name="§13" id="kapittel-2-paragraf-13"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-2-paragraf-13-ledd-1">Det skal ikke betales avgift av nærmere angitte investeringer i distribusjonsnett for naturgass.</article></article><article class="legalArticle" data-lovdata-URL="LTI/forskrift/2001-11-28-1534/§14" data-name="§14" id="kapittel-2-paragraf-14"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-2-paragraf-14-ledd-1">Det skal ikke betales avgift av flyverksteders, herunder tekniske divisjoner og baser, anskaffelse av varer og tjenester til bruk som driftsmiddel ved ombygging, reparasjon eller vedlikehold av luftfartøyer som nevnt i lov av 19. juni 1969 nr. 66 om merverdiavgift § 17 første ledd nr. 1 bokstav c.</article></article><article class="legalArticle" data-lovdata-URL="LTI/forskrift/2001-11-28-1534/§15" data-name="§15" id="kapittel-2-paragraf-15"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-2-paragraf-15-ledd-1">Det skal ikke betales avgift av ombruksemballasje til bruk ved distribusjon av drikkevarer. Det samme gjelder for slike driftsmidler anskaffet for utleie til slik bruk.</article></article><article class="legalArticle" data-lovdata-URL="LTI/forskrift/2001-11-28-1534/§16" data-name="§16" id="kapittel-2-paragraf-16"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-2-paragraf-16-ledd-1">Departementet kan<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-16-ledd-1-punkt-1"><article class="legalP" id="kapittel-2-paragraf-16-ledd-1-punkt-1-ledd-1">gi nærmere forskrifter om avgrensning, utfylling og gjennomføring av bestemmelsene i § 1 – § 15 og kan herunder bestemme at visse driftsmidler skal avgiftsberegnes etter den sats som er nevnt i § 1, selv om driftsmidlet er til bruk som nevnt i § 2,</article></article></li><li data-li-identifier="2." data-name="2."><article class="listArticle" id="kapittel-2-paragraf-16-ledd-1-punkt-2"><article class="legalP" id="kapittel-2-paragraf-16-ledd-1-punkt-2-ledd-1">når særlige forhold foreligger bestemme at visse driftsmidler skal være fritatt for avgiftsberegning, selv om driftsmidlet ikke er til bruk som nevnt i § 2.</article></article></li></ul></article></article></section></main></body></html>