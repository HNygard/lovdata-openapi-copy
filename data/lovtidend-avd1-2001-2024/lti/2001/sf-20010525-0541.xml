<!DOCTYPE html><html lang="no"><head><title>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-25-541</dd><dt class="dokid">DokumentID</dt><dd class="dokid">LTI/forskrift/2001-05-25-541</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-06-18-590</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-7</li><li>lov/1997-02-28-19/§5-8</li></ul></dd><dt class="dateOfPublication">Kunngjort</dt><dd class="dateOfPublication">2001-06-01</dd><dt class="lastupdated">Rettet</dt><dd class="lastupdated">2001-06-15 (hjemmelsfelt), 18.06.2001 (hjemmelsfelt)</dd><dt class="journalNumber">Journalnummer</dt><dd class="journalNumber">2001-0577</dd><dt class="titleShort">Korttittel</dt><dd class="titleShort">Endr forskrift om trygderefusjon for leger mv</dd><dt class="title">Tittel</dt><dd class="title">Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 25. mai 2001 med hjemmel i lov av 28. februar 1997 nr. 19 om folketrygd (folketrygdloven) § 5-4, § 5-7 og § 5-8.</dd><dt class="refid">RefID</dt><dd class="refid">forskrift/2001-05-25-541</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-25-541" id="dokument"><h1>Forskrift om endring i forskrift om rett til trygderefusjon for leger, spesialister i klinisk psykologi og fysioterapeuter.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-25-541/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. juni 1998 nr. 590 om rett til trygderefusjon for leger, spesialister i klinisk psykologi og fysioterapeuter gjøres følgende endringer:</article> <article class="defaultP" margin-top="true">§ 1 og § 2 skal lyde:</article> <article class="defaultP" margin-top="true"><strong>§ 1.</strong> Folketrygden yter stønad for undersøkelse og behandling hos lege, spesialist i klinisk psykologi og fysioterapeut i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Vedkommende yrkesutøver har fastlegeavtale med kommunen eller avtale med kommunen eller fylkeskommunen om driftstilskudd.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Ved nødvendig sykebesøk utenom ordinær arbeidstid av fastlønnet kommunelege.</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Legen deltar i kommunalt organisert legevakt. Slik deltakelse gir ikke rett til trygderefusjon for annen pasientbehandling.</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Legen yter øyeblikkelig hjelp, jf. helsepersonelloven § 7.</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Ved pasientbehandling hos utdanningskandidater og lærere ved visse undervisningsinstitusjoner etter departementets bestemmelse.</article></article></li></ul></article> <article class="defaultP" margin-top="true"><strong>§ 2.</strong> Folketrygden yter i en overgangsperiode stønad for undersøkelse og behandling hos lege, spesialist i klinisk psykologi og fysioterapeut som har hatt rett til trygderefusjon etter 1. januar 1993, og som har opprettholdt retten fram til forskriftens ikrafttredelse:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">Ved pasientbehandling hos yrkesutøver som har fylt 62 år før 1. juli 1998.</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">Ved pasientbehandling hos spesialist i psykiatri eller klinisk psykologi.</article></article></li></ul></article> <article class="defaultP" margin-top="true">§ 4, § 5 og § 6 skal lyde:</article> <article class="defaultP" margin-top="true"><strong>§ 4.</strong> Yrkesutøver som nevnt i § 1 pkt. 1 opprettholder rett til trygderefusjon ved opphør av fastlegeavtale eller driftsavtale med kommunen eller fylkeskommunen såfremt de vil falle inn under bestemmelsen i § 2.</article><article class="legalP" id="kapittel-1-ledd-2">Lege, spesialist i klinisk psykologi og fysioterapeut som nevnt i § 2 opprettholder rett til trygderefusjon ved flytting av praksis.</article><article class="legalP" id="kapittel-1-ledd-3">Retten til trygderefusjon etter første og andre ledd faller likevel bort ved avbrudd i praksis som ikke omfattes av bestemmelsene i § 5.</article> <article class="defaultP" margin-top="true"><strong>§ 5.</strong> Lege, spesialist i klinisk psykologi og fysioterapeut som nevnt i § 2 opprettholder rett til trygderefusjon i inntil 1 år ved midlertidig avbrudd i praksis som skyldes sykdom, fødsel/adopsjon og kortvarig videreutdanning.</article><article class="legalP" id="kapittel-1-ledd-4">Rett til trygderefusjon opprettholdes i inntil 3 år dersom det er tilsatt vikar ved avbrudd i praksis på grunn av langvarig sykdom, omsorg for barn og langvarig videreutdanning.</article> <article class="defaultP" margin-top="true"><strong>§ 6.</strong> Rett til trygderefusjon gis til den som tjenestegjør/vikarierer for lege, spesialist i klinisk psykologi eller fysioterapeut som nevnt i § 1 nr. 1 og § 2. For vikar for yrkesutøver som nevnt i § 2 må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Praksisinnehaver har permisjon etter § 5.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Praksisinnehaver driver ikke selv privat praksis i samme tidsrom.</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Vikarens praksisomfang ligger innenfor samme rammer som praksisinnehaverens gjorde.</article></article></li></ul></article><article class="legalP" id="kapittel-1-ledd-5">Retten til trygderefusjon gjelder for vikaren i den perioden vikariatet pågår.</article><article class="legalP" id="kapittel-1-ledd-6">For yrkesutøvere som nevnt i § 2 kan det bare godkjennes trygderefusjon for en vikar for praksisinnehaver.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-25-541/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2001.</article></section></main></body></html>