<!DOCTYPE html><html lang="no"><head><title>Forskrift om endring i forskrift om krav til byggverk og produkter til byggverk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-29-1069</dd><dt class="dokid">DokumentID</dt><dd class="dokid">LTI/forskrift/2001-08-29-1069</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-08-29, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-33</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§6</li><li>lov/1985-06-14-77/§77</li></ul></dd><dt class="dateOfPublication">Kunngjort</dt><dd class="dateOfPublication">2001-09-21</dd><dt class="journalNumber">Journalnummer</dt><dd class="journalNumber">2001-1067</dd><dt class="titleShort">Korttittel</dt><dd class="titleShort">Endr. i forskrift om krav til byggverk mv.</dd><dt class="title">Tittel</dt><dd class="title">Forskrift om endring i forskrift om krav til byggverk og produkter til byggverk.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 29. august 2001 med hjemmel i plan- og bygningslov av 14. juni 1985 nr. 77 § 6 og § 77.</dd><dt class="refid">RefID</dt><dd class="refid">forskrift/2001-08-29-1069</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om krav til byggverk og produkter til byggverk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-29-1069" id="dokument"><h1>Forskrift om endring i forskrift om krav til byggverk og produkter til byggverk.</h1><section class="section" data-name="kapI" id="kapittel-1" data-lovdata-URL="LTI/forskrift/2001-08-29-1069/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. januar 1997 nr. 33 om krav til byggverk og produkter til byggverk gjøres følgende endringer:</article> <article class="defaultP" margin-top="true">§ 5-14 nytt annet ledd skal lyde:</article><article class="legalP" id="kapittel-1-ledd-2">De tekniske kravene i denne forskriften gjelder ikke for produkt som har sin opprinnelse i land som er part i EØS-avtalen når produktet overensstemmer med spesifikasjon som sikrer de grunnleggende krav angitt i denne forskrift § 5-11. Slik spesifikasjon kan være:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">en standard eller norm utgitt av en nasjonal standardiseringsorganisasjon i et land som er part i EØS-avtalen og som er lovpålagt i bruk i det landet, eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">en relevant internasjonal standard som er lovpålagt i bruk i det landet, eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">en teknisk forskrift som er pålagt brukt i det landet for framstilling, markedsføring og bruk, eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">konvensjonelle eller innovative fabrikasjonsprosesser som er lovpålagt brukt i det landet. Det må forefinnes tilstrekkelig, detaljert teknisk dokumentasjon for å sikre at produktene kan bedømmes etter den angitte bruken, om nødvendig basert på tilleggsprøver, eller</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">en europeisk teknisk godkjenning utstedt i samsvar med bestemmelsene i direktiv 89/106/EØF av 21. desember 1988 – Byggevaredirektivet.</article></article></li></ul></article> <article class="defaultP" margin-top="true">§ 5-14 nåværende annet og tredje ledd blir nytt tredje og fjerde ledd.</article> <article class="defaultP" margin-top="true">§ 8-52 tredje ledd skal lyde:</article><article class="legalP" id="kapittel-1-ledd-3">Lukkede ildsteder for vedfyring skal utføres slik at det oppnås forsvarlig sikkerhet mot forurensning. Utslipp av partikler fra slike ildsteder skal ikke overstige verdiene gitt i Norsk Standard. Kravene gjelder ikke for lukkede ildsteder for vedfyring som har sin opprinnelse i land som er part i EØS-avtalen når produktet overensstemmer med spesifikasjon iht. § 5-11 som sikrer et beskyttelsesnivå tilsvarende det nivå gjeldende norsk regelverk angir for å begrense utslipp av partikler av hensyn til helse. Kravene til høyeste tillatte verdier for utslipp av partikler gjelder ikke ved omplassering av lukkede ildsteder for vedfyring produsert før 1. juli 1997 eller for slike bevaringsverdige ildsteder produsert før 1940.</article> <article class="defaultP" margin-top="true">§ 9-62 nr. 3 åttende ledd tredje strekpunkt oppheves.</article> <article class="defaultP" margin-top="true">§ 10-62 nytt annet punktum skal lyde:</article><article class="legalP" id="kapittel-1-ledd-4">Kravet om skorstein gjelder ikke for boliger inntil 50 m<sup>2</sup> BRA.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-08-29-1069/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks, med unntak av § 10-62 nytt annet punktum som trer i kraft 1. januar 2002.</article></section></main></body></html>