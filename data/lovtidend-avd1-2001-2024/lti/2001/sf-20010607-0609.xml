<!DOCTYPE html><html lang="no"><head><title>Forskrift om endring i forskrift (Nr. 90) om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-07-609</dd><dt class="dokid">DokumentID</dt><dd class="dokid">LTI/forskrift/2001-06-07-609</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-01-24-58</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§14</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0651</dd><dt class="titleShort">Korttittel</dt><dd class="titleShort">Endr. i forskrift om mva. på personkjøretøyer</dd><dt class="title">Tittel</dt><dd class="title">Forskrift om endring i forskrift (Nr. 90) om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 7. juni 2001 med hjemmel i lov av 19. juni 1969 nr. 66 om merverdiavgift § 14.</dd><dt class="refid">RefID</dt><dd class="refid">forskrift/2001-06-07-609</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 90) om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-07-609" id="dokument"><h1>Forskrift om endring i forskrift (Nr. 90) om beregning av merverdiavgift på personkjøretøyer som er anskaffet eller uttatt til bruk i yrkesmessig utleievirksomhet.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-07-609/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 90) av 24. januar 1989 nr. 58 om beregning av merverdiavgift på personkjøretøy som er anskaffet eller uttatt til bruk i yrkesmessig utleievirksomhet gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift (Nr. 90) om beregning av merverdiavgift på personkjøretøyer som er anskaffet eller uttatt til bruk i yrkesmessig kjøreopplæring eller utleievirksomhet</i></article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Registrert næringsdrivende har rett til fradrag for merverdiavgift på anskaffelse av personkjøretøyer til bruk i yrkesmessig kjøreopplæring eller utleievirksomhet, herunder leasing. Det skal ikke beregnes merverdiavgift ved uttak av personkjøretøyer til bruk i yrkesmessig kjøreopplæring eller utleievirksomhet.</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-3">Registrert næringsdrivende skal, når ikke annet følger av § 3 og § 4, tilbakeføre fradragsført merverdiavgift dersom kjøretøyet selges, tas ut eller på annen måte omdisponeres til bruk som ikke ville gitt fradragsrett, før det har gått 36 måneder etter at kjøretøyet ble registrert.</article> <article class="defaultP" margin-top="true">§ 3 og § 4 skal lyde:</article> <article class="defaultP" margin-top="true"><strong>§ 3.</strong> Hvis et personkjøretøy, på grunn av så stor skade at kjøretøyet blir kondemnert, selges, tas ut eller på annen måte omdisponeres til bruk som ikke ville gitt fradragsrett før det har gått 36 måneder fra registreringen, skal det ikke tilbakeføres eller svares merverdiavgift. Det skal heller ikke skje noen korreksjon dersom kjøretøyet selges, tas ut eller på annen måte omdisponeres til bruk som ikke ville gitt fradragsrett som følge av eierens dødsfall, konkurs eller offentlig gjeldsforhandling.</article> <article class="defaultP" margin-top="true"><strong>§ 4.</strong> Skattedirektoratet kan utenom de tilfeller som er nevnt i § 3, samtykke i at tilbakeføring/beregning av merverdiavgift unnlates dersom dette skyldes årsaker den avgiftspliktige ikke har hatt herredømme over eller tilbakeføring/beregning av merverdiavgift av andre grunner vil være særlig urimelig overfor den avgiftspliktige. Samtykke gis virkning fra tidspunktet personkjøretøyet selges, tas ut eller på annen måte omdisponeres til bruk som ikke ville gitt fradragsrett.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-4">Beregning av merverdiavgift skjer ved korreksjon på omsetningsoppgaven for den termin personkjøretøyet selges, tas ut eller på annen måte omdisponeres til bruk som ikke ville gitt fradragsrett.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-07-609/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 1. juli 2001.</article></section></main></body></html>