<!DOCTYPE html><html lang="no"><head><title>Instruks for råd som skal vurdere Petroleumsfondet og forholdet til folkeretten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-30-1323</dd><dt class="dokid">DokumentID</dt><dd class="dokid">LTI/forskrift/2001-11-30-1323</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2001-11-30</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-22-36/§7</li><li>forskrift/1997-10-03-1078/§9</li><li>forskrift/2001-11-30-1322</li></ul></dd><dt class="dateOfPublication">Kunngjort</dt><dd class="dateOfPublication">2001-12-04</dd><dt class="journalNumber">Journalnummer</dt><dd class="journalNumber">2001-1289</dd><dt class="titleShort">Korttittel</dt><dd class="titleShort">Instruks for rådet for Petroleumsfondet</dd><dt class="title">Tittel</dt><dd class="title">Instruks for råd som skal vurdere Petroleumsfondet og forholdet til folkeretten.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. november 2001 med hjemmel i forskrift av 3. oktober 1997 nr. 1078 for forvaltning av Statens petroleumsfond § 9, jf. kgl.res. av 30. november 2001 nr. 1322.</dd><dt class="refid">RefID</dt><dd class="refid">forskrift/2001-11-30-1323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks for råd som skal vurdere Petroleumsfondet og forholdet til folkeretten.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-30-1323" id="dokument"><h1>Instruks for råd som skal vurdere Petroleumsfondet og forholdet til folkeretten.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-30-1323/KAPITTEL_1"><h2 data-text-align="center">I</h2><article class="numberedLegalP" data-numerator="1" id="kapittel-1-nummer-1">1. Rådet skal etter anmodning fra Finansdepartementet gi en vurdering av om fondets plasseringsmuligheter i finansielle instrumenter utstedt av nærmere angitte utstedere kan være i strid med Norges folkerettslige forpliktelser. Finansdepartementet kan også be rådet om en vurdering av andre problemstillinger knyttet til Norges folkerettslige forpliktelser.</article><article class="numberedLegalP" data-numerator="2" id="kapittel-1-nummer-2">2. For innhenting av faktiske opplysninger om de angitte foretakene skal rådet henvende seg til Finansdepartementet eller Norges Bank.</article><article class="numberedLegalP" data-numerator="3" id="kapittel-1-nummer-3">3. Rådets vurderinger kan unntas offentlighet med hjemmel i offentlighetslovens § 5 annet ledd bokstav b. Finansdepartementet avgjør om det skal utøves meroffentlighet i enkeltsaker med hjemmel i offentlighetslovens § 2 tredje ledd.</article><article class="numberedLegalP" data-numerator="4" id="kapittel-1-nummer-4">4. Rådets medlemmer skal ha taushetsplikt om forhold som behandles eller har vært behandlet av rådet med mindre Finansdepartementet bestemmer noe annet.</article><article class="numberedLegalP" data-numerator="5" id="kapittel-1-nummer-5">5. Innenfor budsjettrammer som blir meddelt av Finansdepartementet, organiserer rådet selv sekretariatsfunksjonene, samt sørger selv for møterom og kontorfasiliteter.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-30-1323/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Instruksen trer i kraft straks.</article></section></main></body></html>