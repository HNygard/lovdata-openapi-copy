<!DOCTYPE html><html lang="no"><head><title>Forskrift om endring i forskrift om vegtrafikkloven med forskrifters gyldighet på Svalbard.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-22-304</dd><dt class="dokid">DokumentID</dt><dd class="dokid">LTI/forskrift/2001-03-22-304</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-10-1018</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§1</li><li>forskrift/1967-03-17-3462</li></ul></dd><dt class="dateOfPublication">Kunngjort</dt><dd class="dateOfPublication">2001-04-06</dd><dt class="journalNumber">Journalnummer</dt><dd class="journalNumber">2001-0355</dd><dt class="titleShort">Korttittel</dt><dd class="titleShort">Endr. i vegforskrifters gyldighet på Svalbard</dd><dt class="title">Tittel</dt><dd class="title">Forskrift om endring i forskrift om vegtrafikkloven med forskrifters gyldighet på Svalbard.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 22. mars 2001 med hjemmel i vegtrafikklov av 18. juni 1965 nr. 4 § 1 fjerde ledd, jf. kgl.res. av 17. mars 1967 nr. 3462 om delegering av myndighet etter loven.</dd><dt class="refid">RefID</dt><dd class="refid">forskrift/2001-03-22-304</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vegtrafikkloven med forskrifters gyldighet på Svalbard.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-22-304" id="dokument"><h1>Forskrift om endring i forskrift om vegtrafikkloven med forskrifters gyldighet på Svalbard.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-22-304/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 10. november 1993 nr. 1018 om vegtrafikkloven med forskrifters gyldighet på Svalbard gjøres følgende endringer:</article> <article class="defaultP" margin-top="true">Romertall I punktet «Til loven § 24 og § 30» skal lyde:</article><article class="legalP" id="kapittel-1-ledd-2">I tillegg til loven § 24 sjuende ledd og til forskrifter av 23. februar 1979 nr. 4 om førerkort og førerprøve m.v. gjelder:</article><article class="legalP" id="kapittel-1-ledd-3">Med ordlyden «fylkeslegen» forstås «fylkeslegen i Troms».</article><article class="legalP" id="kapittel-1-ledd-4">Førerkortforskriften § 7 nr. 2, 6 og 7 samt § 35 gjelder ikke. I forskrift av 28. mai 1991 nr. 343 om persontransport med motorvogn mot vederlag innenfor Longyearbyen § 10 og § 13 er det gitt regler om kjøreseddel mv.</article><article class="legalP" id="kapittel-1-ledd-5">I stedet for førerkortforskriften § 35 gjelder:</article><article class="legalP" id="kapittel-1-ledd-6">Person med utenlandsk førerkort som er gyldig i hjemlandet kan nytte slikt førerkort for vedkommende motorvogngruppe under hele oppholdet på Svalbard. Førerkortet må gi førerrett etter Wien-konvensjonen av 1968 om vegtrafikk. Innehaver må imidlertid ikke ha fått annet førerkort inndratt eller ha sperrefrist for utstedelse av førerkort.</article><article class="legalP" id="kapittel-1-ledd-7">I tillegg til førerkortforskriften § 12 annet ledd gjelder:</article><article class="legalP" id="kapittel-1-ledd-8">På Svalbard kan det avlegges førerprøve bare for klasse S beltemotorsykkel.</article><article class="legalP" id="kapittel-1-ledd-9">I tillegg til førerkortforskriften § 30 nr. 1 gjelder:</article><article class="legalP" id="kapittel-1-ledd-10">Førerkort med begrenset gyldighetstid på grunn av manglende kurs i mørkekjøring gjelder etter sin utløpsdato bare for kjøring på Svalbard. Nytt førerkort med to års gyldighet kan utstedes kun en gang. Kravet om obligatorisk kurs i mørkekjøring faller bort for innehaver som har kjøreerfaring under minst tre års opphold på Svalbard.</article><article class="legalP" id="kapittel-1-ledd-11">Forskrift av 23. juli 1986 nr. 1605 om obligatorisk opplæring for fører av moped m.v. gjelder ikke for personer som har fast opphold på Svalbard.</article> <article class="defaultP" margin-top="true">Romertall I punktet «Til loven § 40» oppheves.</article> <article class="defaultP" margin-top="true">Romertall II første ledd skal lyde:</article><article class="legalP" id="kapittel-1-ledd-12">Vegkontoret i Troms utfører vegtrafikktilsyn for Svalbard. Vegdirektoratet kan godkjenne at dets gjøremål helt eller delvis utføres av stedfortreder som oppholder seg på Svalbard. Myndighet som etter vegtrafikkloven eller forskrift gitt i medhold av loven er tildelt annen myndighet enn Kongen, departementet, eller ved delegering – Vegdirektoratet, tilligger sysselmannen med mindre annet er bestemt ovenfor.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-22-304/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2001.</article></section></main></body></html>