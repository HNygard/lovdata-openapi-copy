<!DOCTYPE html><html lang="no"><head><title>Forskrift om endring i forskrift om godkjenning av foretak for ansvarsrett.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-29-1071</dd><dt class="dokid">DokumentID</dt><dd class="dokid">LTI/forskrift/2001-08-29-1071</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-08-29, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-01-22-35</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1985-06-14-77/§6</li></ul></dd><dt class="dateOfPublication">Kunngjort</dt><dd class="dateOfPublication">2001-09-21</dd><dt class="lastupdated">Rettet</dt><dd class="lastupdated">2001-11-05 (§ 9), 12.11.2001 (§ 9)</dd><dt class="journalNumber">Journalnummer</dt><dd class="journalNumber">2001-1069</dd><dt class="titleShort">Korttittel</dt><dd class="titleShort">Endr.forskr, godkjenning av foretak, ansvarsrett</dd><dt class="title">Tittel</dt><dd class="title">Forskrift om endring i forskrift om godkjenning av foretak for ansvarsrett.</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 29. august 2001 med hjemmel i plan- og bygningslov av 14. juni 1985 nr 77 § 6, jf. kap. XVI.</dd><dt class="refid">RefID</dt><dd class="refid">forskrift/2001-08-29-1071</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning av foretak for ansvarsrett.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-29-1071" id="dokument"><h1>Forskrift om endring i forskrift om godkjenning av foretak for ansvarsrett.</h1><section class="section" data-name="kapI" id="kapittel-1" data-lovdata-URL="LTI/forskrift/2001-08-29-1071/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. januar 1997 nr. 35 om godkjenning av foretak for ansvarsrett gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Denne forskrift har til formål å sikre at foretak som opptrer som ansvarlig etter plan- og bygningsloven som søker, prosjekterende, utførende, samordner eller kontrollerende, har tilstrekkelige kvalifikasjoner til å ivareta kravene i plan- og bygningslovgivningen. Kvalifikasjonsbedømmelsen skal baseres på en samlet vurdering av foretakets organisasjon, foretakssystem og faglige ledelses utdanning og praksis.</article> <article class="defaultP" margin-top="true">§ 3 nr. 3 annet punktum oppheves.</article> <article class="defaultP" margin-top="true">§ 3 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Med <i>faglig ledelse</i> menes en eller flere personer som er bemyndiget av foretakets ledelse til å ta beslutninger av betydning for oppfyllelse av krav i plan- og bygningslovgivningen.</article></article></li></ul></article> <article class="defaultP" margin-top="true">§ 5 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Godkjenning etter denne forskrift gjelder for godkjenningsområde som bestemmes av foretakets funksjon, fagområde, tiltaksklasse og foretaksklasse.</article></article></li></ul></article> <article class="defaultP" margin-top="true">§ 5 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Foretaksklasse bestemmes av den faglige ledelses utdanning og praksis inndelt i fagområde, og skal svare til det som kreves for å løse oppgaver innen angitt tiltaksklasse, jf. denne forskrift kap. IV.</article></article></li></ul></article> <article class="defaultP" margin-top="true">§ 9 skal lyde:</article> <article class="defaultP" margin-top="true"><strong>§ 9.</strong> <i>Dokumentasjon for oppfyllelse av systemkrav. Tilsyn</i></article><article class="legalP" id="kapittel-1-ledd-3">Foretak eller andre som søker godkjenning skal avgi egenerklæring som viser hvordan kravene er ivaretatt. Kommunen og Statens bygningstekniske etat kan føre tilsyn med oppfyllelse av systemkravene. Systemet skal være tilgjengelig for kommunen, Statens bygningstekniske etat og klagenemnda på forlangende.</article> <article class="defaultP" margin-top="true">Overskriften til kapittel III skal lyde:</article> <article class="defaultP" margin-top="true"><i>Krav til utdanning og praksis – faglig ledelse</i></article> <article class="defaultP" margin-top="true">§ 10 første ledd første kolon skal lyde:</article><article class="legalP" id="kapittel-1-ledd-4">Foretakets faglige ledelse skal ved eksamen eller annen bestått prøve som er relevant for foretakets godkjenningsområde oppfylle følgende alternative kvalifikasjoner:</article> <article class="defaultP" margin-top="true">§ 11 nr. 1 første punktum med tabell skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Foretakets faglige ledelse skal oppfylle krav til relevant utdanning og praksis inndelt etter foretaksklasse og funksjon etter tabellen nedenfor. <table><thead><tr><th data-text-align="left" data-vertical-align="top"><i>Kvalifiserer i (tiltaksklasse/foretaksklasse)</i></th><th data-text-align="left" data-vertical-align="top"><i>Funksjon som ansvarlig i henhold til § 5 nr. 2</i></th><th data-text-align="left" data-vertical-align="top"><i>Utdanning i henhold til nivå i § 10</i></th><th data-text-align="left" data-vertical-align="top"><i>Arbeidspraksis i antall år</i></th></tr></thead><tbody><tr><td data-text-align="left" data-vertical-align="top">1</td><td data-text-align="left" data-vertical-align="top">Søker</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="left" data-vertical-align="top">1</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="left" data-vertical-align="top">1</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">b</td><td data-text-align="center" data-vertical-align="bottom">4</td></tr><tr><td data-text-align="left" data-vertical-align="top">1</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">a</td><td data-text-align="center" data-vertical-align="bottom">2</td></tr><tr><td data-text-align="left" data-vertical-align="top">1</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">a</td><td data-text-align="center" data-vertical-align="bottom">2</td></tr><tr><td data-text-align="left" data-vertical-align="top">1</td><td data-text-align="left" data-vertical-align="top">Samordner for utførelsen</td><td data-text-align="center" data-vertical-align="bottom">a</td><td data-text-align="center" data-vertical-align="bottom">2</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Søker</td><td data-text-align="center" data-vertical-align="bottom">b</td><td data-text-align="center" data-vertical-align="bottom">6</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">c</td><td data-text-align="center" data-vertical-align="bottom">6</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">c</td><td data-text-align="center" data-vertical-align="bottom">6</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">b</td><td data-text-align="center" data-vertical-align="bottom">3</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">b</td><td data-text-align="center" data-vertical-align="bottom">3</td></tr><tr><td data-text-align="left" data-vertical-align="top">2</td><td data-text-align="left" data-vertical-align="top">Samordner for utførelsen</td><td data-text-align="center" data-vertical-align="bottom">b</td><td data-text-align="center" data-vertical-align="bottom">3</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Søker</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Prosjekterende</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Kontrollerende for prosjekteringen</td><td data-text-align="center" data-vertical-align="bottom">d</td><td data-text-align="center" data-vertical-align="bottom">8</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Utførende</td><td data-text-align="center" data-vertical-align="bottom">c</td><td data-text-align="center" data-vertical-align="bottom">5</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Kontrollerende for utførelsen</td><td data-text-align="center" data-vertical-align="bottom">c</td><td data-text-align="center" data-vertical-align="bottom">5</td></tr><tr><td data-text-align="left" data-vertical-align="top">3</td><td data-text-align="left" data-vertical-align="top">Samordner for utførelsen</td><td data-text-align="center" data-vertical-align="bottom">c</td><td data-text-align="center" data-vertical-align="bottom">5</td></tr></tbody></table></article></article></li></ul></article> <article class="defaultP" margin-top="true">§ 16 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">For foretak uten sentral godkjenning skal kommunen vurdere kvalifikasjonene i forhold til det aktuelle søknadspliktige tiltak. Prosjektorganiseringen av tiltaket kan inngå i vurderingen.</article></article></li></ul></article> <article class="defaultP" margin-top="true">§ 20 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Kommunen og fylkesmannen skal rapportere vedtak om tilbaketrekking av lokal godkjenning til Statens bygningstekniske etat. Det samme gjelder advarsel kommunen gir foretaket. Slik underretning gis selv om foretaket ikke har sentral godkjenning.</article></article></li></ul></article> <article class="defaultP" margin-top="true">§ 22 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Sentral godkjenning er et frivillig hjelpemiddel for dokumentasjon av oppfyllelse av kvalifikasjonskravene etter denne forskrift og skal normalt legges til grunn ved lokal godkjenning uten ytterligere vurdering.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">Statens bygningstekniske etat behandler saker om sentral godkjenning, fornyelse og tilbaketrekking av sentral godkjenning i medhold av plan- og bygningslovens § 98a og denne forskrift.</article><article class="legalP" id="kapittel-1-ledd-4-punkt-5-ledd-2">Statens bygningstekniske etat kan gi veiledning til kommuner og andre brukere av ordningen om godkjenning og administrerer registeret over foretak med sentral godkjenning, jf. denne forskrift § 28.</article></article></li></ul></article> <article class="defaultP" margin-top="true">§ 23 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">Sentral godkjenning gis for tre år og fornyes såfremt foretaket dokumenterer at det fortsatt tilfredsstiller vilkårene for godkjenningen. Ved søknad om fornyelse kan Statens bygningstekniske etat foreta en ny vurdering, der det også legges vekt på tidligere mottatt dokumentasjon.</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">Foretak med sentral godkjenning som ønsker å opprettholde godkjenningen, plikter å melde fra til Statens bygningstekniske etat innen to måneder før utløpet av godkjenningsperioden om fortsatt oppfyllelse av vilkårene for godkjenning. Foretaket må ellers fremme ny søknad, jf. § 24.</article></article></li></ul></article> <article class="defaultP" margin-top="true">§ 24 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">Søknad fra foretak om sentral godkjenning sendes skriftlig til Statens bygningstekniske etat. Søknaden skal vedlegges dokumentasjon som viser at foretaket oppfyller kravene i denne forskrift. Organisasjonsplanen skal alltid følge søknad om sentral godkjenning.</article></article></li></ul></article> <article class="defaultP" margin-top="true">§ 25 skal lyde:</article><article class="legalP" id="kapittel-1-ledd-5">For sentral godkjenning av foretak som arbeider med tiltak som behandles etter annet lovverk, jf. denne forskrift § 2 nr. 3, skal Statens bygningstekniske etat så langt det er nødvendig samarbeide med berørte sektormyndigheter.</article> <article class="defaultP" margin-top="true">§ 26 skal lyde:</article><article class="legalP" id="kapittel-1-ledd-6">Foretak mv. med sentral godkjenning plikter av eget tiltak å melde fra til Statens bygningstekniske etat om endringer som har betydning for godkjenningen. Permanente endringer i foretakets faglige ledelse, vesentlig omorganisering av foretaket, tvangsavvikling eller konkursbehandling skal meldes til Statens bygningstekniske etat uten ugrunnet opphold.</article> <article class="defaultP" margin-top="true">§ 29 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">For sentral godkjenning skal det betales et gebyr som skal dekke kostnadene knyttet til den sentrale godkjenningsordningen. Følgende gebyrer kan fastsettes: <ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1-ledd-1-punkt-1"><article class="legalP" id="kapittel-1-ledd-6-punkt-1-ledd-1-punkt-1-ledd-1">behandlingsgebyr for søknad om sentral godkjenning</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-1-ledd-1-punkt-2"><article class="legalP" id="kapittel-1-ledd-6-punkt-1-ledd-1-punkt-2-ledd-1">årsgebyr for å inneha sentral godkjenning</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-1-ledd-1-punkt-3"><article class="legalP" id="kapittel-1-ledd-6-punkt-1-ledd-1-punkt-3-ledd-1">gebyr for behandling av søknad om fornyelse av sentral godkjenning.</article></article></li></ul></article></article></li></ul></article> <article class="defaultP" margin-top="true">§ 30 skal lyde:</article> <article class="defaultP" margin-top="true"><strong>§ 30.</strong> <i>Klage</i><ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Vedtak om sentral godkjenning herunder vedtak om tilbaketrekking, kan påklages av parter og andre med rettslig klageinteresse.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">Klagenemnda er klageinstans for enkeltvedtak om sentral godkjenning truffet av Statens bygningstekniske etat etter plan- og bygningslovens § 98a og denne forskrift.</article><article class="legalP" id="kapittel-1-ledd-6-punkt-3-ledd-2">Klagenemnda skal bestå av totalt syv medlemmer. Nemndas leder skal være jurist. Videre skal det være 6 medlemmer med en representant fra hver av grupperingene: <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-1"><article class="legalP" id="kapittel-1-ledd-6-punkt-3-ledd-2-punkt-1-ledd-1">søkere, prosjekterende og kontrollerende</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-2"><article class="legalP" id="kapittel-1-ledd-6-punkt-3-ledd-2-punkt-2-ledd-1">utførende bygg og anlegg</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-3"><article class="legalP" id="kapittel-1-ledd-6-punkt-3-ledd-2-punkt-3-ledd-1">utførende tekniske installasjoner</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-4"><article class="legalP" id="kapittel-1-ledd-6-punkt-3-ledd-2-punkt-4-ledd-1">utførende bygg og anlegg, arbeidstakersiden</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-5"><article class="legalP" id="kapittel-1-ledd-6-punkt-3-ledd-2-punkt-5-ledd-1">brukerinteresser på tiltakshaversiden</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-3-ledd-2-punkt-6"><article class="legalP" id="kapittel-1-ledd-6-punkt-3-ledd-2-punkt-6-ledd-1">brukerinteresser i det offentlige.</article></article></li></ul></article><article class="legalP" id="kapittel-1-ledd-6-punkt-3-ledd-3">Det skal oppnevnes personlige varamedlemmer. Medlemmer og personlige varamedlemmer oppnevnes av departementet etter forslag fra berørte bransje- og brukerinteresser.</article><article class="legalP" id="kapittel-1-ledd-6-punkt-3-ledd-4">Klagenemnda er vedtaksfør når fem medlemmer er til stede. Sakene avgjøres ved alminnelig flertall. Ved stemmelikhet er lederens stemme avgjørende.</article><article class="legalP" id="kapittel-1-ledd-6-punkt-3-ledd-5">Funksjonstiden for klagenemndas medlemmer og varamedlemmer er tre år. Medlemmer og varamedlemmer kan gjenoppnevnes for ytterligere en periode.</article><article class="legalP" id="kapittel-1-ledd-6-punkt-3-ledd-6">Klagenemndas avgjørelser kan ikke påklages.</article><article class="legalP" id="kapittel-1-ledd-6-punkt-3-ledd-7">Klagenemnda kan i samråd med sekretariatet innhente sakkyndig bistand.</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">Statens bygningstekniske etat er sekretariat for klagenemnda, tilrettelegger og forbereder sakene for klagenemnda og utarbeider innstillinger til enkeltvedtak. Statens bygningstekniske etat kan innhente sakkyndig bistand når etaten mener det er påkrevet.</article></article></li></ul></article> <article class="defaultP" margin-top="true">§ 32 skal lyde:</article><article class="legalP" id="kapittel-1-ledd-7">Der det etter tidligere bestemmelse i § 23 er gitt godkjenning for to år, forlenges denne slik at godkjenningen får en varighet på til sammen tre år.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-08-29-1071/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002, med unntak av § 30 som trer i kraft straks.</article></section></main></body></html>