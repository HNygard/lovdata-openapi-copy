<!DOCTYPE html><html lang="no"><head><title>Lov om endringer i lov 19. juni 1997 nr. 79 om verdipapirhandel (tiltak mot ulovlig innsidehandel mv.).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-43</dd><dt class="dokid">DokumentID</dt><dd class="dokid">LTI/lov/2001-06-15-43</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1997-06-19-79</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0695</dd><dt class="titleShort">Korttittel</dt><dd class="titleShort">Endringslov til verdipapirhandelloven</dd><dt class="title">Tittel</dt><dd class="title">Lov om endringer i lov 19. juni 1997 nr. 79 om verdipapirhandel (tiltak mot ulovlig innsidehandel mv.).</dd><dt class="miscInformation">Annet om dokumentet</dt><dd class="miscInformation">Ot.prp.nr.80 (2000–2001), Innst.O.nr.111 (2000–2001) og Besl.O.nr.99 (2000–2001). Odels- og lagtingsvedtak hhv. 28. mai og 7. juni 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-06-15-43</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1997 nr. 79 om verdipapirhandel (tiltak mot ulovlig innsidehandel mv.).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-43" id="dokument"><h1>Lov om endringer i lov 19. juni 1997 nr. 79 om verdipapirhandel (tiltak mot ulovlig innsidehandel mv.).</h1><section class="section" data-name="kapI" id="kapittel-1" data-lovdata-URL="LTI/lov/2001-06-15-43/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 19. juni 1997 nr. 79 om verdipapirhandel gjøres følgende endringer:</article> <article class="defaultP" margin-top="true">§ 1-7 annet ledd skal lyde:</article><article class="legalP" id="kapittel-1-ledd-2">Departementet kan ved forskrift bestemme at § 2-1, § 2-2 og § 2-3 kan få anvendelse ved handel i finansielle instrumenter som nevnt i § 1-2 annet ledd nr. 8.</article> <article class="defaultP" margin-top="true">§ 2-1 skal lyde:<p class="leddfortsettelse"><strong>§ 2-1.</strong> <i>Misbruk av innsideopplysninger</i></p></article><article class="legalP" id="kapittel-1-ledd-3">Tegning, kjøp, salg eller bytte av finansielle instrumenter som er eller søkes notert på norsk børs eller norsk autorisert markedsplass eller tilskyndelse til slike disposisjoner, må ikke foretas av noen som har opplysninger om de finansielle instrumentene, utstederen av disse eller andre forhold som er egnet til å påvirke kursen og som ikke er offentlig tilgjengelig eller allment kjent i markedet. Tilsvarende gjelder inngåelse, kjøp, salg eller bytte av opsjon- eller terminkontrakt eller tilsvarende rettigheter knyttet til slike finansielle instrumenter eller tilskyndelse til slike disposisjoner.</article><article class="legalP" id="kapittel-1-ledd-4">Første ledd gjelder bare ved misbruk av opplysninger som nevnt i første ledd. Første ledd er ikke til hinder for normal utøvelse av tidligere inngått opsjon- eller terminkontrakt ved kontraktens utløp.</article><article class="legalP" id="kapittel-1-ledd-5">Første ledd gjelder ikke disposisjoner som foretas på vegne av en stat, når disposisjonen er et ledd i vedkommende stats penge- og valutapolitikk.</article> <article class="defaultP" margin-top="true">Overskriften til § 2-2 skal lyde:<p class="leddfortsettelse"><i>Behandling av innsideopplysninger og forbud mot rådgivning</i></p></article> <article class="defaultP" margin-top="true">§ 2-2 første ledd nytt annet punktum skal lyde:</article><article class="legalP" id="kapittel-1-ledd-6">Personer som nevnt i første punktum plikter i sin behandling av opplysninger som nevnt i § 2-1 første ledd å utvise tilbørlig aktsomhet slik at opplysningene ikke kommer i uvedkommendes besittelse.</article> <article class="defaultP" margin-top="true">§ 2-3 oppheves. Någjeldende § 2-1 annet og tredje ledd blir ny § 2-3 og skal lyde:</article> <article class="defaultP" margin-top="true"><strong>§ 2-3.</strong> <i>Undersøkelsesplikt</i></article><article class="legalP" id="kapittel-1-ledd-7">Før styremedlem, medlem av kontrollkomité eller revisor tilknyttet utstederforetaket foretar eller tilskynder til tegning, kjøp, salg eller bytte av finansielle instrumenter som er utstedt av foretaket, skal vedkommende foreta en forsvarlig undersøkelse av om det foreligger opplysninger som nevnt i § 2-1 første ledd om de finansielle instrumentene eller utstederen av disse i foretaket. Første punktum gjelder tilsvarende for varamedlem og observatør til styret i utstederforetaket. Første punktum gjelder også tilsvarende for ledende ansatt i foretaket og ledende ansatt og styremedlem i foretak i samme konsern som normalt kan antas å få tilgang til opplysninger som nevnt i § 2-1 første ledd.</article><article class="legalP" id="kapittel-1-ledd-8">Undersøkelsesplikten gjelder også ved inngåelse, kjøp, salg eller bytte av opsjon- eller terminkontrakt eller tilsvarende rettigheter knyttet til finansielle instrumenter utstedt av foretaket samt ved tilskyndelse til slike disposisjoner.</article> <article class="defaultP" margin-top="true">§ 2a-2 første ledd annet punktum skal lyde:</article><article class="legalP" id="kapittel-1-ledd-9">Dette gjelder likevel ikke erverv av opsjoner på aksjer eller grunnfondsbevis i arbeidsgiverforetaket når opsjonene er utstedt av foretaket.</article> <article class="defaultP" margin-top="true">§ 2a-2 tredje ledd fjerde punktum skal lyde:</article><article class="legalP" id="kapittel-1-ledd-10">Første punktum gjelder heller ikke ved tegning i henhold til fortrinnsrett etter aksjeloven eller allmennaksjeloven, eller ved aksept av tilbud til samtlige aksjonærer på like vilkår.</article> <article class="defaultP" margin-top="true">§ 2a-2 fjerde ledd skal lyde:</article><article class="legalP" id="kapittel-1-ledd-11">Ansatte kan ikke kjøpe finansielle instrumenter av arbeidsgiverforetaket, eller selge finansielle instrumenter til arbeidsgiverforetaket. Tilsvarende gjelder i forhold til verdipapirfond som arbeidsgiverforetaket er forvaltningsselskap for. Forbudet gjelder ikke erverv av aksjer eller grunnfondsbevis utstedt av foretaket eller rettigheter til slike aksjer eller grunnfondsbevis som er utstedt av foretaket.</article> <article class="defaultP" margin-top="true">§ 3-1 første ledd første punktum skal lyde:</article><article class="legalP" id="kapittel-1-ledd-12">Personer som nevnt i § 2-3 første ledd skal straks gi norsk børs og autorisert markedsplass hvor aksjene er notert, melding om kjøp, salg eller tegning av aksjer utstedt av selskapet eller av selskaper i samme konsern.</article> <article class="defaultP" margin-top="true">§ 3-1 fjerde ledd annet punktum skal lyde:</article><article class="legalP" id="kapittel-1-ledd-13">Meldingen skal inneholde den meldepliktiges navn, personnummer eller lignende identifikasjonsnummer, adresse, type tillitsverv eller stilling i selskapet og eventuell øvrig arbeidsstilling.</article> <article class="defaultP" margin-top="true">§ 3-1 femte ledd nytt annet punktum skal lyde:</article><article class="legalP" id="kapittel-1-ledd-14">Meldingen skal inneholde personnummer, organisasjonsnummer eller lignende identifikasjonsnummer.</article> <article class="defaultP" margin-top="true">§ 3-3 tredje ledd nytt annet punktum skal lyde:</article><article class="legalP" id="kapittel-1-ledd-15">Vedkommende børs og autoriserte markedsplass kan utarbeide og offentliggjøre oversikter som inneholder den meldepliktiges navn, type tillitsverv eller stilling i selskapet og eventuell øvrig arbeidsstilling, den enkelte meldepliktige handel samt samlet beholdning for personer og selskaper som nevnt i § 3-1 første og tredje ledd.</article> <article class="defaultP" margin-top="true">§ 12-1 tredje ledd nytt annet punktum skal lyde:</article><article class="legalP" id="kapittel-1-ledd-16">Tilsvarende gjelder hvor en børs eller en autorisert markedsplass har grunn til å tro at det foreligger grove eller gjentatte overtredelser av utsteders opplysningsplikt etter børsloven § 5-7.</article> <article class="defaultP" margin-top="true">§ 12-2 nytt syvende ledd skal lyde:</article><article class="legalP" id="kapittel-1-ledd-17">Kredittinstitusjoner og finansieringsforetak plikter uten hinder av taushetsplikt å gi Kredittilsynet opplysninger om og innsyn i kundeforhold når dette kreves i saker som nevnt i sjette ledd.</article> <article class="defaultP" margin-top="true">§ 12-2 syvende ledd blir nytt åttende ledd.</article> <article class="defaultP" margin-top="true">§ 14-2 tredje ledd skal lyde:</article><article class="legalP" id="kapittel-1-ledd-18">Kredittilsynet kan beslutte vinningsavståelse etter denne paragraf. Beslutning om vinningsavståelse anses ikke som enkeltvedtak etter forvaltningsloven. Vinningsavståelsen skal ha frist for vedtakelse på inntil to måneder. Vedtatt vinningsavståelse er tvangsgrunnlag for utlegg. Dersom vinningsavståelsen ikke vedtas, kan Kredittilsynet innen tre måneder etter utløpet av vedtaksfristen reise sak mot vedkommende i den rettskrets der vedkommende kan saksøkes. Saken følger lov om rettergangsmåten for tvistemål. Megling i forliksrådet er ikke nødvendig.</article> <article class="defaultP" margin-top="true">§ 14-3 skal lyde:<p class="leddfortsettelse"><strong>§ 14-3.</strong> <i>Straff</i></p></article><article class="legalP" id="kapittel-1-ledd-19">Med bøter eller fengsel inntil seks år, straffes den som forsettlig eller uaktsomt overtrer § 2-1 første ledd eller § 2-6 første eller annet ledd.</article><article class="legalP" id="kapittel-1-ledd-20">Med bøter eller fengsel inntil 1 år, straffes den som forsettlig eller uaktsomt:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">overtrer § 2-2, §§ 2a-1 til 2a-7, § 2-6 tredje ledd, § 3-1, § 5-1, § 5-7, § 5-8, § 6-1 første ledd, § 6-5, § 7-11, §§ 8-2 til 8-8, §§ 9-3 til 9-8, § 11-3 eller § 12-2,</article></article></li><li data-li-identifier="2." data-name="2."><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">overtrer § 2-3 dersom det foreligger innsideopplysninger i foretaket,</article></article></li><li data-li-identifier="3." data-name="3."><article class="listArticle" id="kapittel-1-ledd-20-punkt-3"><article class="legalP" id="kapittel-1-ledd-20-punkt-3-ledd-1">gir villedende eller uriktige opplysninger i prospekt, annonser m.v. som nevnt i § 5-5,</article></article></li><li data-li-identifier="4." data-name="4."><article class="listArticle" id="kapittel-1-ledd-20-punkt-4"><article class="legalP" id="kapittel-1-ledd-20-punkt-4-ledd-1">overtrer plikten i § 9-1 første ledd nr. 3 til å oppbevare finansielle instrumenter og midler som tilhører investoren atskilt fra foretakets,</article></article></li><li data-li-identifier="5." data-name="5."><article class="listArticle" id="kapittel-1-ledd-20-punkt-5"><article class="legalP" id="kapittel-1-ledd-20-punkt-5-ledd-1">overtrer pålegg gitt med hjemmel i § 12-4 eller</article></article></li><li data-li-identifier="6." data-name="6."><article class="listArticle" id="kapittel-1-ledd-20-punkt-6"><article class="legalP" id="kapittel-1-ledd-20-punkt-6-ledd-1">grovt eller gjentatte ganger overtrer §§ 2-5 eller 9-2.</article></article></li></ul></article><article class="legalP" id="kapittel-1-ledd-21">Med bøter straffes den som forsettlig eller uaktsomt overtrer §§ 3-2 eller 3-3.</article><article class="legalP" id="kapittel-1-ledd-22">Medvirkning straffes på samme måte. Overtredelse av annet og tredje ledd er forseelse uten hensyn til straffens størrelse.</article><article class="legalP" id="kapittel-1-ledd-23">Påtale finner sted bare når allmenne hensyn krever det.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-43/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="kapittel-2-ledd-2">Kongen kan gi overgangsbestemmelser.</article></section></main></body></html>