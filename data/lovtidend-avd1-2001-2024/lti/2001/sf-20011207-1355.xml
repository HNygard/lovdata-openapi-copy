<!DOCTYPE html><html lang="no"><head><title>Forskrift om regulering av trålfisket etter torsk og hyse nord for 62° N i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-07-1355</dd><dt class="dokid">DokumentID</dt><dd class="dokid">LTI/forskrift/2001-12-07-1355</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li></ul></dd><dt class="dateOfPublication">Kunngjort</dt><dd class="dateOfPublication">2001-12-11</dd><dt class="journalNumber">Journalnummer</dt><dd class="journalNumber">2001-1325</dd><dt class="titleShort">Korttittel</dt><dd class="titleShort">Forskr om trålfisket etter torsk og hyse, 2002</dd><dt class="title">Tittel</dt><dd class="title">Forskrift om regulering av trålfisket etter torsk og hyse nord for 62° N i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 7. desember 2001 med hjemmel i lov av 3. juni 1983 nr. 40 om saltvannsfiske m.v. § 4, § 5 og § 9.</dd><dt class="refid">RefID</dt><dd class="refid">forskrift/2001-12-07-1355</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av trålfisket etter torsk og hyse nord for 62° N i 2002.<ul class="tocSubUl"><li>§ 1. Generelt forbud</li><li>§ 2. Gruppekvoter</li><li>§ 3. Registreringsplikt</li><li>§ 4. Kvoteregulering av trålere over 250 BRT</li><li>§ 5. Oppdeling av fangstsesongen</li><li>§ 6. Kvoteregulering av småtrålere</li><li>§ 7. Refordeling</li><li>§ 8. Fiske på andre lands kvoter</li><li>§ 9. Bifangst for fartøy med seitråltillatelse</li><li>§ 10. Bifangst ved reketrålfiske</li><li>§ 11. Påskestopp</li><li>§ 12. Stopp i fisket</li><li>§ 13. Bemyndigelse</li><li>§ 14. Straff</li><li>§ 15. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-07-1355" id="dokument"><h1>Forskrift om regulering av trålfisket etter torsk og hyse nord for 62° N i 2002.</h1><article class="legalArticle" data-lovdata-URL="LTI/forskrift/2001-12-07-1355/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å fiske torsk og hyse med trål i Norges økonomiske sone nord for 62° N og i området utenfor Norges økonomiske sone mellom 11° V og 63° Ø nord for en linje trukket fra 11° V og 63° N rettvisende øst til 4° V, og derfra rettvisende sør til 62° N, og derfra rettvisende øst til norskekysten. Forbudet gjelder også for forsøksfiske og for norske fartøy som nyttes i torske- og hysefisket i dette området av andre enn norske statsborgere, eller de som er likestilt med norske statsborgere etter lov av 3. juni 1983 nr. 40 om saltvannsfiske m.v. § 1 annet ledd.</article></article><article class="legalArticle" data-lovdata-URL="LTI/forskrift/2001-12-07-1355/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gruppekvoter</span></h2><article class="legalP" id="paragraf-2-ledd-1">Uten hinder av forbudet i § 1 kan fartøy som er registrert i medhold av § 3 fiske i alt 57.128 tonn torsk og 18.567 tonn hyse.</article><article class="legalP" id="paragraf-2-ledd-2">Det avsettes 750 tonn torsk og 750 tonn hyse til dekning av bifangst for fartøy med seitråltillatelse etter forskrift av 12. desember 1986 nr. 2185 om tildeling av tillatelse til å drive fiske med trål § 7-1, jf. § 9 i denne forskrift.</article></article><article class="legalArticle" data-lovdata-URL="LTI/forskrift/2001-12-07-1355/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Registreringsplikt</span></h2><article class="legalP" id="paragraf-3-ledd-1">Fartøy som skal delta i fisket etter torsk og hyse med trål nord for 62° N skal på forhånd være registrert hos Fiskeridirektoratet. For å kunne bli registrert må fartøyet ha tråltillatelse etter forskrift av 12. desember 1986 nr. 2185 om tildeling av tillatelse til å drive fiske med trål § 2-1, § 2-2, § 4-1 og § 4-2.</article><article class="legalP" id="paragraf-3-ledd-2">Fiskeridirektoratet avgjør hvilken gruppe det enkelte registrerte fartøy tilhører.</article></article><article class="legalArticle" data-lovdata-URL="LTI/forskrift/2001-12-07-1355/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kvoteregulering av trålere over 250 BRT</span></h2><article class="legalP" id="paragraf-4-ledd-1">Ferskfisktrålere over 250 BRT og 115 fot største lengde, rundfrysetrålere over 400 BRT, saltfisktrålere over 400 BRT og fabrikkskip kan fiske inntil 636 tonn torsk rund vekt og 207 tonn hyse rund vekt.</article><article class="legalP" id="paragraf-4-ledd-2">Den kvoten et fartøy kan fiske etter denne paragraf, kan ikke overskrides selv om fartøyet fisker etter reker og andre fiskeslag enn torsk og hyse.</article></article><article class="legalArticle" data-lovdata-URL="LTI/forskrift/2001-12-07-1355/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Oppdeling av fangstsesongen</span></h2><article class="legalP" id="paragraf-5-ledd-1">Minst 20% av årskvoten av torsk og hyse for ferskfisktrålere som fastsatt i § 4 skal fiskes fra og med 1. september. Fiskeridirektoratet kan etter søknad dispensere fra denne bestemmelsen for enbåtsrederi.</article></article><article class="legalArticle" data-lovdata-URL="LTI/forskrift/2001-12-07-1355/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kvoteregulering av småtrålere</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">Fartøy under 60 BRT og 21 meter største lengde, kan fiske inntil 146 tonn torsk rund vekt og 48 tonn hyse rund vekt med trål.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Fartøy mellom 60 og 250 BRT og mellom 21 og 34 meter største lengde, kan fiske inntil 223 tonn torsk rund vekt og 72 tonn hyse rund vekt med trål.</article><article class="legalP" id="paragraf-6-punkt-2-ledd-2">Fartøy som i ett av de tre siste år har hatt kvote som tilsvarer mer enn 50% av en stortrålerkvote, kan tildeles en kvote som tilsvarer mellom 50 og 75% av en stortrålerkvote. Ved fastsettelse av kvote for disse fartøyene kan det tas hensyn til fartøyets størrelse, tidligere deltakelse, alternative driftsmuligheter samt de fastsatte konsesjonsvilkår for vedkommende fartøy.</article></article></li><li data-li-identifier="3." data-name="3."><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Fartøy som er større enn 250 BRT og 34 meter største lengde og som i kraft av konsesjonsvilkårene har en begrenset rett til kvote, kan tildeles en kvote utover 223 tonn torsk rund vekt og 72 tonn hyse rund vekt, dog begrenset til 75% av en stortrålerkvote. Ved fastsettelse av kvote for disse fartøyene kan det tas hensyn til fartøyets størrelse, tidligere deltagelse, alternative driftsmuligheter samt de fastsatte konsesjonsvilkår for vedkommende fartøy.</article></article></li></ul><article class="legalP" id="paragraf-6-ledd-1">Fiskeridirektoratet fastsetter kvoten etter nr. 2 annet ledd og nr. 3 i denne paragraf.</article><article class="legalP" id="paragraf-6-ledd-2">Den kvoten et fartøy kan fiske etter denne paragraf, kan ikke overskrides selv om fartøyet fisker etter reker og andre fiskeslag enn torsk og hyse.</article></article><article class="legalArticle" data-lovdata-URL="LTI/forskrift/2001-12-07-1355/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Refordeling</span></h2><article class="legalP" id="paragraf-7-ledd-1">Fiskeridirektoratet kan endre fartøykvotene fastsatt i § 4 og § 6 dersom deltakelsen eller utviklingen i fisket tilsier det.</article></article><article class="legalArticle" data-lovdata-URL="LTI/forskrift/2001-12-07-1355/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fiske på andre lands kvoter</span></h2><article class="legalP" id="paragraf-8-ledd-1">Forbudet i § 1 gjelder ikke når fisket foregår innenfor en kvote tildelt av annen stat. Slikt fiske må både være godkjent av Fiskeridepartementet og i samsvar med prosedyrer avtalt mellom Norge og vedkommende stat.</article><article class="legalP" id="paragraf-8-ledd-2">Søknad om godkjenning sendes Fiskeridirektoratet vedlagt kopi av avtalen om fiske på annet lands kvote. I avtalen må det spesifiseres hvilke fartøy avtalen gjelder, hvilket fiskeslag og hvilket kvantum som skal fiskes, hvilket redskap som skal nyttes og i hvilken periode og i hvilket område det skal fiskes.</article><article class="legalP" id="paragraf-8-ledd-3">Fiske på andre lands kvoter kan ikke starte før Fiskeridirektoratet har gitt tillatelse i form av kvotetildelingsbrev.</article><article class="legalP" id="paragraf-8-ledd-4">Fiskeridirektoratet kan stoppe norske fartøys fiske på andre lands kvoter dersom vedkommende stats totale kvote er beregnet oppfisket.</article><article class="legalP" id="paragraf-8-ledd-5">Ved kvoteavregning skal norske faktorer benyttes for omregning fra produktvekt til rund vekt.</article></article><article class="legalArticle" data-lovdata-URL="LTI/forskrift/2001-12-07-1355/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Bifangst for fartøy med seitråltillatelse</span></h2><article class="legalP" id="paragraf-9-ledd-1">Fartøy med seitråltillatelse etter forskrift av 12. desember 1986 nr. 2185 om tildeling av tillatelse til å drive fiske med trål § 7-1, som er over 130 BRT, kan fra 1. januar til og med 30. april eller inntil avsetningen i § 2 andre ledd er oppfisket, til sammen ha en innblanding av inntil 35% torsk og hyse regnet i rund vekt pr. døgn og av landet fangst. Fartøy med seitråltillatelse som er under 130 BRT, kan fra 1. januar til og med 30. april, eller inntil avsetningen i § 2 andre ledd er oppfisket, til sammen ha en innblanding på inntil 45% torsk og hyse i rund vekt pr. døgn og av landet fangst. Fra og med 1. mai kan fartøy med seitråltillatelse til sammen ha en innblanding på inntil 10% torsk og hyse i rund vekt pr. døgn og av landet fangst.</article><article class="legalP" id="paragraf-9-ledd-2">Det enkelte fartøy med seitråltillatelse kan totalt ikke fiske mer bifangst av torsk og hyse enn til sammen 120 tonn.</article></article><article class="legalArticle" data-lovdata-URL="LTI/forskrift/2001-12-07-1355/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Bifangst ved reketrålfiske</span></h2><article class="legalP" id="paragraf-10-ledd-1">Uten hensyn til forskrift av 10. oktober 1989 nr. 1103 om maskevidde, bifangst og minstemål m.v. i trålfiske etter reker og sjøkreps § 13, omfatter forbudet i § 1 første ledd i denne forskrift også bifangst av torsk og hyse i reketrålfisket.</article></article><article class="legalArticle" data-lovdata-URL="LTI/forskrift/2001-12-07-1355/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Påskestopp</span></h2><article class="legalP" id="paragraf-11-ledd-1">Det er forbudt å fiske torsk og hyse i Norges økonomiske sone nord for 62° N i følgende tidsrom:</article><article class="legalP" id="paragraf-11-ledd-2">Fra lørdag 23. mars kl. 1700 til mandag 1. april kl. 1600. For trålere og fartøy som fisker med snurrevad gjelder stoppen til tirsdag 2. april kl. 1000.</article><article class="legalP" id="paragraf-11-ledd-3">Nord for 70°20′ N gjelder forbudet bare innenfor 12 mil av grunnlinjene.</article></article><article class="legalArticle" data-lovdata-URL="LTI/forskrift/2001-12-07-1355/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Stopp i fisket</span></h2><article class="legalP" id="paragraf-12-ledd-1">Fiskeridirektoratet kan stoppe fisket dersom totalkvotene eller gruppekvotene for torsk eller hyse er beregnet oppfisket.</article></article><article class="legalArticle" data-lovdata-URL="LTI/forskrift/2001-12-07-1355/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Bemyndigelse</span></h2><article class="legalP" id="paragraf-13-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2001-12-07-1355/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Straff</span></h2><article class="legalP" id="paragraf-14-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift straffes i henhold til lov av 3. juni 1983 nr. 40 om saltvannsfiske m.v. § 53. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2001-12-07-1355/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse</span></h2><article class="legalP" id="paragraf-15-ledd-1">Denne forskrift trer i kraft 1. januar 2002 og gjelder til og med 31. desember 2002.</article></article></main></body></html>