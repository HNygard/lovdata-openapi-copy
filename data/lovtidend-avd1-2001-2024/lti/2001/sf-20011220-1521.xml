<!DOCTYPE html><html lang="no"><head><title>Forskrift om regulering av fisket etter makrell i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-20-1521</dd><dt class="dokid">DokumentID</dt><dd class="dokid">LTI/forskrift/2001-12-20-1521</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§9</li><li>lov/1983-06-03-40/§11</li><li>lov/1983-06-03-40/§13</li><li>lov/1999-03-26-15/§12</li><li>lov/1999-03-26-15/§20</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2002-01-04</dd><dt class="journalNumber">Journalnummer</dt><dd class="journalNumber">2001-1484</dd><dt class="titleShort">Korttittel</dt><dd class="titleShort">Forskrift om makrellfisket, 2002</dd><dt class="title">Tittel</dt><dd class="title">Forskrift om regulering av fisket etter makrell i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 20. desember 2001 med hjemmel i lov av 3. juni 1983 nr. 40 om saltvannsfiske m.v. § 4, § 5, § 9, § 11 og § 13 og lov av 26. mars 1999 nr. 15 om retten til å delta i fiske og fangst (deltakerloven) § 12 og § 20, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2001-12-20-1521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter makrell i 2002.<ul class="tocSubUl"><li>Kapittel 1. Forbud og totalkvote mv.<ul class="tocSubUl"><li>§ 1. Forbud</li><li>§ 2. Totalkvote og virkeområde</li><li>§ 3. Definisjoner</li></ul></li><li>Kapittel 2. Ringnotgruppen<ul class="tocSubUl"><li>§ 4. Vilkår for deltakelse</li><li>§ 5. Gruppekvote</li><li>§ 6. Maksimalkvoter</li><li>§ 7. Beregning av fartøykvoter</li><li>§ 8. Utskifting av fartøy</li><li>§ 9. Salg av fartøy</li><li>§ 10. Lasteromsbegrensning ved utskifting og/eller ombygging av fartøy</li></ul></li><li>Kapittel 3. Trålgruppen<ul class="tocSubUl"><li>§ 11. Vilkår for deltakelse</li><li>§ 12. Påmelding</li><li>§ 13. Gruppekvote</li><li>§ 14. Maksimalkvote</li><li>§ 15. Refordeling</li><li>§ 16. Partråling</li></ul></li><li>Kapittel 4. Kystfartøygruppen<ul class="tocSubUl"><li>§ 17. Vilkår for deltakelse</li><li>§ 18. Gruppekvote</li><li>§ 19. Maksimalkvoter</li><li>§ 20. Fartøy som fisker med ulike redskaper</li></ul></li><li>Kapittel 5. Fellesbestemmelser<ul class="tocSubUl"><li>§ 21. Kvoteutnyttelse</li><li>§ 22. Bifangst</li><li>§ 23. Helligdagsfredning</li><li>§ 24. Dumping og neddreping</li><li>§ 25. Levering av fangst mv.</li><li>§ 26. Kvoteberegning ved eierskifte</li><li>§ 27. Stopp i fisket</li><li>§ 28. Bemyndigelse</li></ul></li><li>Kapittel 6. Straff og ikrafttredelse<ul class="tocSubUl"><li>§ 29. Straff</li><li>§ 30. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-20-1521" id="dokument"><h1>Forskrift om regulering av fisket etter makrell i 2002.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-20-1521/KAPITTEL_1"><h2>Kapittel 1. Forbud og totalkvote mv.</h2><article class="legalArticle" data-lovdata-URL="LTI/forskrift/2001-12-20-1521/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og levere makrell i 2002.</article></article><article class="legalArticle" data-lovdata-URL="LTI/forskrift/2001-12-20-1521/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote og virkeområde</span></h3><article class="legalP" id="kapittel-1-paragraf-2-ledd-1">Uten hensyn til forbudet i § 1 kan norske fartøy som omfattes av bestemmelsene i denne forskrift fiske og levere totalt 182.637 tonn makrell på de vilkår som er fastsatt i denne forskrift.</article><article class="legalP" id="kapittel-1-paragraf-2-ledd-2">Av totalkvoten kan 21.391 tonn fiskes i Norges økonomiske sone nord for 62° N og i internasjonalt farvann. Av dette kvantum kan inntil 6.600 tonn fiskes i færøysk sone.</article><article class="legalP" id="kapittel-1-paragraf-2-ledd-3">Av totalkvoten kan 161.246 tonn fiskes i Nordsjøen i ICES statistikkområde IVa. Av dette kvantum kan inntil 14.100 tonn fiskes i EU-sonen vest av 4° V i ICES statistikkområde VIa nord for 56° 30′ N, og i ICES statistikkområder VIId, VIIe, VIIf og VIIh.</article><article class="legalP" id="kapittel-1-paragraf-2-ledd-4">Fisket kan fortsette i området nord for 62° N utover 21.391 tonn med 100.000 tonn inntil maksimalt 121.391 tonn er beregnet oppfisket. Områdekvoten i tredje ledd reduseres da tilsvarende.</article></article><article class="legalArticle" data-lovdata-URL="LTI/forskrift/2001-12-20-1521/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">Med «fiske og levere» forstås i denne forskrift at vedkommende fartøy som har adgang til å delta, tar utseiling til feltet, fisker med eget redskap og fører selv fangsten til fiskemottaket. Levering omfatter både lossing og omsetning av fangsten med utstedelse av pliktig sluttseddel. For fartøy som ikke selv kan føre fangst, eller for fartøy som må låssette, skjer levering ved opptak fra lås/pose i sjøen til førings-/kjøpefartøy. Ved opptak veies kvantumet, og førings-/kjøperfartøy og fisker utsteder bryggeseddel etter lagets bestemmelser.</article><article class="legalP" id="kapittel-1-paragraf-3-ledd-2">Med «lasteromskapasitet» forstås i denne forskrift fartøyets samlede lasteromskapasitet regnet ut fra de rom og tanker som kan nyttes til føring av løsført fangst. Fryserom som også kan nyttes til løsført råstoff regnes med i fartøyets lasterom for løsført fangst. 10 hl svarer til 1 m<sup>3</sup> lasteromsvolum etter denne forskrift.</article><article class="legalP" id="kapittel-1-paragraf-3-ledd-3">Med «partråling» forstås i denne forskrift at fartøyene i partrållag må fiske med samme redskap, og å dra med inntil to wirer i hver sin vinge av trålredskapet. Det er ikke tillatt å benytte tråldører under partråling i henhold til denne forskrift.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-20-1521/KAPITTEL_2"><h2>Kapittel 2. Ringnotgruppen</h2><article class="legalArticle" data-lovdata-URL="LTI/forskrift/2001-12-20-1521/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></h3><article class="legalP" id="kapittel-2-paragraf-1-ledd-1">Følgende fartøy kan delta i fisket:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Konsesjonspliktige ringnotfartøy, jf. forskrift av 2. mars 1979 nr. 1 om adgang til å delta i fisket med ringnot § 2.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Ringnotfartøy mellom 21,35 og 27,50 meter største lengde og med lasteromskapasitet på inntil 1.500 hl som har deltatt i makrellfisket i Nordsjøen eller nord for 62° N i minst ett av årene 1999, 2000 eller 2001.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Ringnotfartøy mellom 21,35 og 27,50 meter største lengde og med lasteromskapasitet på inntil 1.500 hl som fikk adgang til å delta etter Fiskeridepartementets forskrift av 1. juni 1992 nr. 425 om adgang til å delta i makrellfisket og nordsjøsildfisket for eiere av fartøy mellom 70 og 90 fot i 1992, dersom de har deltatt i notfisket utenfor grunnlinjene etter nordsjøsild eller makrell i minst ett av årene 1999, 2000 eller 2001.</article></article></li></ul></article><article class="legalP" id="kapittel-2-paragraf-1-ledd-2">Fartøy som nevnt i første ledd bokstav b eller c som før 13. februar 1998 har deltatt med lasteromskapasitet over 1.500 hl, kan likevel delta med sin tradisjonelle lasteromskapasitet.</article></article><article class="legalArticle" data-lovdata-URL="LTI/forskrift/2001-12-20-1521/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvote</span></h3><article class="legalP" id="kapittel-2-paragraf-2-ledd-1">Fartøy med ringnottillatelse som nevnt i § 4 første ledd bokstav a kan fiske og levere 131.279 tonn.</article><article class="legalP" id="kapittel-2-paragraf-2-ledd-2">Ringnotfartøy mellom 21,35 meter og 27,50 meter største lengde som nevnt i § 4 første ledd bokstav b og c kan fiske inntil 11.726 tonn.</article></article><article class="legalArticle" data-lovdata-URL="LTI/forskrift/2001-12-20-1521/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Maksimalkvoter</span></h3><article class="legalP" id="kapittel-2-paragraf-3-ledd-1">I perioden fra og med 1. januar til og med 11. august kan ringnotfartøy fiske makrell i Norges økonomiske sone nord for 62° N og i den del av ICES statistikkområde IVa som ligger innenfor Norges økonomiske sone.</article><article class="legalP" id="kapittel-2-paragraf-3-ledd-2">Konsesjonspliktige ringnotfartøy kan fiske maksimalt inntil 550 tonn.</article><article class="legalP" id="kapittel-2-paragraf-3-ledd-3">Ringnotfartøy mellom 21,35 og 27,50 meter største lengde med adgang til å delta, kan fiske maksimalt inntil 400 tonn.</article><article class="legalP" id="kapittel-2-paragraf-3-ledd-4">Fiskeridirektoratet kan fastsette totalkvote for fisket etter denne paragraf. Det enkelte fartøys fangst etter denne paragraf går til fradrag på den kvoten fartøyet totalt tildeles for 2002.</article></article><article class="legalArticle" data-lovdata-URL="LTI/forskrift/2001-12-20-1521/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av fartøykvoter</span></h3><article class="legalP" id="kapittel-2-paragraf-4-ledd-1">Ringnotfartøy som har adgang til å delta, tildeles fartøykvote etter 11. august med følgende basiskvoter: <table><tbody><tr><td data-text-align="left" data-vertical-align="top">1.500 hl</td><td data-text-align="left" data-vertical-align="top">+ 40 % av konsesjonskapasiteten fra</td><td data-text-align="right" data-vertical-align="top">0</td><td data-text-align="right" data-vertical-align="top">– 4.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 30 % av konsesjonskapasiteten fra</td><td data-text-align="right" data-vertical-align="top">4.000</td><td data-text-align="right" data-vertical-align="top">– 6.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 20 % av konsesjonskapasiteten fra</td><td data-text-align="right" data-vertical-align="top">6.000</td><td data-text-align="right" data-vertical-align="top">– 10.000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+ 10 % av konsesjonskapasiteten over</td><td data-text-align="right" data-vertical-align="top">10.000 hl</td><td data-text-align="right" data-vertical-align="top" /></tr></tbody></table></article><article class="legalP" id="kapittel-2-paragraf-4-ledd-2">Kvoten til det enkelte fartøy fremkommer ved å multiplisere basiskvoten for fartøyet med den faktoren en får ved å dividere gruppekvoten med summen av basiskvotene. Faktoren fastsettes av Fiskeridirektoratet.</article><article class="legalP" id="kapittel-2-paragraf-4-ledd-3">For ringnotfartøy mellom 21,35 og 27,50 meter største lengde nyttes lasteromskapasitet, maksimalt 1.500 hl, som grunnlag for utregning av fartøykvoten.</article><article class="legalP" id="kapittel-2-paragraf-4-ledd-4">Basiskvoten blir omregnet slik at 1 hektoliter = 0,1 tonn (100 kilogram).</article></article><article class="legalArticle" data-lovdata-URL="LTI/forskrift/2001-12-20-1521/§8" data-name="§8" id="kapittel-2-paragraf-5"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Utskifting av fartøy</span></h3><article class="legalP" id="kapittel-2-paragraf-5-ledd-1">Eier av fartøy som fyller vilkårene i § 4 første ledd bokstav b eller c kan ved utskifting av fartøy etter søknad gis adgang til deltakelse i fisket med erstatningsfartøy.</article><article class="legalP" id="kapittel-2-paragraf-5-ledd-2">Eier av utskiftingsfartøyet, jf. første ledd, gis ikke adgang til å delta i fisket med not selv om vilkårene i § 4 er oppfylt.</article></article><article class="legalArticle" data-lovdata-URL="LTI/forskrift/2001-12-20-1521/§9" data-name="§9" id="kapittel-2-paragraf-6"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Salg av fartøy</span></h3><article class="legalP" id="kapittel-2-paragraf-6-ledd-1">Ved salg av fartøy som har deltatt i fisket i medhold av § 4 første ledd bokstav b eller c, kan Fiskeridirektoratet etter søknad gi ny eier adgang til å delta.</article><article class="legalP" id="kapittel-2-paragraf-6-ledd-2">Adgangen for ny eier til å delta i fisket etter makrell medfører at selgers adgang til å delta bortfaller.</article><article class="legalP" id="kapittel-2-paragraf-6-ledd-3">Søknad om adgang til å delta i fisket etter denne paragraf sendes Fiskeridirektoratet i Bergen.</article><article class="legalP" id="kapittel-2-paragraf-6-ledd-4">Ved vurdering av om adgang skal gis, skal det særskilt legges vekt på om salget vil medføre en oppsplitting av fartøyets driftsgrunnlag.</article></article><article class="legalArticle" data-lovdata-URL="LTI/forskrift/2001-12-20-1521/§10" data-name="§10" id="kapittel-2-paragraf-7"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Lasteromsbegrensning ved utskifting og/eller ombygging av fartøy</span></h3><article class="legalP" id="kapittel-2-paragraf-7-ledd-1">Ved utskifting av ringnotfartøy som har adgang til å delta etter § 4 første ledd bokstav b eller c, kan det nye fartøyet ikke ha større lasteromskapasitet enn 1.500 hl. Første punktum gjelder også ved utskifting av fartøy som før 23. januar 1998 hadde adgang til å delta med lasteromskapasitet over 1.500 hl og som har adgang til å delta etter § 4 første ledd bokstav b eller c.</article><article class="legalP" id="kapittel-2-paragraf-7-ledd-2">Fartøy med adgang til å delta etter § 4 første ledd bokstav b eller c som ved ombygging får en lasteromskapasitet over 1.500 hl, vil ikke kunne delta. Fartøy som før 23. januar 1998 hadde adgang til å delta med lastekapasitet over 1.500 hl og som har adgang til å delta etter § 4 første ledd bokstav b eller c, vil ikke kunne delta dersom fartøyets lasteromskapasitet ved ombygging økes ut over fartøyets eksisterende lasteromskapasitet pr. nevnte dato.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-20-1521/KAPITTEL_3"><h2>Kapittel 3. Trålgruppen</h2><article class="legalArticle" data-lovdata-URL="LTI/forskrift/2001-12-20-1521/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Vilkår for deltakelse</span></h3><article class="legalP" id="kapittel-3-paragraf-1-ledd-1">Fartøy med nordsjøtrål- eller industritråltillatelse, jf. forskrift av 12. desember 1986 nr. 2185 om tildeling av tillatelse til å drive fiske med trål § 5-1, kan delta.</article><article class="legalP" id="kapittel-3-paragraf-1-ledd-2">Fartøy som skal delta må være egnet og utstyrt for konsumfiske og godkjent av Fiskeridirektoratets regionkontor for slikt fiske.</article><article class="legalP" id="kapittel-3-paragraf-1-ledd-3">Fartøy med industri-/nordsjøtråltillatelse som deltar i medhold av § 4 eller § 17 i denne forskrift, kan ikke delta i trålgruppens fiske etter makrell.</article></article><article class="legalArticle" data-lovdata-URL="LTI/forskrift/2001-12-20-1521/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Påmelding</span></h3><article class="legalP" id="kapittel-3-paragraf-2-ledd-1">For å kunne delta i trålfisket etter makrell, må fartøy være påmeldt skriftlig til Fiskeridirektoratet i Bergen innen 28. oktober.</article><article class="legalP" id="kapittel-3-paragraf-2-ledd-2">For at to fartøy skal kunne delta i fisket som partrållag, må fartøyene være påmeldt skriftlig til Fiskeridirektoratet i Bergen som partrållag innen samme frist som nevnt i første ledd.</article></article><article class="legalArticle" data-lovdata-URL="LTI/forskrift/2001-12-20-1521/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Gruppekvote</span></h3><article class="legalP" id="kapittel-3-paragraf-3-ledd-1">Fra og med 4. november kan fartøy som oppfyller vilkårene i § 11 fiske og levere inntil 5.844 tonn makrell til konsum i ICES statistikkområde IVa og i Norges økonomiske sone nord for 62° N.</article></article><article class="legalArticle" data-lovdata-URL="LTI/forskrift/2001-12-20-1521/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Maksimalkvote</span></h3><article class="legalP" id="kapittel-3-paragraf-4-ledd-1">Deltakende fartøy kan fiske på maksimalkvoter. Fartøyenes maksimalkvote blir utregnet på følgende måte: <table><tbody><tr><td data-text-align="left" data-vertical-align="top">50 tonn +</td><td data-text-align="left" data-vertical-align="top">50 % av bruttotonnasje fra</td><td data-text-align="right" data-vertical-align="top">0</td><td data-text-align="left" data-vertical-align="top">– 100 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40 % av bruttotonnasje fra</td><td data-text-align="right" data-vertical-align="top">101</td><td data-text-align="left" data-vertical-align="top">– 200 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">30 % av bruttotonnasje fra</td><td data-text-align="right" data-vertical-align="top">201</td><td data-text-align="left" data-vertical-align="top">– 300 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">20 % av bruttotonnasje fra</td><td data-text-align="right" data-vertical-align="top">301</td><td data-text-align="left" data-vertical-align="top">– 400 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">10 % av bruttotonnasje fra</td><td data-text-align="right" data-vertical-align="top">401</td><td data-text-align="left" data-vertical-align="top">– 600 tonn</td></tr></tbody></table></article><article class="legalP" id="kapittel-3-paragraf-4-ledd-2">Maksimalkvoten til det enkelte fartøy fremkommer ved å multiplisere basiskvoten for vedkommende fartøy med den faktoren en får ved å dividere gruppekvoten med summen av basiskvotene.</article><article class="legalP" id="kapittel-3-paragraf-4-ledd-3">Ved beregning av fartøyets basiskvote gjelder tonnasje i henhold til Skipskontrollens målebrev/identitetsbevis utstedt senest 31. desember 2001, eventuelt fartøyets tonnasje i henhold til Skipskontrollens målebrev/identitetsbevis etter foretatt utskiftning eller ombygging i overensstemmelse med utskiftnings-/ombyggingstillatelse gitt senest samme dato. Ved eierskifte nyttes bruttotonnasje pr. nevnte tidspunkt for det fartøy reder hadde konsesjon på ved årets begynnelse eller tidligere.</article><article class="legalP" id="kapittel-3-paragraf-4-ledd-4">Fiskeridirektoratet fastsetter faktoren og kan endre denne.</article></article><article class="legalArticle" data-lovdata-URL="LTI/forskrift/2001-12-20-1521/§15" data-name="§15" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Refordeling</span></h3><article class="legalP" id="kapittel-3-paragraf-5-ledd-1">Fiskeridirektoratet kan oppheve maksimalkvotene og gruppekvoten for trålere etter 1. desember.</article><article class="legalP" id="kapittel-3-paragraf-5-ledd-2">Ingen kan delta i fisket innenfor restkvoten uten å ha meldt utseiling til Norges Sildesalgslag før avgang til feltet.</article></article><article class="legalArticle" data-lovdata-URL="LTI/forskrift/2001-12-20-1521/§16" data-name="§16" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Partråling</span></h3><article class="legalP" id="kapittel-3-paragraf-6-ledd-1">Uten hensyn til forbudet i § 21 kan to fartøy som partråler fordele kvantumet på de samme to fartøy ved levering på følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-6-ledd-1-punkt-1"><article class="legalP" id="kapittel-3-paragraf-6-ledd-1-punkt-1-ledd-1">fartøyene må være skriftlig påmeldt som partrållag, jf. § 12 annet ledd.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-6-ledd-1-punkt-2"><article class="legalP" id="kapittel-3-paragraf-6-ledd-1-punkt-2-ledd-1">ved innmelding av fangst til Norges Sildesalgslag og ved levering skal det gis oppgave over at fangsten er fisket som partrållag. Oppgavene skal angi hvilke to fartøy som har partrålt.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-6-ledd-1-punkt-3"><article class="legalP" id="kapittel-3-paragraf-6-ledd-1-punkt-3-ledd-1">et fartøy kan ikke dele fangst med mer enn ett annet fartøy i løpet av 2002.</article></article></li></ul></article><article class="legalP" id="kapittel-3-paragraf-6-ledd-2">Fiskeridirektoratet kan kreve at fartøy som meldes som partrållag fremstiller seg for godkjenning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-20-1521/KAPITTEL_4"><h2>Kapittel 4. Kystfartøygruppen</h2><article class="legalArticle" data-lovdata-URL="LTI/forskrift/2001-12-20-1521/§17" data-name="§17" id="kapittel-4-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Vilkår for deltakelse</span></h3><article class="legalP" id="kapittel-4-paragraf-1-ledd-1">Eier av fartøy som fyller vilkårene i Fiskeridepartementets forskrift av 10. desember 2001 nr. 1379 om adgang til å delta i kystfartøygruppens fiske etter makrell i 2002 for fartøy mellom 13 og 21,35 meter største lengde og forskrift av 10. desember 2001 nr. 1380 om adgang til å delta i kystfartøygruppens fiske etter makrell for fartøy under 13 meter i 2002, kan delta.</article></article><article class="legalArticle" data-lovdata-URL="LTI/forskrift/2001-12-20-1521/§18" data-name="§18" id="kapittel-4-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Gruppekvote</span></h3><article class="legalP" id="kapittel-4-paragraf-2-ledd-1">Fartøy i kystfartøygruppen kan fiske og levere inntil 33.788 tonn.</article></article><article class="legalArticle" data-lovdata-URL="LTI/forskrift/2001-12-20-1521/§19" data-name="§19" id="kapittel-4-paragraf-3"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Maksimalkvoter</span></h3><article class="legalP" id="kapittel-4-paragraf-3-ledd-1">Fartøy som kan delta i henhold til forskrift av 10. desember 2001 nr. 1379 om adgang til å delta i kystfartøygruppens fiske etter makrell i 2002 for fartøy mellom 13 og 21,35 meter største lengde § 1 og § 2 og forskrift av 10. desember 2001 nr. 1380 om adgang til å delta i kystfartøygruppens fiske etter makrell for fartøy under 13 meter i 2002 § 1 og § 3, kan fiske og levere inntil 30 tonn i perioden fra og med 1. januar til og med 11. august.</article><article class="legalP" id="kapittel-4-paragraf-3-ledd-2">Det enkelte fartøys samlede fangst i 2002 kan ikke overstige den høyeste maksimalkvote fartøyet tildeles etter denne paragraf.</article><article class="legalP" id="kapittel-4-paragraf-3-ledd-3">Fangst tatt før 11. august går til fradrag i fartøyets samlede maksimalkvote for 2002.</article><article class="legalP" id="kapittel-4-paragraf-3-ledd-4">Fartøy mellom 13 og 21,35 meter største lengde med adgang til å delta i kystfartøygruppens fiske etter makrell som blir forlenget eller skiftet ut med et større erstatningsfartøy etter 9. juli 1998 (skjæringsdato), oppnår ikke økning i fartøyets maksimalkvote.</article><article class="legalP" id="kapittel-4-paragraf-3-ledd-5">Fartøy under 13 meter største lengde med adgang til å delta i kystfartøygruppens fiske etter makrell som blir forlenget eller skiftet ut med et større erstatningsfartøy etter 31. desember 2001 (skjæringsdato), oppnår ikke økning i fartøyets maksimalkvote.</article><article class="legalP" id="kapittel-4-paragraf-3-ledd-6">Fartøy med adgang til begrenset deltakelse, jf. forskrift av 10. desember 2001 nr. 1380 om adgang til å delta i kystfartøygruppens fiske etter makrell for fartøy under 13 meter i 2002 § 2 og § 4, kan fiske og levere inntil 5 tonn.</article><article class="legalP" id="kapittel-4-paragraf-3-ledd-7">Fiskeridirektoratet kan endre maksimalkvotene dersom utviklingen i fisket gjør det nødvendig.</article></article><article class="legalArticle" data-lovdata-URL="LTI/forskrift/2001-12-20-1521/§20" data-name="§20" id="kapittel-4-paragraf-4"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Fartøy som fisker med ulike redskaper</span></h3><article class="legalP" id="kapittel-4-paragraf-4-ledd-1">Fartøy som fisker med ulike redskaper kan maksimalt fiske den høyeste maksimalkvote som gjelder for en av gruppene fartøyet deltar i. Kvantum fisket med det enkelte redskap kan ikke overskride maksimalkvoten for dette redskap.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-20-1521/KAPITTEL_5"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2001-12-20-1521/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-1-ledd-1">Hvert fartøy kan bare fiske og levere én kvote. Dette gjelder også ved eierendringer og utskifting, med unntak av de tilfeller der utskifting skyldes forlis.</article><article class="legalP" id="kapittel-5-paragraf-1-ledd-2">Det enkelte fartøys kvote kan ikke overføres til annet fartøy, men må fiskes og leveres av det fartøy som er tildelt kvote. Forbudet i første punktum gjelder ikke overføring av fangst mellom notfartøy under fiske på feltet for å unngå neddreping.</article><article class="legalP" id="kapittel-5-paragraf-1-ledd-3">Det er forbudt å motta og levere fangst som er fisket av et annet fartøy.</article></article><article class="legalArticle" data-lovdata-URL="LTI/forskrift/2001-12-20-1521/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Bifangst</span></h3><article class="legalP" id="kapittel-5-paragraf-2-ledd-1">Makrellfangster kan inneholde bifangster av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-2-ledd-2">Hestmakrellfangster kan inneholde bifangster av sild med inntil 10% i vekt av hele fangsten om bord og ved landing.</article><article class="legalP" id="kapittel-5-paragraf-2-ledd-3">Hestmakrellfangster kan inneholde bifangster av makrell med inntil 10% i vekt av hele fangsten om bord og ved landing. Bifangst ut over 10% makrell i hestmakrellfisket tilfaller salgsorganisasjonen, selv om fartøy har gjenstående fartøykvote av makrell.</article></article><article class="legalArticle" data-lovdata-URL="LTI/forskrift/2001-12-20-1521/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Helligdagsfredning</span></h3><article class="legalP" id="kapittel-5-paragraf-3-ledd-1">Det er forbudt å fiske med not i Skagerrak fra og med lørdag klokken 24.00 til og med søndag klokken 24.00.</article></article><article class="legalArticle" data-lovdata-URL="LTI/forskrift/2001-12-20-1521/§24" data-name="§24" id="kapittel-5-paragraf-4"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Dumping og neddreping</span></h3><article class="legalP" id="kapittel-5-paragraf-4-ledd-1">Det er forbudt å kaste ut fangst. Det er også forbudt å slippe fangst som er død eller døende. I fisket med not er det i alle tilfelle forbudt å slippe fangst etter at pumping av fangsten har startet.</article><article class="legalP" id="kapittel-5-paragraf-4-ledd-2">Er makrell forsettlig eller uaktsomt dumpet eller er det på andre måter forårsaket neddreping, kan Fiskeridirektoratet fatte vedtak om en forholdsmessig avkortning av kvoten.</article><article class="legalP" id="kapittel-5-paragraf-4-ledd-3">Fiskeridirektoratet kan påby opptak av fangst.</article></article><article class="legalArticle" data-lovdata-URL="LTI/forskrift/2001-12-20-1521/§25" data-name="§25" id="kapittel-5-paragraf-5"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Levering av fangst mv.</span></h3><article class="legalP" id="kapittel-5-paragraf-5-ledd-1">Det er forbudt å utstede legitimasjonsdokument som bryggeseddel og sluttseddel lydende på fartøy som verken har fisket eller levert fangsten selv.</article></article><article class="legalArticle" data-lovdata-URL="LTI/forskrift/2001-12-20-1521/§26" data-name="§26" id="kapittel-5-paragraf-6"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Kvoteberegning ved eierskifte</span></h3><article class="legalP" id="kapittel-5-paragraf-6-ledd-1">Bestemmelsene i § 21 gjelder også ved eierendring og utskifting.</article><article class="legalP" id="kapittel-5-paragraf-6-ledd-2">Ved erverv av fartøy med sikte på fortsatt drift, blir fartøyets kvote redusert med det kvantum tidligere eier har fisket med samme fartøy.</article><article class="legalP" id="kapittel-5-paragraf-6-ledd-3">Ved erverv av fartøy til utskifting av tidligere fartøy, blir erstatningsfartøyets kvote redusert med det kvantum som er fisket med utskiftningsfartøyet.</article></article><article class="legalArticle" data-lovdata-URL="LTI/forskrift/2001-12-20-1521/§27" data-name="§27" id="kapittel-5-paragraf-7"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Stopp i fisket</span></h3><article class="legalP" id="kapittel-5-paragraf-7-ledd-1">Fiskeridirektoratet kan stoppe fisket i hvert av områdene nevnt i denne forskrift når totalkvoten, gruppekvoten eller delgruppekvoten for området er beregnet oppfisket.</article><article class="legalP" id="kapittel-5-paragraf-7-ledd-2">Fiskeridirektoratet kan stoppe fisket for samtlige områder når summen av totalkvotene for områdene er beregnet oppfisket.</article><article class="legalP" id="kapittel-5-paragraf-7-ledd-3">Fiskeridirektoratet kan stoppe fisket selv om det enkelte fartøy ikke har fisket hele fartøykvoten.</article></article><article class="legalArticle" data-lovdata-URL="LTI/forskrift/2001-12-20-1521/§28" data-name="§28" id="kapittel-5-paragraf-8"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Bemyndigelse</span></h3><article class="legalP" id="kapittel-5-paragraf-8-ledd-1">Fiskeridirektoratet kan endre denne forskrift og fastsette nærmere bestemmelser som er nødvendige for å oppnå en rasjonell og hensiktsmessig utøvelse eller gjennomføring av fisket.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-12-20-1521/KAPITTEL_6"><h2>Kapittel 6. Straff og ikrafttredelse</h2><article class="legalArticle" data-lovdata-URL="LTI/forskrift/2001-12-20-1521/§29" data-name="§29" id="kapittel-6-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Straff</span></h3><article class="legalP" id="kapittel-6-paragraf-1-ledd-1">Forsettlig eller uaktsom overtredelse av bestemmelser i eller gitt i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2001-12-20-1521/§30" data-name="§30" id="kapittel-6-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-2-ledd-1">Denne forskrift trer i kraft 1. januar 2002 og gjelder til og med 31. desember 2002.</article></article></section></main></body></html>