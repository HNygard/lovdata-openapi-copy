<!DOCTYPE html><html lang="no"><head><title>Forskrift om endring i forskrift om husdyrgjødsel.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-09-237</dd><dt class="dokid">DokumentID</dt><dd class="dokid">LTI/forskrift/2001-03-09-237</dd><dt class="ministry">Departement</dt><dd class="ministry"><ul><li>Landbruksdepartementet</li><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 3</dd><dt class="dateInForce">I kraft fra</dt><dd class="dateInForce">2001-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-11-26-1093</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§11</li><li>lov/1981-03-13-6/§9</li><li>lov/1981-03-13-6/§81</li></ul></dd><dt class="dateOfPublication">Kunngjort</dt><dd class="dateOfPublication">2001-03-16</dd><dt class="lastupdated">Rettet</dt><dd class="lastupdated">2001-03-19 (§ 16, § 17), 06.04.2001 (§ 16)</dd><dt class="journalNumber">Journalnummer</dt><dd class="journalNumber">2001-0299</dd><dt class="titleShort">Korttittel</dt><dd class="titleShort">Endr. i forskrift om husdyrgjødsel</dd><dt class="title">Tittel</dt><dd class="title">Forskrift om endring i forskrift om husdyrgjødsel.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet og Miljøverndepartementet 9. mars 2001 med hjemmel i lov av 12. mai 1995 nr. 23 om jord (jordlova) § 3 og § 11 første ledd og lov av 13. mars 1981 nr. 6 om vern mot forurensninger og om avfall (Forurensningsloven) § 9 nr. 1 og 3 og § 81.</dd><dt class="refid">RefID</dt><dd class="refid">forskrift/2001-03-09-237</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om husdyrgjødsel.<ul class="tocSubUl"><li>I<ul class="tocSubUl"><li>§ 12. Unntak § 13. Tvangsmulkt og trekk i produksjonstilskudd<ul class="tocSubUl"><li>§ 12. Unntak</li><li>§ 13. Tvangsmulkt og trekk i produksjonstilskudd<ul class="tocSubUl"><li>§ 16. Ikrafttredelse og overgangsbestemmelser</li></ul></li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-09-237" id="dokument"><h1>Forskrift om endring i forskrift om husdyrgjødsel.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-09-237/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 26. november 1998 nr. 1093 om husdyrgjødsel gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Forskrift om husdyrgjødsel har som formål å hindre forurensning til luft, vassdrag, grunnvann, fjorder og havområder som følge av husdyrhold, gjennom å sikre at husdyrgjødsel utnyttes best mulig som en ressurs for planteproduksjonen.</article> <article class="defaultP" margin-top="true">§ 5 fjerde og femte ledd skal lyde:</article><article class="legalP" id="kapittel-1-ledd-3">Ved bruk av fôr tilsatt fytase, eller andre tilsvarende fôrtyper som reduserer utskilt mengde fosfor pr. dyr med minst 25% i forhold til normen (se tabell A i kommentar til forskriften), kan det søkes kommunen om å få beregne gjødseldyrenheter etter kategori II i tabellen.</article><article class="legalP" id="kapittel-1-ledd-4">Brukere som ved hjelp av et næringsbalanseregnskap klart kan dokumentere at de har underskudd av tilført næringsstoff på bruket, kan søke kommunen om å få et lavere krav til spredeareal.</article> <article class="defaultP" margin-top="true">§ 5 sjuende ledd skal lyde:</article><article class="legalP" id="kapittel-1-ledd-5">I områder med alvorlig forurensning eller fare for alvorlig forurensning, kan kommunen stille krav til større spredeareal enn det som følger av første ledd.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-6">Kommunen kan etter søknad godkjenne annet areal enn det som fremgår av § 5 første ledd.</article> <article class="defaultP" margin-top="true">§ 7 fjerde ledd skal lyde:</article><article class="legalP" id="kapittel-1-ledd-7">Kommunen kan bestemme at det ikke skal være tillatt å spre husdyrgjødsel i hele eller deler av perioden fra og med 1. september til 1. november i områder med alvorlig forurensning eller fare for alvorlig forurensning.</article> <article class="defaultP" margin-top="true">§ 8 tredje og fjerde ledd skal lyde:</article><article class="legalP" id="kapittel-1-ledd-8">Ved nybygg, utvidelse og utbedring av gjødsellager skal kommunen godkjenne plan før arbeidet kan gjennomføres.</article><article class="legalP" id="kapittel-1-ledd-9">Før gjødsellager tas i bruk etter nybygging, utvidelse eller utbedring, skal det være kontrollert og godkjent av kommunen.</article> <article class="defaultP" margin-top="true">§ 10 fjerde ledd skal lyde:</article><article class="legalP" id="kapittel-1-ledd-10">Gjødsel med mer enn 25% tørrstoff, og som omdannes under lagringsperioden, kan lagres direkte på bakken. Slike hauger skal skjermes mot overflatevann. Kommunen kan stille krav om skjerming mot nedbør.</article> <article class="defaultP" margin-top="true">§ 11 – § 13 skal lyde:</article><article class="futureLegalArticle" data-name="§11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Tilsyn, pålegg og rapportering</span></span><article class="legalP" id="kapittel-1-foreslåttparagraf-1-ledd-1">Kommunen fører tilsyn med at bestemmelsene i denne forskriften overholdes.</article><article class="legalP" id="kapittel-1-foreslåttparagraf-1-ledd-2">Kommunen kan i det enkelte tilfellet gi pålegg om tiltak som en finner nødvendig for å forebygge, begrense, eller stanse forurensning som er i strid med denne forskriften.</article><article class="legalP" id="kapittel-1-foreslåttparagraf-1-ledd-3">Etter nærmere bestemmelser fra fylkesmannen plikter kommunen å gi opplysninger og data om husdyrgjødsel.</article><article class="legalArticle" data-lovdata-URL="LTI/forskrift/2001-03-09-237/§12" data-name="§12" id="kapittel-1-foreslåttparagraf-1-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Unntak</span></h3><article class="legalP" id="kapittel-1-foreslåttparagraf-1-paragraf-1-ledd-1">Kommunen kan i særlige tilfeller gjøre unntak fra denne forskriften, med unntak av § 7 tredje ledd.</article></article><article class="legalArticle" data-lovdata-URL="LTI/forskrift/2001-03-09-237/§13" data-name="§13" id="kapittel-1-foreslåttparagraf-1-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Tvangsmulkt og trekk i produksjonstilskudd</span></h3><article class="legalP" id="kapittel-1-foreslåttparagraf-1-paragraf-2-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan kommunen fastsette tvangsmulkt til staten i medhold av lov om vern mot forurensninger og om avfall § 73.</article><article class="legalP" id="kapittel-1-foreslåttparagraf-1-paragraf-2-ledd-2">Ved brudd på forskriften kan kommunen foreta trekk i produksjonstilskuddet eller i andre tilskudd etter retningslinjer fastsatt av Statens landbruksforvaltning. Ved manglende spredeareal blir det foretatt trekk i produksjonstilskuddet eller i andre tilskudd. Trekket er på 4.000 kr pr. gjødseldyrenhet som er for mye i forhold til arealet.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-foreslåttparagraf-1-paragraf-2-ledd-3">Kommunens enkeltvedtak i medhold av denne forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven) kap. VI.</article><article class="legalP" id="kapittel-1-foreslåttparagraf-1-paragraf-2-ledd-4">Klagefristen er 3 uker fra meldingen om avgjørelsen er mottatt. Klagen sendes om kommunen til fylkesmannen som er klageinstans og som treffer endelig vedtak.</article> <article class="defaultP" margin-top="true">§ 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-1-paragraf-2-foreslåttparagraf-1"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse og overgangsbestemmelser</span></span><article class="legalP" id="kapittel-1-foreslåttparagraf-1-paragraf-2-foreslåttparagraf-1-ledd-1">Forskriften trer i kraft 26. november 1998 med unntak for eksisterende produksjoner etter § 8 andre ledd og etter § 5 første ledd med tabell 1. Fra samme dato oppheves forskrift av 17. juli 1997 nr. 900 om husdyrgjødsel fastsatt av Landbruksdepartementet og Miljøverndepartementet og kommentarene til forskriften gitt av Landbruksdepartementet og Miljøverndepartementet 17. juli 1997.</article><article class="legalP" id="kapittel-1-foreslåttparagraf-1-paragraf-2-foreslåttparagraf-1-ledd-2">Bestemmelsen om minimum 8 mnd. lagerkapasitet, jf. § 8, andre ledd, trer for eksisterende produksjoner i kraft fra 1. januar 2000.</article><article class="legalP" id="kapittel-1-foreslåttparagraf-1-paragraf-2-foreslåttparagraf-1-ledd-3">Bestemmelser om gjødseldyrenheter (GDE) trer for eksisterende produksjoner i kraft 1. januar 2005, jf. § 5 første ledd med tabell 1. Frem til 1. januar 2005 gjelder for eksisterende produksjoner, de definerte gjødseldyrenhetene i kap. II punkt 2 i retningslinjer om lagring og spredning av husdyrgjødsel gitt av Landbruksdepartementet 1. mars 1989, med endringer 11. oktober 1991.</article></article> <article class="defaultP" margin-top="true">§ 17 oppheves.</article></article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-09-237/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2001.</article></section></main></body></html>