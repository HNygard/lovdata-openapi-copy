<!DOCTYPE html><html lang="no"><head><title>Forskrift om utstedelse av IMA 1-sertifikater til eksport av ost innenfor osteavtalen mellom Norge og Det europeiske økonomiske fellesskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-19-1500</dd><dt class="dokid">DokumentID</dt><dd class="dokid">LTI/forskrift/2001-12-19-1500</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-06-06-32</li></ul></dd><dt class="dateOfPublication">Kunngjort</dt><dd class="dateOfPublication">2002-01-03</dd><dt class="journalNumber">Journalnummer</dt><dd class="journalNumber">2001-1436</dd><dt class="titleShort">Korttittel</dt><dd class="titleShort">Forskrift om osteeksportsertifikater</dd><dt class="title">Tittel</dt><dd class="title">Forskrift om utstedelse av IMA 1-sertifikater til eksport av ost innenfor osteavtalen mellom Norge og Det europeiske økonomiske fellesskap.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 19. desember 2001 med hjemmel i lov av 6. juni 1997 nr. 32 om innførsle- og utførsleregulering.</dd><dt class="refid">RefID</dt><dd class="refid">forskrift/2001-12-19-1500</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utstedelse av IMA 1-sertifikater til eksport av ost innenfor osteavtalen mellom Norge og Det europeiske økonomiske fellesskap.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Forvaltningsmyndighet</li><li>§ 4. Kontrollbestemmelser</li><li>§ 5. Søknad</li><li>§ 6. Prioritering av søknader</li><li>§ 7. Gyldighet</li><li>§ 8. Opplysningsplikt</li><li>§ 9. Kontroll</li><li>§ 10. Sanksjoner</li><li>§ 11. Klage</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-19-1500" id="dokument"><h1>Forskrift om utstedelse av IMA 1-sertifikater til eksport av ost innenfor osteavtalen mellom Norge og Det europeiske økonomiske fellesskap.</h1><article class="legalArticle" data-lovdata-URL="LTI/forskrift/2001-12-19-1500/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskriften regulerer utstedelse av IMA 1-sertifikater for eksport av ost i henhold til avtalen mellom Det europeiske økonomiske fellesskap og Kongeriket Norge om gjensidig handel med ost av 11. april 1983, sist endret i den bilaterale brevvekslingen av 20. desember 1995.</article></article><article class="legalArticle" data-lovdata-URL="LTI/forskrift/2001-12-19-1500/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder utstedelse av IMA 1-sertifikater for de kvanta og de sorter ost som står oppført på vedlegget til avtalen mellom Det europeiske økonomiske fellesskap og Kongeriket Norge om gjensidig handel med ost.</article></article><article class="legalArticle" data-lovdata-URL="LTI/forskrift/2001-12-19-1500/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forvaltningsmyndighet</span></h2><article class="legalP" id="paragraf-3-ledd-1">Statens landbruksforvaltning utsteder IMA 1-sertifikater etter bestemmelsene i denne forskriften.</article></article><article class="legalArticle" data-lovdata-URL="LTI/forskrift/2001-12-19-1500/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Kontrollbestemmelser</span></h2><article class="legalP" id="paragraf-4-ledd-1">Statens landbruksforvaltning skal fastsette:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Prosedyrer for måling av innhold og vekt som skal utføres av produsenten på produksjonsstedet eller på senere stadier hvis hensiktsmessig, for eksempel ved oppdeling og pakking;</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Prosedyrer for registrering av data på produksjonsstedet;</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Prosedyrer for overvåkning av fremstillingsprosesser for administrasjonen;</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Prosedyrer for fysisk kontroll av sammensetning og vekt utført av Statens landbruksforvaltning ved produksjons-, pakkings- og eksporttidspunktet.</article></article></li></ul></article></article><article class="legalArticle" data-lovdata-URL="LTI/forskrift/2001-12-19-1500/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søknad</span></h2><article class="legalP" id="paragraf-5-ledd-1">Virksomheten sender søknad med dokumentasjon til Statens landbruksforvaltning.</article><article class="legalP" id="paragraf-5-ledd-2">Søknaden skal gjelde det enkelte vareparti, og skrives på fastsatt skjema.</article></article><article class="legalArticle" data-lovdata-URL="LTI/forskrift/2001-12-19-1500/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prioritering av søknader</span></h2><article class="legalP" id="paragraf-6-ledd-1">Søknad gis prioritet i henhold til den dato den er registrert innkommet i Statens landbruksforvaltning, men ikke tidligere enn 1 md. før planlagt utførselsdato.</article></article><article class="legalArticle" data-lovdata-URL="LTI/forskrift/2001-12-19-1500/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Gyldighet</span></h2><article class="legalP" id="paragraf-7-ledd-1">Utstedt IMA 1-sertifikat er gyldig inntil utgangen av den 8. måneden etter utstedelsesdato, men ikke utover gyldighetsperioden for den tilhørende importlisens eller 31. desember i utstedelsesåret.</article><article class="legalP" id="paragraf-7-ledd-2">Ubenyttede IMA 1-sertifikater skal returneres til Statens landbruksforvaltning.</article></article><article class="legalArticle" data-lovdata-URL="LTI/forskrift/2001-12-19-1500/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Opplysningsplikt</span></h2><article class="legalP" id="paragraf-8-ledd-1">Statens landbruksforvaltning kan kreve å få forelagt de opplysninger som er nødvendig for å behandle søknader, utøve kontroll og for å kunne forvalte ordningen på en tilfredsstillende måte.</article></article><article class="legalArticle" data-lovdata-URL="LTI/forskrift/2001-12-19-1500/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Kontroll</span></h2><article class="legalP" id="paragraf-9-ledd-1">Statens landbruksforvaltning kan utføre fysisk kontroll av varer for å kunne bekrefte at forsendelsen er i samsvar med de utstedte sertifikatene. Statens landbruksforvaltning kan også utføre kontroll av forretningspapirer og annet som kan ha betydning for utstedelse av IMA 1-sertifikater. Virksomheten plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2001-12-19-1500/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sanksjoner</span></h2><article class="legalP" id="paragraf-10-ledd-1">Ved brudd på bestemmelsene i denne forskrift eller vilkår satt med hjemmel i denne forskrift kan utstedte sertifikater trekkes tilbake og søknad ved senere fordelinger av IMA 1-sertifikater kan bli avslått i inntil 3 år.</article></article><article class="legalArticle" data-lovdata-URL="LTI/forskrift/2001-12-19-1500/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Klage</span></h2><article class="legalP" id="paragraf-11-ledd-1">Enkeltvedtak fattet i medhold av denne forskriften kan påklages til Landbruksdepartementet etter lov av 10. februar 1967 om behandlingsmåten i forvaltningssaker (forvaltningsloven) kapittel VI.</article></article><article class="legalArticle" data-lovdata-URL="LTI/forskrift/2001-12-19-1500/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Denne forskrift trer i kraft 1. januar 2002.</article></article></main></body></html>