<!DOCTYPE html><html lang="no"><head><title>Forskrift om forbud mot utførsel av kulturminner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1420</dd><dt class="dokid">DokumentID</dt><dd class="dokid">LTI/forskrift/2001-12-14-1420</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-02-15-8789</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1978-06-09-50/§23</li><li>lov/1978-06-09-50/§28</li><li>forskrift/1979-02-09-8785/§12</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="lastupdated">Rettet</dt><dd class="lastupdated">2001-12-20 (rettet koding i § 6)</dd><dt class="journalNumber">Journalnummer</dt><dd class="journalNumber">2001-1408</dd><dt class="titleShort">Korttittel</dt><dd class="titleShort">Forskrift om forbud mot utførsel av kulturminner</dd><dt class="title">Tittel</dt><dd class="title">Forskrift om forbud mot utførsel av kulturminner.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. desember 2001 med hjemmel i lov av 9. juni 1978 nr. 50 om kulturminner § 23 og § 28, forskrift av 9. februar 1979 nr. 8785 om faglig ansvarsfordeling mv. etter kulturminneloven § 12 nr. 3 og lov av 10. februar 1967 om behandlingsmåten i forvaltningssaker (forvaltningsloven) § 28. Fremmet av Kulturdepartementet.</dd><dt class="refid">RefID</dt><dd class="refid">forskrift/2001-12-14-1420</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot utførsel av kulturminner.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-14-1420" id="dokument"><h1>Forskrift om forbud mot utførsel av kulturminner.</h1><article class="legalArticle" data-lovdata-URL="LTI/forskrift/2001-12-14-1420/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Formålet med forskriften er gjennom praktisering av utførselsforbudet i lov om kulturminner § 23, å verne og ta vare på faste og løse kulturminner som en del av Norges kulturarv og historie, og å sikre dokumentasjon og kunnskap om de kulturminner som tillates ført ut av landet.</article></article><article class="legalArticle" data-lovdata-URL="LTI/forskrift/2001-12-14-1420/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Uten skriftlig tillatelse etter § 6 er det etter lov om kulturminner § 23 forbudt å føre kulturminner ut av landet. I kulturminneloven § 23 bokstav a til f er det gitt eksempler på kategorier av kulturminner som kommer inn under forbudet:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Automatisk fredete kulturminner i medhold av lov om kulturminner.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Bygninger av alle slag og deler av slike, mynter, arkivsaker, manuskripter, segl og signeter, møbler og annet innbo eller løsøre, drakter, våpen og liknende ting av kunst-, kultur- eller personalhistorisk interesse som er eldre enn 100 år. Når særlige grunner taler for det, kan departementet fastsette at utførselsforbudet skal omfatte slike gjenstander uten hensyn til alder.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Samiske kulturminner uten hensyn til alder.</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Minner om fremstående eller sentrale personer og minner fra virksomheter og hendelser av betydning for norsk historie uten hensyn til alder.</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Malerier, skulpturer og annen bildende kunst, kunsthåndverk og prototyper for designprodukter eldre enn 50 år.</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">Båter, motorvogner, luftfartøy og skinnegående materiell eller deler av slike eldre enn 50 år.</article></article></li></ul></article></article><article class="legalArticle" data-lovdata-URL="LTI/forskrift/2001-12-14-1420/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Forbudet i § 2 gjelder ikke slike kulturminner i offentlig eller privat eie som føres ut av landet midlertidig i forbindelse med utlån til utstillinger, når utlånet og forsendelsen skjer gjennom et museum i Norge som har personale med vitenskapelig kompetanse på feltet.</article><article class="legalP" id="paragraf-3-ledd-2">Til kulturminnene nevnt i § 2 bokstavene b – e medregnes ikke personlige effekter yngre enn 200 år eller kulturminner som nevnt i § 2 bokstav f, som skal brukes under opphold i utlandet og som skal bringes tilbake til Norge innen ett år etter utreise.</article><article class="legalP" id="paragraf-3-ledd-3">Til kulturminnene nevnt i § 2 bokstav c medregnes ikke slike som tilhører sin opphavsmann eller nye produkter, produsert for salg.</article><article class="legalP" id="paragraf-3-ledd-4">Til kulturminnene nevnt i § 2 bokstav d medregnes ikke slike som vedkommende fremstående eller sentrale person selv fører ut av landet, med mindre utførsel er forbudt etter andre bestemmelser i denne forskriften.</article><article class="legalP" id="paragraf-3-ledd-5">Til kulturminnene nevnt i § 2 bokstav e medregnes ikke slike som tilhører sin opphavsmann.</article></article><article class="legalArticle" data-lovdata-URL="LTI/forskrift/2001-12-14-1420/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Utførselstillatelse skal normalt gis hvis kulturminnet ikke er av stor betydning for forskning eller bevaring og formidling av Norges kulturarv.</article><article class="legalP" id="paragraf-4-ledd-2">Utførselstillatelse kan gis permanent eller for et angitt tidsrom.</article></article><article class="legalArticle" data-lovdata-URL="LTI/forskrift/2001-12-14-1420/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Søknad om utførsel av kulturminner som kan høre inn under lov om kulturminner § 23, skrives på skjema fastsatt av departementet. Søknaden skal inneholde opplysninger om kulturminnets art, materiale, alder, størrelse, ervervsmåte og -tidspunkt, hvem det er ervervet fra, og navn og adresse på søker og mottaker. Videre skal det gjøres rede for årsaken til at det søkes om utførselstillatelse og det skal følge med to fotografier av kulturminnet.</article><article class="legalP" id="paragraf-5-ledd-2">Søknaden sendes den institusjonen som har vedtaksmyndighet etter § 6 i god tid før utførsel skal skje. Dersom søkeren er i tvil om hvor søknaden skal sendes, kan den sendes til Norsk museumsutvikling, som videresender den til riktig vedtaksmyndighet etter § 6.</article><article class="legalP" id="paragraf-5-ledd-3">Om nødvendig kan det kreves at søkeren fremlegger tilleggsopplysninger og/eller foreviser kulturminnet.</article></article><article class="legalArticle" data-lovdata-URL="LTI/forskrift/2001-12-14-1420/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Utførselstillatelse kan gis av følgende institusjoner, hver innenfor sitt fagområde:<ul class="defaultList"><li><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Forsvarsmuseet, Kunstindustrimuseet i Oslo, Nasjonalbiblioteket, Nasjonalgalleriet, Norsk Folkemuseum, Norsk museum for fotografi – Preus fotomuseum, Norsk Sjøfartsmuseum, Norsk Teknisk Museum, Riksantikvaren, Riksarkivet, Ringve museum, Samiid Vuorka-Davvirat (De samiske samlinger) og Universitetets kulturhistoriske museer (Universitetet i Oslo).</article></article></li></ul></article><article class="legalP" id="paragraf-6-ledd-2">Vedtaksinstitusjonene skal rådspørre regionale faginstitusjoner ved behov.</article><article class="legalP" id="paragraf-6-ledd-3">Vedtaksmyndigheten gir søkeren skriftlig melding om vedtaket og sender kopi av vedtaket og søknaden til Norsk museumsutvikling.</article></article><article class="legalArticle" data-lovdata-URL="LTI/forskrift/2001-12-14-1420/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Norsk museumsutvikling er klageinstans i saker som gjelder forbud mot utførsel av kulturminner med unntak av saker som er avgjort av Riksantikvaren, der Miljøverndepartementet er klageinstans, og saker som gjelder samiske kulturminner, der Sametinget er klageinstans.</article><article class="legalP" id="paragraf-7-ledd-2">Klage fremsettes for det forvaltningsorgan som har truffet vedtaket og forvaltningslovens regler om klage i kap. VI gjelder tilsvarende.</article></article><article class="legalArticle" data-lovdata-URL="LTI/forskrift/2001-12-14-1420/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Etter lov av 10. juni 1966 nr. 5 om toll kap. III fører tollvesenet kontroll med at kulturminner ikke føres ut av landet i strid med denne forskrift. Tollovens bestemmelser og tilhørende forskrifter gjelder tilsvarende så langt de passer og ikke annet er bestemt.</article></article><article class="legalArticle" data-lovdata-URL="LTI/forskrift/2001-12-14-1420/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Denne forskriften trer i kraft 1. januar 2002. Samtidig oppheves forskrift om forbud mot utførsel av kulturminner fastsatt den 15. februar 1979 nr. 8789.</article></article></main></body></html>