<!DOCTYPE html><html lang="no"><head><title>Forskrift om utforming og innmontering av sorteringsrister i reketrål i Nordsjøen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-11-1383</dd><dt class="dokid">DokumentID</dt><dd class="dokid">LTI/forskrift/2001-12-11-1383</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1989-10-10-1103/§3</li><li>lov/1983-06-03-40/§1</li><li>lov/1983-06-03-40/§2</li><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§11</li><li>lov/1976-12-17-91/§4</li><li>forskrift/1977-05-13-2/§15</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1342</dd><dt class="titleShort">Korttittel</dt><dd class="titleShort">Forskrift om sorteringsrister i reketrål</dd><dt class="title">Tittel</dt><dd class="title">Forskrift om utforming og innmontering av sorteringsrister i reketrål i Nordsjøen.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektoratet 11. desember 2001 med hjemmel i forskrift av 10. oktober 1989 nr. 1103 om maskevidde, bifangst og minstemål m.v. i trålfiske etter reker og sjøkreps § 3.</dd><dt class="refid">RefID</dt><dd class="refid">forskrift/2001-12-11-1383</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utforming og innmontering av sorteringsrister i reketrål i Nordsjøen.<ul class="tocSubUl"><li>§ 1. Virkeområde</li><li>§ 2. Spileavstand</li><li>§ 3. Montering</li><li>§ 4. Fiskeutslipp</li><li>§ 5. Sorteringsristens materiale, samt lengde og bredde</li><li>§ 6. Helningsvinkel</li><li>§ 7. Ledetunnel/ledepanel</li><li>§ 8. Rammetykkelse og spiletykkelse</li><li>§ 9. Støttekjetting eller støttetau</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-11-1383" id="dokument"><h1>Forskrift om utforming og innmontering av sorteringsrister i reketrål i Nordsjøen.</h1><article class="legalArticle" data-lovdata-URL="LTI/forskrift/2001-12-11-1383/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for norske og utenlandske fartøy som fisker med reketrål i området sør for 62° N og vest for en linje gjennom Lindesnes fyr og Hansholmen fyr. For utenlandske fartøy er virkeområdet avgrenset til den del av området som er underlagt norsk jurisdiksjon.</article><article class="legalP" id="paragraf-1-ledd-2">Forskriften gjelder i tillegg til Fiskeridirektoratets forskrift av 14. september 2000 nr. 968 om utforming og innmontering av sorteringsrist i reketrål.</article></article><article class="legalArticle" data-lovdata-URL="LTI/forskrift/2001-12-11-1383/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Spileavstand</span></h2><article class="legalP" id="paragraf-2-ledd-1">Sorteringsristens spileavstand skal ikke overstige 22 mm.</article></article><article class="legalArticle" data-lovdata-URL="LTI/forskrift/2001-12-11-1383/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Montering</span></h2><article class="legalP" id="paragraf-3-ledd-1">Sorteringsristen skal monteres tverrveien i trålen, på en slik måte at alle sidene av risten er festet til trålen, og at midten på risten er festet til leisene, eller til den naturlige midten på forlengelsen dersom det kun er en leis. Sorteringsristen monteres i forkant av fiskeposen eller i fiskeposens forlengelse i de tilfeller der forlengelsen har samme omkrets som fiskeposen.</article></article><article class="legalArticle" data-lovdata-URL="LTI/forskrift/2001-12-11-1383/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fiskeutslipp</span></h2><ul class="defaultList"><li data-li-identifier="a)" data-name="a)"><article class="listArticle" id="paragraf-4-punkt-1"><span class="miscHeadline"><i>i trålkonstruksjonen:</i></span><article class="legalP" id="paragraf-4-punkt-1-ledd-1">I trålens overpanel skal det være et fiskeutslipp i forkant av sorteringsristens overkant, for å lede bort utsortert fisk fra fangstredskapet.</article><article class="legalP" id="paragraf-4-punkt-1-ledd-2">Fiskeutslippets åpning skal være i forkant av sorteringsristens overkant. Fiskeutslippets bakkant skal være lik sorteringsristens bredde. Fiskeutslippet skjæres stolperett fremover fra begge sider av risten til en spiss.</article></article></li><li data-li-identifier="b)" data-name="b)"><article class="listArticle" id="paragraf-4-punkt-2"><span class="miscHeadline"><i>i sorteringsristen:</i></span><article class="legalP" id="paragraf-4-punkt-2-ledd-1">Risten skal være konstruert av metall og fiskeutslippet skal være i øvre del av rammen, ha en åpning på minimum 300 mm., og være lik sorteringsristens bredde.</article></article></li></ul></article><article class="legalArticle" data-lovdata-URL="LTI/forskrift/2001-12-11-1383/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sorteringsristens materiale, samt lengde og bredde</span></h2><article class="legalP" id="paragraf-5-ledd-1">Risten skal være konstruert i metall. Ramme av aluminium eller stål, skal benyttes. Spilene skal være av aluminium, stål eller glassfiberarmert polyester.</article><article class="legalP" id="paragraf-5-ledd-2">Ristens lengde skal ikke overstige 1,5 meter.</article><article class="legalP" id="paragraf-5-ledd-3">Ristens bredde skal ikke overstige 1,3 meter.</article></article><article class="legalArticle" data-lovdata-URL="LTI/forskrift/2001-12-11-1383/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Helningsvinkel</span></h2><article class="legalP" id="paragraf-6-ledd-1">Helningsvinkelen på sorteringsristen skal ikke overstige 50°.</article></article><article class="legalArticle" data-lovdata-URL="LTI/forskrift/2001-12-11-1383/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ledetunnel/ledepanel</span></h2><article class="legalP" id="paragraf-7-ledd-1">Avstanden mellom sorteringsristens nedkant og ledetunnel/ledepanel skal være minst 50 cm.</article><article class="legalP" id="paragraf-7-ledd-2">Maskevidden i ledetunnel/ledepanel kan være mindre enn 35 mm.</article></article><article class="legalArticle" data-lovdata-URL="LTI/forskrift/2001-12-11-1383/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rammetykkelse og spiletykkelse</span></h2><article class="legalP" id="paragraf-8-ledd-1">Sorteringsristens rammetykkelse på standard metallrist skal være minimum 20 mm i diameter.</article><article class="legalP" id="paragraf-8-ledd-2">Sorteringsristens spiletykkelse skal være minimum 12 mm i diameter når det benyttes aluminium eller glassfiberarmert polyester. Ved bruk av stål skal spile-tykkelsen være minimum 10 mm i diameter.</article><article class="legalP" id="paragraf-8-ledd-3">Sorteringsristen skal ha minimum 2 tverrbånd. Tverrbåndene skal ha minimum tykkelse som tilsvarer spilene når det benyttes henholdsvis aluminium eller stål. Ved bruk av spiler laget av glassfiberarmert polyester skal sorteringsristen ha minimum 1 tverrbånd. Dette tverrbåndet skal ha minimum samme tykkelse som spilene.</article></article><article class="legalArticle" data-lovdata-URL="LTI/forskrift/2001-12-11-1383/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Støttekjetting eller støttetau</span></h2><article class="legalP" id="paragraf-9-ledd-1">Dersom en velger å benytte støttekjetting eller støttetau for å stabilisere vinkelen på risten, skal lengden av kjettingen eller tauet være minimum like stor som lengden fra ristens festepunkt i leis til kjettingen eller tauet sitt festepunkt på leis, pluss halve ristens innmonteringslengde målt langs leis.</article><article class="legalP" id="paragraf-9-ledd-2">Støttekjettingen eller støttetauet festes minimum 1,6 meter foran risten målt fra ristens festepunkt på leis til kjettingen eller tauet sitt festepunkt på leis.</article></article><article class="legalArticle" data-lovdata-URL="LTI/forskrift/2001-12-11-1383/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Denne forskrift trer i kraft 1. januar 2002.</article></article></main></body></html>