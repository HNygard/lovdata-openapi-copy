<!DOCTYPE html><html lang="no"><head><title>Forskrift om endring i forskrift om kringkasting.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-21-1093</dd><dt class="dokid">DokumentID</dt><dd class="dokid">LTI/forskrift/2001-09-21-1093</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-02-28-153</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1992-12-04-127/§2-1</li><li>lov/1992-12-04-127/§2-6</li><li>lov/1992-12-04-127/§2-7</li><li>lov/1992-12-04-127/§2-8</li><li>lov/1992-12-04-127/§2-9</li><li>lov/1992-12-04-127/§10-3</li></ul></dd><dt class="dateOfPublication">Kunngjort</dt><dd class="dateOfPublication">2001-09-25</dd><dt class="journalNumber">Journalnummer</dt><dd class="journalNumber">2001-1086</dd><dt class="titleShort">Korttittel</dt><dd class="titleShort">Endr. i forskrift om kringkasting</dd><dt class="title">Tittel</dt><dd class="title">Forskrift om endring i forskrift om kringkasting.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. september 2001 med hjemmel i lov av 4. desember 1992 nr. 127 om kringkasting § 2-1, § 2-6, § 2-7, § 2-8, § 2-9 og § 10-3, jf. EØS-avtalens vedlegg X. Fremmet av Kulturdepartementet.</dd><dt class="refid">RefID</dt><dd class="refid">forskrift/2001-09-21-1093</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kringkasting.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-21-1093" id="dokument"><h1>Forskrift om endring i forskrift om kringkasting.</h1><section class="section" data-name="kapI" id="kapittel-1" data-lovdata-URL="LTI/forskrift/2001-09-21-1093/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. februar 1997 nr. 153 om kringkasting gjøres følgende endringer:</article> <article class="defaultP" margin-top="true">§ 1-1 skal lyde:</article><article class="legalP" id="kapittel-1-ledd-2">En kringkaster skal følge norske kringkastingsregler dersom selskapet er underlagt norsk jurisdiksjon i henhold til denne bestemmelse.</article><article class="legalP" id="kapittel-1-ledd-3">En kringkaster er underlagt norsk jurisdiksjon dersom selskapet er etablert i Norge i samsvar med EØS-avtalens fjernsynsdirektiv, dvs. i følgende tilfeller:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Der kringkasterens hovedkontor ligger i Norge, og redaksjonelle avgjørelser om programsammensetningen blir tatt i Norge, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">der kringkasterens hovedkontor ligger i et annet EØS-land, men redaksjonelle avgjørelser om programsammensetningen blir tatt i Norge forutsatt at en betydelig del av arbeidsstyrken engasjert i fjernsynsvirksomheten er beskjeftiget i Norge, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">der kringkasterens hovedkontor ligger i Norge, men der redaksjonelle avgjørelser om programsammensetningen tas i et annet EØS-land, dersom en betydelig del av arbeidsstyrken engasjert i fjernsynsvirksomheten er beskjeftiget i Norge, eller</article></article></li><li data-li-identifier="d)" data-name="d)"><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">der en betydelig del av arbeidsstyrken engasjert i fjernsynsvirksomheten er beskjeftiget i Norge så vel som i et annet EØS-land, men hovedkontoret ligger i Norge, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">der en betydelig del av arbeidsstyrken engasjert i fjernsynsvirksomheten ikke er beskjeftiget i Norge eller i et annet EØS-land etter bokstavene b til d, men kringkastingsselskapet først begynte sin kringkastingsvirksomhet i Norge i samsvar med norsk lovgivning og fortsatt har en stabil og reell økonomisk tilknytning til Norge, eller</article></article></li><li data-li-identifier="f)" data-name="f)"><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">der en kringkaster har sitt hovedkontor i Norge, men redaksjonelle avgjørelser om programsammensetningen tas i et land utenfor EØS-området, eller omvendt, forutsatt at en betydelig del av arbeidsstyrken som er engasjert i fjernsynsvirksomheten er beskjeftiget i Norge.</article></article></li></ul></article><article class="legalP" id="kapittel-1-ledd-4">En kringkaster som ikke omfattes av andre ledd anses å være underlagt norsk jurisdiksjon i tilfeller der kringkasteren<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">bruker en frekvens som norske myndigheter disponerer, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">bruker en satellittkapasitet som hører inn under Norge, eller</article></article></li><li data-li-identifier="c)" data-name="c)"><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">bruker en satellittforbindelse/satellittjordstasjon plassert på norsk territorium.</article></article></li></ul></article><article class="legalP" id="kapittel-1-ledd-5">En kringkaster som ikke omfattes av andre eller tredje ledd anses dessuten underlagt norsk jurisdiksjon dersom kringkasteren anses etablert i Norge i henhold til EØS-avtalens artikkel 31 flg. og ikke hører under en annen EØS-stats jurisdiksjon etter reglene i direktiv 97/36/EF artikkel 2 nr. 3 eller artikkel 2 nr. 4.</article><article class="legalP" id="kapittel-1-ledd-6">Dersom første til fjerde ledd ikke kommer til anvendelse, og fjernsynsselskap registrert i Norge gjennom en ubrutt kjede forestår oppsending til satellitt fra stater som verken har tiltrådt EØS-avtalens direktiv 89/552/EØF, som endret ved direktiv 97/36/EF, eller Europarådets konvensjon av 5. mai 1989 om fjernsyn over landegrensene, skal sendingene være i samsvar med norsk kringkastingslovgivning. Dette ledd gjelder fjernsynssendinger via satellitt som kan mottas i stater som har tiltrådt Europarådets konvensjon om fjernsyn over landegrensene.</article> <article class="defaultP" margin-top="true">Overskriften til kapittel 2 skal lyde:</article> <article class="defaultP" margin-top="true"><i>Kapittel 2 – Europeisk programmateriale i fjernsyn og beskyttelse av mindreårige seere mv.</i></article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-7">Kringkasteren skal sørge for at minst 50 prosent av sendetiden i fjernsyn som ikke består av nyheter, sport, underholdningsprogram med konkurransepregede innslag, reklame eller tekstfjernsyn avsettes til sending av europeiske verk, jf. § 2-3.</article> <article class="defaultP" margin-top="true">§ 2-1 tredje ledd skal lyde:</article><article class="legalP" id="kapittel-1-ledd-8">Denne paragraf gjelder ikke fjernsynssendinger som er beregnet på lokale seere, forutsatt at sendingene ikke inngår i et riksdekkende nett.</article> <article class="defaultP" margin-top="true">§ 2-2 nytt tredje ledd skal lyde:</article><article class="legalP" id="kapittel-1-ledd-9">En produsent er å anse som uavhengig produsent i forhold til første ledd dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">En kringkaster ikke eier aksjer eller andeler i produksjonsselskapet som representerer mer enn 25 prosent av stemmene i selskapet. Der flere kringkastere er medeiere i et produksjonsselskap må ikke kringkasternes eierandeler utgjøre mer enn 50 prosent av stemmene i produksjonsselskapet. Tilsvarende gjelder der et produksjonsselskap eier aksjer eller andeler i en kringkaster.</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">Produsenten ikke selger mer enn 90 prosent av sin produksjon over en treårsperiode til en og samme kringkaster, med mindre produsenten produserer bare ett program eller en serie i løpet av denne perioden.</article></article></li><li data-li-identifier="c)" data-name="c)"><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Produsenten innehar sekundærrettigheter til sine produksjoner.</article></article></li></ul></article> <article class="defaultP" margin-top="true">§ 2-3 nåværende fjerde ledd blir nytt tredje ledd.</article> <article class="defaultP" margin-top="true">§ 2-3 fjerde ledd skal lyde:</article><article class="legalP" id="kapittel-1-ledd-10">Med europeiske verk forstås også verk som har sin opprinnelse i andre europeiske stater enn stater som har tiltrådt EØS-avtalen eller Europarådets konvensjon om fjernsyn over landegrensene. For slike verk er det en forutsetning at verkene hovedsakelig er produsert med medvirkning av opphavsmenn eller medarbeidere bosatt i en eller flere europeiske stater samt at:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Verkene enten utelukkende er produsert av eller i samproduksjon med produsenter etablert i en eller flere stater som har tiltrådt EØS-avtalen, eller</article></article></li><li data-li-identifier="e)" data-name="e)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">verkene er produsert av produsenter etablert i andre europeiske stater og det er inngått nødvendige avtaler mellom stater som har tiltrådt EØS-avtalen og vedkommende stat.</article></article></li></ul></article> <article class="defaultP" margin-top="true">§ 2-3 femte og sjette ledd skal lyde:</article><article class="legalP" id="kapittel-1-ledd-11">Første til fjerde ledd får anvendelse under forutsetning av at verker som har sin opprinnelse i stater som har tiltrådt EØS-avtalen, ikke blir utsatt for diskriminerende tiltak i de berørte europeiske tredjestater.</article><article class="legalP" id="kapittel-1-ledd-12">Verk som er produsert innen rammen av bilaterale avtaler om samproduksjon inngått mellom stater som har tiltrådt EØS-avtalen og andre stater, men som ikke omfattes av de foregående ledd, skal anses som europeiske verk, forutsatt at samprodusenter i stater som har tiltrådt EØS-avtalen dekker størstedelen av de totale produksjonskostnadene, og at produksjonen ikke kontrolleres av en eller flere produsenter etablert utenfor medlemsstatenes territorium.</article> <article class="defaultP" margin-top="true">§ 2-4 første ledd skal lyde:</article><article class="legalP" id="kapittel-1-ledd-13">Kringkastere skal føre årsstatistikk som viser andelen europeiske verk i fjernsyn, herunder produksjoner av nyere dato, jf. § 2-1, § 2-2 og § 2-3.</article> <article class="defaultP" margin-top="true">Ny § 2-5, § 2-6 og § 2-7 skal lyde:</article> <article class="defaultP" margin-top="true"><strong>§ 2-5.</strong> <i>Forbud mot programinnhold som i alvorlig grad kan være skadelig for mindreårige seere</i></article><article class="legalP" id="kapittel-1-ledd-14">Det er ikke tillatt å sende program med innhold som i alvorlig grad kan skade mindreåriges fysiske, psykiske og moralske utvikling. I vurderingen av om program i alvorlig grad kan skade mindreårige seere skal det legges særlig vekt på om de inneholder pornografi eller umotivert vold.</article> <article class="defaultP" margin-top="true"><strong>§ 2-6.</strong> <i>Sendetidspunkt for program med innhold som kan være skadelig for mindreårige seere</i></article><article class="legalP" id="kapittel-1-ledd-15">Program som inneholder scener eller innslag som kan være skadelige for mindreåriges fysiske, psykiske og moralske utvikling skal bare sendes etter kl. 21.00. Dette gjelder likevel ikke nyhets- og aktualitetsprogrammer.</article><article class="legalP" id="kapittel-1-ledd-16">Når program etter første ledd sendes ukodet, skal det enten gis en muntlig advarsel før programstart om at programmets innhold kan være skadelig for mindreårige seere eller merkes med et visuelt symbol under hele programmet.</article> <article class="defaultP" margin-top="true"><strong>§ 2-7.</strong> <i>Overholdelse av reglene fastsatt i EØS-avtalens fjernsynsdirektiv</i></article><article class="legalP" id="kapittel-1-ledd-17">Enhver direkte berørt fysisk eller juridisk person som er bosatt eller etablert i land som har tiltrådt EØS-avtalen skal kunne henvende seg til Statens medieforvaltning samt forvaltningsorgan som har myndighet etter § 3-14 i denne forskrift dersom de mener at en norsk kringkaster bryter reglene som gjennomfører direktiv 89/552/EØF, som endret av direktiv 97/36/EF. Slike saker skal behandles etter forvaltningsloven eller relevant særlovgivning så langt de passer.</article> <article class="defaultP" margin-top="true">§ 3-1 første og andre punktum skal lyde:</article><article class="legalP" id="kapittel-1-ledd-18">Reklameinnslag skal samlet ikke overstige 15 prosent av den daglige sendetid. Reklameinnslag skal samlet ikke utgjøre mer enn 20 prosent per klokketime.</article> <article class="defaultP" margin-top="true">§ 3-2 skal lyde:</article><article class="legalP" id="kapittel-1-ledd-19">Reklamebudskap skal hovedsakelig fremføres på norsk eller annet språk som benyttes i kringkasterens egenproduserte programmer.</article> <article class="defaultP" margin-top="true">§ 3-4 nytt fjerde ledd skal lyde:</article><article class="legalP" id="kapittel-1-ledd-20">Skjult reklame er forbudt.</article> <article class="defaultP" margin-top="true">Nytt kapittel 5 skal lyde:</article> <article class="defaultP" margin-top="true"><i>Kapittel 5 – Utnyttelse av rettigheter til fjernsynsoverføring av begivenheter av vesentlig samfunnsmessig betydning</i></article> <article class="defaultP" margin-top="true"><strong>§ 5-1.</strong> <i>Betydelig del av fjernsynsseerne</i></article><article class="legalP" id="kapittel-1-ledd-21">Med betydelig del av fjernsynsseerne menes 90 prosent av seerne.</article> <article class="defaultP" margin-top="true"><strong>§ 5-2.</strong> <i>Vederlagsfritt fjernsyn</i></article><article class="legalP" id="kapittel-1-ledd-22">Med vederlagsfritt fjernsyn menes fjernsynskanaler som kan mottas av befolkningen uten ekstra omkostninger. Kringkastingsavgift, årsavgift til kabelnett eller fellesantenneanlegg for å kunne motta kanaler i henhold til § 5-2 anses ikke som ekstra omkostninger.</article> <article class="defaultP" margin-top="true"><strong>§ 5-3.</strong> <i>Rapportering av erverv</i></article><article class="legalP" id="kapittel-1-ledd-23">En kringkaster som erverver eneretter til hele eller deler av begivenheter som finnes på andre EØS-lands lister over viktige begivenheter som er godkjent av EU-kommisjonen eller EFTAs overvåkningsorgan og publisert i EF-Tidende skal straks rapportere ervervet til Statens medieforvaltning.</article> <article class="defaultP" margin-top="true"><strong>§ 5-4.</strong> <i>Kringkasters forpliktelser i forhold til andre EØS-lands lister over viktige begivenheter</i></article><article class="legalP" id="kapittel-1-ledd-24">Kringkastere kan kun utnytte senderettigheter i et annet EØS-land i samsvar med de regler dette EØS-landet har notifisert til og fått godkjent av EU-kommisjonen eller EFTAs overvåkningsorgan.</article> <article class="defaultP" margin-top="true"><strong>§ 5-5.</strong> <i>Tilsyn</i></article><article class="legalP" id="kapittel-1-ledd-25">Statens medieforvaltning fører tilsyn med at bestemmelsene i dette kapittel overholdes.</article> <article class="defaultP" margin-top="true">§ 7-11 nr. 1 andre ledd skal lyde:</article><article class="legalP" id="kapittel-1-ledd-26">Dersom en eier innehar mer enn 50 prosent av eierandelene i et selskap som driver lokalkringkasting eller har eierandeler som representerer mer enn 50 prosent av stemmene i selskapet, regnes eieren i forhold til eierbegrensningen i første ledd å nå hele lokalkringkastingsmarkedet i selskapets konsesjonsområde. Dersom eieren innehar mellom 10 og 50 prosent av eierandelene i et selskap som driver lokalkringkasting eller har eierandeler som representerer mellom 10 og 50 prosent av stemmene i selskapet, regnes eieren å nå en andel av lokalkringkastingsmarkedet i området tilsvarende eier- eller stemmeandelen i selskapet.</article> <article class="defaultP" margin-top="true">§ 7-11 nr. 2 første punktum skal lyde:</article><article class="legalP" id="kapittel-1-ledd-27">Kabelselskap i et konsesjonsområde kan ikke inneha egen konsesjon til drift av lokalkringkasting eller inneha mer enn 49 prosent av eierandelene som representerer mer enn 49 prosent av stemmene i selskap som driver lokalkringkasting.</article> <article class="defaultP" margin-top="true">§ 7-11 nr. 4 første punktum skal lyde:</article><article class="legalP" id="kapittel-1-ledd-28">I konsesjonsområder med bare et sendernett til disposisjon kan aleneaviser bare i særlige tilfeller tildeles egen konsesjon til drift av lokalkringkasting eller inneha mer enn 49 prosent av eierandelene i et selskap som driver lokalkringkasting, eller inneha eierandeler som representerer mer enn 49 prosent av stemmene i selskap som driver lokalkringkasting.</article> <article class="defaultP" margin-top="true">§ 7-11 nr. 5 skal lyde:</article><article class="legalP" id="kapittel-1-ledd-29">Statens medieforvaltning avgjør hvor stor eierandel i selskap som driver lokalkringkasting og andel av lokalkringkastingsmarkedet en eier skal tilregnes etter denne paragraf.</article> <article class="defaultP" margin-top="true">§ 10-1 første kolon skal lyde:</article><article class="legalP" id="kapittel-1-ledd-30">Ved overtredelse av lovens § 2-8, § 3-1 første ledd, § 3-1 andre ledd første alternativ om sending av reklameinnslag i tilknytning til barneprogram, § 3-2 første ledd eller denne forskrift § 3-1, § 3-3, § 3-4 tredje og fjerde ledd, § 3-6 fjerde ledd, § 3-7, § 3-9 eller kapittel 5 kan Statens medieforvaltning ilegge overtredelsesgebyrer etter følgende regler:</article></section><section class="section" data-name="kapII" id="kapittel-2" data-lovdata-URL="LTI/forskrift/2001-09-21-1093/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2001.</article></section></main></body></html>