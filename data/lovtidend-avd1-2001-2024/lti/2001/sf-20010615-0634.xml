<!DOCTYPE html><html lang="no"><head><title>Forskrift om forenklet forelegg i fritids- og småbåtsaker.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-15-634</dd><dt class="dokid">DokumentID</dt><dd class="dokid">LTI/forskrift/2001-06-15-634</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-06-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-06-26-47/§42</li></ul></dd><dt class="dateOfPublication">Kunngjort</dt><dd class="dateOfPublication">2001-06-19</dd><dt class="journalNumber">Journalnummer</dt><dd class="journalNumber">2001-0719</dd><dt class="titleShort">Korttittel</dt><dd class="titleShort">Forskrift om forenklet forelegg i småbåtsaker</dd><dt class="title">Tittel</dt><dd class="title">Forskrift om forenklet forelegg i fritids- og småbåtsaker.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 15. juni 2001 med hjemmel i lov av 26. juni 1998 nr. 47 om fritids- og småbåter § 42. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2001-06-15-634</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forenklet forelegg i fritids- og småbåtsaker.<ul class="tocSubUl"><li>§ 1. Forseelser ved bruk av fritids- og småbåter som kan bøtelegges ved forenklet forelegg</li><li>§ 2. Fellesbot</li><li>§ 3. Subsidiær fengselsstraff</li><li>§ 4. Unntak</li><li>§ 5. Formkrav</li><li>§ 6. Kontrollmyndigheter</li><li>§ 7. Ikrafttredelse mv.</li><li>Merknader til forskriftens bestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-15-634" id="dokument"><h1>Forskrift om forenklet forelegg i fritids- og småbåtsaker.</h1><article class="legalArticle" data-lovdata-URL="LTI/forskrift/2001-06-15-634/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forseelser ved bruk av fritids- og småbåter som kan bøtelegges ved forenklet forelegg</span></h2> <article class="defaultP" margin-top="true"><i>01</i> – Overtredelse av Lov om fritids- og småbåter § 23, § 27 og § 28:</article><article class="legalP" id="paragraf-1-ledd-1">Manglende rednings- og flyteutstyr under bruk av fritids- og småbåter: <table><tbody><tr><td data-text-align="left" data-vertical-align="top"><i>01A</i> –</td><td data-text-align="left" data-vertical-align="top">Mangler vest for en person</td><td data-text-align="left" data-vertical-align="top">– kr</td><td data-text-align="right" data-vertical-align="top">500</td></tr><tr><td data-text-align="left" data-vertical-align="top"><i>01B</i> –</td><td data-text-align="left" data-vertical-align="top">Mangler vester for to personer</td><td data-text-align="left" data-vertical-align="top">– kr</td><td data-text-align="right" data-vertical-align="top">1.000</td></tr><tr><td data-text-align="left" data-vertical-align="top"><i>01C</i> –</td><td data-text-align="left" data-vertical-align="top">Mangler vester for tre personer</td><td data-text-align="left" data-vertical-align="top">– kr</td><td data-text-align="right" data-vertical-align="top">1.500</td></tr><tr><td data-text-align="left" data-vertical-align="top"><i>01D</i> –</td><td data-text-align="left" data-vertical-align="top">Mangler vester for fire personer</td><td data-text-align="left" data-vertical-align="top">– kr</td><td data-text-align="right" data-vertical-align="top">2.000</td></tr><tr><td data-text-align="left" data-vertical-align="top"><i>01E</i> –</td><td data-text-align="left" data-vertical-align="top">Mangler vester for fem personer</td><td data-text-align="left" data-vertical-align="top">– kr</td><td data-text-align="right" data-vertical-align="top">2.500</td></tr><tr><td data-text-align="left" data-vertical-align="top"><i>01F</i> –</td><td data-text-align="left" data-vertical-align="top">Mangler vester for seks personer</td><td data-text-align="left" data-vertical-align="top">– kr</td><td data-text-align="right" data-vertical-align="top">3.000</td></tr><tr><td data-text-align="left" data-vertical-align="top"><i>01G</i> –</td><td data-text-align="left" data-vertical-align="top">Mangler vester for syv personer</td><td data-text-align="left" data-vertical-align="top">– kr</td><td data-text-align="right" data-vertical-align="top">3.500</td></tr><tr><td data-text-align="left" data-vertical-align="top"><i>01H</i> –</td><td data-text-align="left" data-vertical-align="top">Mangler vester for åtte personer</td><td data-text-align="left" data-vertical-align="top">– kr</td><td data-text-align="right" data-vertical-align="top">4.000</td></tr><tr><td data-text-align="left" data-vertical-align="top"><i>01I</i> –</td><td data-text-align="left" data-vertical-align="top">Mangler vester for ni personer</td><td data-text-align="left" data-vertical-align="top">– kr</td><td data-text-align="right" data-vertical-align="top">4.500</td></tr><tr><td data-text-align="left" data-vertical-align="top"><i>01J</i> –</td><td data-text-align="left" data-vertical-align="top">Mangler vester for ti personer eller flere</td><td data-text-align="left" data-vertical-align="top">– kr</td><td data-text-align="right" data-vertical-align="top">5.000</td></tr></tbody></table></article> <article class="defaultP" margin-top="true"><i>02</i> – Overtredelse av straffeloven § 418 første ledd nr. 1, jf. sjøloven § 506 nr. 1 og 2, jf. sjøveisreglene regel 20-30:</article><article class="legalP" id="paragraf-1-ledd-2">Ført fartøy i strid med reglene om lanterneføring fra solnedgang, samt utenfor dette tidsrom under nedsatt sikt. <table><tbody><tr><td data-text-align="left" data-vertical-align="top"><i>02A</i> –</td><td data-text-align="left" data-vertical-align="top">Påbudte lanterner helt eller delvis ikke montert</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">2.000</td></tr><tr><td data-text-align="left" data-vertical-align="top"><i>02B</i> –</td><td data-text-align="left" data-vertical-align="top">En eller flere monterte lanterner virker ikke<br />Monterte lanterner ikke tent</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">1.500</td></tr></tbody></table><table><tbody><tr><td data-text-align="left" data-vertical-align="top"><i>03</i> –</td><td data-text-align="left" data-vertical-align="top">Overtredelse av straffeloven § 424, jf. lov om sertifikatpliktige stillinger § 3, jf. forskrifter om minstealder mv. for førere av visse maskindrevne fartøy under 25 registertonn § 1, § 2 og § 5:<br /><br />Person under 16 år som fører båt under 25 registertonn med større motor enn 10 HK eller båt som kan oppnå større fart enn 10 knop/18,5 km/t eller båt som har større lengde enn 26,6 fot/8 meter</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">500</td></tr></tbody></table><table><tbody><tr><td data-text-align="left" data-vertical-align="top"><i>04</i> –</td><td data-text-align="left" data-vertical-align="top">Overtredelse av straffeloven § 424, jf. lov om sertifikatpliktige stillinger § 3, jf. forskrifter om minstealder mv. for førere av visse maskindrevne fartøy under 25 registertonn § 1, § 3 og § 5:<br /><br />Båteier eller annen rådighetshaver som lar person under 16 år føre båt under 25 registertonn med større motor enn 10 HK eller båt som kan oppnå større fart enn 10 knop/18,5 km/t eller båt som har større lengde enn 26,6 fot/8 meter</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">1.500</td></tr></tbody></table><table><tbody><tr><td data-text-align="left" data-vertical-align="top"><i>05</i> –</td><td data-text-align="left" data-vertical-align="top">Overtredelse av straffeloven § 418 første ledd nr. 2, jf. sjøloven § 512 første ledd, jf. forskrift om begrenset fart ved passering av badende og om forbud mot ferdsel mv. innenfor oppmerkede badeområder § 1, § 3 og § 5:<br /><br />Føring eller ankring av maskindrevne fritids- og småbåter og seilfartøy (herunder seilbrett) innenfor merkebøyer utlagt ved offentlige badeplasser, samt fortøyning i slike bøyer</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">2.000</td></tr></tbody></table><table><tbody><tr><td data-text-align="left" data-vertical-align="top"><i>06</i> –</td><td data-text-align="left" data-vertical-align="top">Overtredelse av straffeloven § 418 første ledd nr. 2, jf. sjøloven § 512 første ledd, jf. forskrift om begrenset fart ved passering av badende og om forbud mot ferdsel mv. innenfor oppmerkede badeområder § 1, § 2 og § 5:<br /><br />Føring av fritids- og småbåter og seilfartøy (herunder seilbrett), med større fart enn 5 knop/9,2 km/t, innenfor en avstand av 50 meter fra steder hvor bading pågår</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">1.500</td></tr></tbody></table><table><tbody><tr><td data-text-align="left" data-vertical-align="top"><i>07</i> –</td><td data-text-align="left" data-vertical-align="top">Overtredelse av lov om havner og farvann mv. § 6 og § 28, jf. III, jf. forskrift om fartsbegrensning i sjøen § 3, jf. lokal forskrift om fartsbegrensning fastsatt av kommunestyret, Kystdirektoratet eller andre:<br /><br />Føring av fritids- og småbåter og seilfartøy (herunder seilbrett), med større fart enn den hastighet som er fastsatt ved lokale forskrifter</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">1.500</td></tr></tbody></table><table><tbody><tr><td data-text-align="left" data-vertical-align="top"><i>08</i> –</td><td data-text-align="left" data-vertical-align="top">Overtredelse av straffeloven § 418 første ledd nr. 2, jf. sjøloven § 512 første ledd, jf. § 506, jf. sjøveisreglene regel 40, jf. lokal forskrift om fartsbegrensning fastsatt av Sjøfartsdirektoratet:<br /><br />Føring av fritids- og småbåter og seilfartøy (herunder seilbrett), med større fart enn den hastighet som er fastsatt ved lokale forskrifter</td><td data-text-align="left" data-vertical-align="bottom">– kr</td><td data-text-align="right" data-vertical-align="bottom">1.500</td></tr></tbody></table></article></article><article class="legalArticle" data-lovdata-URL="LTI/forskrift/2001-06-15-634/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fellesbot</span></h2><article class="legalP" id="paragraf-2-ledd-1">Foreligger det flere overtredelser som alle kan avgjøres med forenklet forelegg, kan disse avgjøres ved en fellesbot. Den høyeste enkeltbot gis fullt ut, og summen av de øvrige bøter reduseres med 50%. Forenklet forelegg skal likevel ikke i noe tilfelle utferdiges når fellesboten etter disse bestemmelser vil overstige kr 5.000.</article></article><article class="legalArticle" data-lovdata-URL="LTI/forskrift/2001-06-15-634/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Subsidiær fengselsstraff</span></h2><article class="legalP" id="paragraf-3-ledd-1">Ved bøtelegging fastsettes følgende fengselsstraff dersom boten ikke blir betalt<ul class="defaultList"><li data-li-identifier="1." data-name="1."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Ved bot til og med kr 500: 3 dagers fengsel</article></article></li><li data-li-identifier="2." data-name="2."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Ved bot til og med kr 1.000: 5 dagers fengsel</article></article></li><li data-li-identifier="3." data-name="3."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Ved bot til og med kr 1.500: 7 dagers fengsel</article></article></li><li data-li-identifier="4." data-name="4."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Ved bot til og med kr 2.000: 11 dagers fengsel</article></article></li><li data-li-identifier="5." data-name="5."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Ved bot over kr 2.500: 15 dagers fengsel</article></article></li></ul></article></article><article class="legalArticle" data-lovdata-URL="LTI/forskrift/2001-06-15-634/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Forenklet forelegg kan ikke utferdiges dersom:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Siktede nekter å vedta forelegget.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Det foreligger mistanke om flere straffbare overtredelser som ikke alle kan avgjøres ved forenklet forelegg.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Overtredelsen fremtrer som særlig graverende eller har fremkalt betydelig fare eller forholdet av andre grunner vil føre til betydelig høyere straff ved vanlig straffeprosessuell forfølgning.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Det foreligger særdeles formildende omstendigheter som medfører at bøteleggingen vil fremstå som svært urimelig.</article></article></li></ul></article></article><article class="legalArticle" data-lovdata-URL="LTI/forskrift/2001-06-15-634/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Formkrav</span></h2><article class="legalP" id="paragraf-5-ledd-1">Forenklet forelegg utferdiges på nærmere fastsatt blankett og undertegnes av tjenestemann med myndighet til å gi forenklet forelegg. Siktedes vedtakelse skjer ved dennes underskrift. Er siktede under 18 år, må også vedtakelse fra verge(r) innhentes.</article><article class="legalP" id="paragraf-5-ledd-2">Forenklet forelegg etter denne forskrift kan unntaksvis utferdiges i ettertid.</article></article><article class="legalArticle" data-lovdata-URL="LTI/forskrift/2001-06-15-634/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Kontrollmyndigheter</span></h2><article class="legalP" id="paragraf-6-ledd-1">Politiet gis myndighet til å utferdige forenklet forelegg etter denne forskrift.</article></article><article class="legalArticle" data-lovdata-URL="LTI/forskrift/2001-06-15-634/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse mv.</span></h2><article class="legalP" id="paragraf-7-ledd-1">Denne forskrift trer i kraft straks.</article></article><section class="section" id="kapittel-1" data-lovdata-URL="LTI/forskrift/2001-06-15-634/KAPITTEL_1"><h2>Merknader til forskriftens bestemmelser</h2><article class="defaultP"><i>Til § 1</i></article><article class="legalP" id="kapittel-1-ledd-1">I denne bestemmelsen er de forskjellige overtredelsene som kan avgjøres med forenklet forelegg listet opp med fastsatt bøtesats. Etter departementets oppfatning bør det reageres strengt ved brudd på sikkerhetsbestemmelsene til sjøs. Ved føring av småbåt i strid med minstealder, jf. kode 03, er bøtesatsen fastsatt til kr 500. I disse tilfellene må også siktedes verge vedta det forenklede forelegget, jf. § 5. I et flertall av disse tilfellene vil det i tillegg foreligge mistanke om overtredelse av kode 04, «overlatelsesmedvirkning» mot foreldrene eller andre foresatte. Håndheving av bestemmelsene om minstealder bør derfor primært skje gjennom en reaksjon mot foreldrene eller annen rådighetshaver over båten, og bøtesatsen her er fastsatt til kr 1.500.</article> <article class="defaultP" margin-top="true"><i>Til § 2</i></article><article class="legalP" id="kapittel-1-ledd-2">I utkastet § 2 er det gitt bestemmelse om fellesbot, som regulerer tilfeller der det foreligger flere overtredelser som kan avgjøres med forenklet forelegg. Den høyeste enkeltbot skal gis fullt ut og summen av de øvrige bøter reduseres med 50%. Forenklet forelegg skal ikke utferdiges når fellesboten etter disse bestemmelsene overstiger kr 5.000.</article> <article class="defaultP" margin-top="true"><i>Til § 3</i></article><article class="legalP" id="kapittel-1-ledd-3">Bestemmelsen fastsetter subsidiær fengselsstraff for de tilfellene der boten ikke blir betalt.</article> <article class="defaultP" margin-top="true"><i>Til § 4</i></article><article class="legalP" id="kapittel-1-ledd-4">Bestemmelsen angir grunnleggende vilkår for i hvilke tilfeller forenklet forelegg ikke kan anvendes. Forenklet forelegg kan ikke utstedes dersom siktede nekter å vedta forelegget, dersom det er mistanke om straffbar overtredelse som ikke kan avgjøres ved forenklet forelegg, dersom overtredelsen fremstår som særlig graverende eller har fremkalt betydelig fare eller dersom det foreligger særdeles formildende omstendigheter som medfører at bøtelegging vil fremstå som svært urimelig.</article> <article class="defaultP" margin-top="true"><i>Til § 5</i></article><article class="legalP" id="kapittel-1-ledd-5">Ved bruk av forenklet forelegg må visse formkrav være oppfylt. Siktede skal vedta forelegget på fastsatt blankett som undertegnes av tjenestemann med myndighet til å gi forenklet forelegg. Dersom siktede er under 18 år, må vedtakelse fra verge(r) innhentes. Rent unntaksvis kan forenklet forelegg utferdiges i ettertid.</article> <article class="defaultP" margin-top="true"><i>Til § 6</i></article><article class="legalP" id="kapittel-1-ledd-6">Politiet gis myndighet til å utferdige forenklet forelegg. Den enkelte tjenestemann må være tildelt foreleggsmyndighet.</article></section></main></body></html>