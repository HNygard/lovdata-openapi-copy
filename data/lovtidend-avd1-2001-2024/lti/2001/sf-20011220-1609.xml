<!DOCTYPE html><html lang="no"><head><title>Forskrift om tilskudd til jobbskapingsprosjekter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-20-1609</dd><dt class="dokid">DokumentID</dt><dd class="dokid">LTI/forskrift/2001-12-20-1609</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">2002-01-11</dd><dt class="journalNumber">Journalnummer</dt><dd class="journalNumber">2002-0019</dd><dt class="titleShort">Korttittel</dt><dd class="titleShort">Forskrift om tilskudd til jobbskapingsprosjekter</dd><dt class="title">Tittel</dt><dd class="title">Forskrift om tilskudd til jobbskapingsprosjekter.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 20. desember 2001 med hjemmel i lov av 27. juni 1947 nr. 9 om tiltak til å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/2001-12-20-1609</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til jobbskapingsprosjekter.<ul class="tocSubUl"><li>§ 1. Formål</li><li>§ 2. Innhold</li><li>§ 3. Personkrets</li><li>§ 4. Tilskudd</li><li>§ 5. Kjøp av kursplasser</li><li>§ 6. Søknad om tilskudd</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-20-1609" id="dokument"><h1>Forskrift om tilskudd til jobbskapingsprosjekter.</h1><article class="legalArticle" data-lovdata-URL="LTI/forskrift/2001-12-20-1609/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Jobbskapingsprosjekter skal bidra til etablering av egen virksomhet og bedre sysselsettingsmulighetene for arbeidsledige og yrkeshemmede.</article></article><article class="legalArticle" data-lovdata-URL="LTI/forskrift/2001-12-20-1609/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Innhold</span></h2><article class="legalP" id="paragraf-2-ledd-1">Deltakerne i jobbskapingsprosjekter skal gis råd, veiledning og opplæring.</article></article><article class="legalArticle" data-lovdata-URL="LTI/forskrift/2001-12-20-1609/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Personkrets</span></h2><article class="legalP" id="paragraf-3-ledd-1">Tilskudd kan gis til prosjekter som er utenfor arbeidsmarkedsetatens regi.</article></article><article class="legalArticle" data-lovdata-URL="LTI/forskrift/2001-12-20-1609/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilskudd</span></h2><article class="legalP" id="paragraf-4-ledd-1">Det kan gis tilskudd til prosjekter der ledige/yrkeshemmede deltar. Det er et krav at minst 50 pst. av deltakerne skal være arbeidssøkere uten arbeid eller personer i en usikker sysselsettingssituasjon for at det skal kunne gis tilskudd.</article><article class="legalP" id="paragraf-4-ledd-2">Tilskuddet skal normalt ikke overstige 70 pst. av godkjente regnskapsførte driftsutgifter. Til prosjekter med svært høy andel deltakere uten arbeid og der minst 50 pst. er registrert som arbeidsledig eller yrkeshemmet ved Aetat, kan det ytes høyere tilskudd, dog ikke over 90 pst.</article></article><article class="legalArticle" data-lovdata-URL="LTI/forskrift/2001-12-20-1609/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kjøp av kursplasser</span></h2><article class="legalP" id="paragraf-5-ledd-1">Der det er hensiktsmessig, fortrinnsvis ved prosjekter der arbeidsledige/yrkeshemmede utgjør en relativt liten andel av deltakerne, kan det inngås avtale om kjøp av kursplasser, ev. som arbeidsmarkedskurs, AMO.</article></article><article class="legalArticle" data-lovdata-URL="LTI/forskrift/2001-12-20-1609/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad om tilskudd</span></h2><article class="legalP" id="paragraf-6-ledd-1">Søknad om tilskudd settes fram overfor arbeidskontoret, jf. sysselsettingsloven § 30, og avgjøres av det organ Aetat Arbeidsdirektoratet bestemmer, jf. sysselsettingsloven § 32.</article></article><article class="legalArticle" data-lovdata-URL="LTI/forskrift/2001-12-20-1609/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2002.</article></article></main></body></html>