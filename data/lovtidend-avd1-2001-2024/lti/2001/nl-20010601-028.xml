<!DOCTYPE html><html lang="no"><head><title>Lov om endringer i lov 8. februar 1980 nr. 2 om pant og i enkelte andre lover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-01-28</dd><dt class="dokid">DokumentID</dt><dd class="dokid">LTI/lov/2001-06-01-28</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1980-02-08-2</li><li>lov/1935-06-07-2</li><li>lov/1982-12-17-86</li><li>lov/1992-06-26-86</li><li>lov/1996-12-20-106</li></ul></dd><dt class="dateOfPublication">Kunngjort</dt><dd class="dateOfPublication">2001-06-01</dd><dt class="journalNumber">Journalnummer</dt><dd class="journalNumber">2001-0527</dd><dt class="titleShort">Korttittel</dt><dd class="titleShort">Endringslov til panteloven m.v.</dd><dt class="title">Tittel</dt><dd class="title">Lov om endringer i lov 8. februar 1980 nr. 2 om pant og i enkelte andre lover.</dd><dt class="miscInformation">Annet om dokumentet</dt><dd class="miscInformation">Ot.prp.nr.27 (2000–2001), Innst.O.nr.71 (2000–2001) og Besl.O.nr.82 (2000–2001). Odels- og lagtingsvedtak hhv. 23. april og 3. mai 2001. Fremmet av Justis- og politidepartementet.</dd><dt class="refid">RefID</dt><dd class="refid">lov/2001-06-01-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 8. februar 1980 nr. 2 om pant og i enkelte andre lover.<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2001-06-01-28" id="dokument"><h1>Lov om endringer i lov 8. februar 1980 nr. 2 om pant og i enkelte andre lover.</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 1935 nr. 2 om tinglysing.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. desember 1982 nr. 86 om rettsgebyr.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. juni 1992 nr. 86 om tvangsfullbyrdelse og midlertidig sikring.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 20. desember 1996 nr. 106 om tomtefeste.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2001-06-01-28/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 7. juni 1935 nr. 2 om tinglysing gjøres følgende endring:</article> <article class="defaultP" margin-top="true">§ 34 tredje ledd skal lyde:</article><article class="legalP" id="kapittel-1-ledd-2">Reglene i §§ 20, 21 og 23-32 a får tilsvarende anvendelse. Tidsfristen i § 28 første ledd skal likevel være 20 år for pant etter panteloven § 3-4, § 3-8 til 3-11, § 3-17 tredje ledd og § 4-10.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-01-28/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 8. februar 1980 nr. 2 om pant gjøres følgende endringer:</article> <article class="defaultP" margin-top="true">§ 2-2 annet ledd oppheves.</article> <article class="defaultP" margin-top="true">§ 2-5 tredje ledd skal lyde:</article><article class="numberedLegalP" data-numerator="3" id="kapittel-2-nummer-1">(3) For pantsettelse av adkomstdokument til leierett til husrom gjelder § 4-3.</article> <article class="defaultP" margin-top="true">§ 3-4 første ledd annet punktum oppheves.</article> <article class="defaultP" margin-top="true">§ 3-4 fjerde ledd skal lyde:</article><article class="numberedLegalP" data-numerator="4" id="kapittel-2-nummer-2">(4) Panterett i driftstilbehør omfatter ikke tilbehør til fast eiendom, jf. § 2-2 første ledd bokstav c, og heller ikke ting som kan pantsettes etter §§ 3-3, 3-8, 3-9 eller 3-10.</article> <article class="defaultP" margin-top="true">§ 3-4 femte ledd annet punktum skal lyde:</article><article class="numberedLegalP" data-numerator="5" id="kapittel-2-nummer-3">(5) Hvis pantsetterens næringsvirksomhet består av flere avdelinger som driftsmessig er adskilt, kan driftstilbehøret for den enkelte avdeling pantsettes særskilt.</article> <article class="defaultP" margin-top="true">§ 3-6 skal lyde:</article><article class="legalP" id="kapittel-2-ledd-2">Panterett i driftstilbehør får rettsvern ved tinglysing på eierens blad i Løsøreregisteret.</article> <article class="defaultP" margin-top="true">§ 3-8 annet ledd skal lyde:</article><article class="numberedLegalP" data-numerator="2" id="kapittel-2-nummer-4">(2) Panteretten får rettsvern ved tinglysing på eierens blad i Løsøreregisteret. Ved enkeltvis pantsettelse av registrert motorvogn blir panteretten da også beskyttet mot rettserverv etter lov 2. juni 1978 nr. 37 om godtroerverv av løsøre.</article> <article class="defaultP" margin-top="true">§ 3-8 femte ledd skal lyde:</article><article class="numberedLegalP" data-numerator="5" id="kapittel-2-nummer-5">(5) § 3-4 tredje ledd og § 3-5 gjelder tilsvarende. For næringsdrivende i landbruksnæring gjelder § 3-9 fjerde ledd tilsvarende. Ved samlet pantsettelse av alle pantsetterens motorvogner, anleggsmaskiner eller alt jernbanemateriell gjelder § 3-4 femte ledd og § 3-7 tilsvarende.</article> <article class="defaultP" margin-top="true">§ 3-9 annet ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-2-nummer-5-punkt-1"><article class="legalP" id="kapittel-2-nummer-5-punkt-1-ledd-1">merder og annet liknende utstyr som brukes eller er bestemt til bruk for oppdrett av organismer i saltvann eller ferskvann,</article></article></li></ul></article> <article class="defaultP" margin-top="true">§ 3-9 fjerde og femte ledd skal lyde:</article><article class="numberedLegalP" data-numerator="4" id="kapittel-2-nummer-6">(4) Kongen kan fastsette i forskrift hva som skal regnes som næringsvirksomhet i landbruket.</article><article class="numberedLegalP" data-numerator="5" id="kapittel-2-nummer-7">(5) § 3-4 tredje og femte ledd, § 3-7 og § 3-8 tredje ledd gjelder tilsvarende.</article> <article class="defaultP" margin-top="true">§ 3-10 tredje ledd skal lyde:</article><article class="numberedLegalP" data-numerator="3" id="kapittel-2-nummer-8">(3) § 3-4 tredje og femte ledd, § 3-7 og § 3-8 tredje ledd gjelder tilsvarende.</article> <article class="defaultP" margin-top="true">§ 3-12 annet ledd skal lyde:</article><article class="numberedLegalP" data-numerator="2" id="kapittel-2-nummer-9">(2) § 3-8 tredje ledd gjelder tilsvarende.</article> <article class="defaultP" margin-top="true">§ 4-3 skal lyde:<p class="leddfortsettelse"><strong>§ 4-3.</strong> <i>Adkomstdokument til leierett til husrom</i></p></article><article class="numberedLegalP" data-numerator="1" id="kapittel-2-nummer-10">(1) Adkomstdokument til leierett til husrom kan pantsettes.</article><article class="numberedLegalP" data-numerator="2" id="kapittel-2-nummer-11">(2) Som adkomstdokument regnes dokument som representerer en leierett til husrom knyttet til en overførbar fordring på utleieren eller en andelsrett i et selskap.</article><article class="numberedLegalP" data-numerator="3" id="kapittel-2-nummer-12">(3) Panteretten får rettsvern ved at innskuddsbevis som er knyttet til leieretten og eventuelt andelsbevis i borettslag eller aksjebevis i aksjeselskap overleveres etter reglene i § 3-2 annet ledd, eller ved at melding gis til besitteren av disse dokumentene etter reglene i § 3-2 tredje ledd. I tillegg må det gis melding om pantsettelsen til vedkommende utleier eller selskap.</article> <article class="defaultP" margin-top="true">§ 4-10 tredje ledd nytt annet punktum skal lyde:</article><article class="legalP" id="kapittel-2-ledd-3">For næringsdrivende i landbruksnæring gjelder § 3-9 fjerde ledd tilsvarende.</article> <article class="defaultP" margin-top="true">§ 5-4 første ledd skal lyde:</article><article class="numberedLegalP" data-numerator="1" id="kapittel-2-nummer-13">(1) Utleggspant i næringsdrivendes driftstilbehør som nevnt i § 3-4 får rettsvern ved tinglysing på saksøktes blad i Løsøreregisteret. Bestemmelsene i §§ 3-4 og 3-5 gjelder tilsvarende.</article> <article class="defaultP" margin-top="true">§ 5-8 skal lyde:<p class="leddfortsettelse"><strong>§ 5-8.</strong> <i>Utlegg i adkomstdokument til leierett til husrom</i></p></article><article class="legalP" id="kapittel-2-ledd-4">Når det tas utlegg i adkomstdokument til leierett til husrom, gjelder § 4-3 og § 5-7 femte ledd tilsvarende.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-01-28/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 17. desember 1982 nr. 86 om rettsgebyr gjøres følgende endring:</article> <article class="defaultP" margin-top="true">§ 21 A blir § 21 a.</article> <article class="defaultP" margin-top="true">§ 21 a nytt tredje ledd skal lyde:</article><article class="legalP" id="kapittel-3-ledd-2">For registrering i Løsøreregisteret av panterett i driftstilbehør som var tinglyst i grunnboken før ikrafttredelsen av lov ... om endringer i lov 8. februar 1980 nr. 2 om pant og i enkelte andre lover, betales ikke rettsgebyr.</article></section><section class="section" data-name="kapIV" id="kapittel-4" data-lovdata-URL="LTI/lov/2001-06-01-28/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I lov 26. juni 1992 nr. 86 om tvangsfullbyrdelse og midlertidig sikring gjøres følgende endringer:</article> <article class="defaultP" margin-top="true">§ 1-8 fjerde ledd skal lyde:</article><article class="legalP" id="kapittel-4-ledd-2">Med adkomstdokument til leierett til husrom menes dokument som representerer en leierett til husrom knyttet til en overførbar fordring på utleieren eller en andelsrett i et selskap.</article> <article class="defaultP" margin-top="true">§ 2-10 tredje ledd første og annet punktum skal lyde:</article><article class="legalP" id="kapittel-4-ledd-3">Ved tvangssalg av fast eiendom og adkomstdokumenter til leierett til husrom i lensmannsdistrikt kan namsmannen oppnevnes som medhjelper. Ved tvangssalg av realregistrerte formuesgoder og adkomstdokumenter til leierett til husrom i andre tilfeller kan namsmannen oppnevnes som medhjelper i samsvar med bestemmelser gitt av Kongen.</article> <article class="defaultP" margin-top="true">§ 7-13 første ledd annet punktum skal lyde:</article><article class="legalP" id="kapittel-4-ledd-4">Det samme gjelder realregistrerte formuesgoder, fondsaktiver registrert i Verdipapirsentralen, aksjer og adkomstdokumenter til leierett til husrom som saksøkte er registrert eller meldt som eier av.</article> <article class="defaultP" margin-top="true">§ 7-14 annet punktum skal lyde:</article><article class="legalP" id="kapittel-4-ledd-5">Det samme gjelder realregistrerte formuesgoder, fondsaktiver registrert i Verdipapirsentralen, aksjer og adkomstdokumenter til leierett til husrom som en tredjeperson er registrert eller meldt som eier av.</article> <article class="defaultP" margin-top="true">§ 7-20 første ledd siste punktum skal lyde:</article><article class="legalP" id="kapittel-4-ledd-6">For tilbehør til fast eiendom, gjelder annet ledd første og annet punktum tilsvarende.</article> <article class="defaultP" margin-top="true">§ 7-20 sjuende ledd første punktum skal lyde:</article><article class="legalP" id="kapittel-4-ledd-7">Ved utlegg i adkomstdokumenter til leierett til husrom underretter namsmannen vedkommende utleier eller selskap, jf. panteloven § 5-8.</article> <article class="defaultP" margin-top="true">§ 8-1 annet ledd skal lyde:</article><article class="legalP" id="kapittel-4-ledd-8">Den som har pant i lagrede reservedeler som omfattes av rettigheter i luftfartøy, kan begjære særskilt tvangssalg av reservedelene eller deler av dem etter dette kapitlet. Salg kan bare begjæres når saksøkeren har tvangskraftig grunnlag for sitt krav og dessuten minst to uker før begjæringen har varslet samtlige kjente rettighetshavere i reservedelene om at salg vil bli krevet dersom ikke kravet oppfylles eller utløsning finner sted. § 4-18 annet til fjerde ledd gjelder tilsvarende.</article> <article class="defaultP" margin-top="true">§ 8-2 annet ledd skal lyde:</article><article class="legalP" id="kapittel-4-ledd-9">Grunnlag for særskilt tvangssalg av lagrede reservedeler som omfattes av rettigheter i luftfartøy, er grunnlagene som nevnes i § 11-2.</article> <article class="defaultP" margin-top="true">§ 8-6 tredje ledd første punktum skal lyde:</article><article class="legalP" id="kapittel-4-ledd-10">Ved særskilt tvangssalg av lagrede reservedeler som omfattes av rettigheter i luftfartøy, skal det isteden legges ved attest fra realregisteret om eierforholdet og registrerte heftelser.</article> <article class="defaultP" margin-top="true">§ 10-1 annet ledd skal lyde:</article><article class="legalP" id="kapittel-4-ledd-11">For tvangsdekning i adkomstdokumenter til leierett til husrom gjelder kapittel 12.</article> <article class="defaultP" margin-top="true">§ 11-18 annet ledd skal lyde:</article><article class="legalP" id="kapittel-4-ledd-12">Ved salg av fast eiendom kan en saksøker som også har panterett i driftstilbehør som nevnt i panteloven § 3-4, kreve at salget skal omfatte driftstilbehøret dersom samlet salg antas å gi størst samlet utbytte og det for driftstilbehøret foreligger tvangskraftig tvangsgrunnlag som nevnt i loven her § 8-2. Kravet må fremsettes i begjæringen om tvangssalg. § 8-6 første og annet ledd, § 8-7 første ledd annet punktum og annet ledd og § 8-8 gjelder tilsvarende.</article> <article class="defaultP" margin-top="true">Nåværende annet og tredje ledd blir tredje og fjerde ledd og skal lyde:</article><article class="legalP" id="kapittel-4-ledd-13">Salg av luftfartøy skal også omfatte lagrede reservedeler som omfattes av panterett i luftfartøyet, når reservedelene befinner seg i riket. Saksøkeren kan likevel i begjæringen kreve at luftfartøyet skal selges uten reservedelene dersom de bedre prioriterte panthavere ikke har pant i reservedelene og det må antas at samlet salg vil redusere saksøkerens eller etterstående panthaveres dekningsmulighet. Skal luftfartøyet selges uten reservedelene, kan saksøkeren innen en frist som medhjelperen setter, kreve at også reservedelene selges under forfølgningen. Selges luftfartøyet og reservedelene sammen, fordeles hele kjøpesummen under ett.</article><article class="legalP" id="kapittel-4-ledd-14">Den som har panterett i et luftfartøy med prioritet etter saksøkerens krav, og i tillegg panterett i lagrede reservedeler som ikke omfattes av bedre prioriterte panthaveres panterett, kan kreve at salget skal omfatte også reservedelene. Begjæring må fremsettes så tidlig at medhjelperen kan avertere samlet salg av luftfartøyet og reservedelene. Hele kjøpesummen fordeles i tilfelle under ett.</article> <article class="defaultP" margin-top="true">Nåværende fjerde ledd oppheves.</article> <article class="defaultP" margin-top="true">§ 11-55 første ledd tredje punktum oppheves.</article> <article class="defaultP" margin-top="true">§ 11-55 annet ledd første punktum skal lyde:</article><article class="legalP" id="kapittel-4-ledd-15">Ved tvangsbruk av fast eiendom kan en saksøker som også har panterett for pantekravet i driftstilbehør som nevnt i panteloven §§ 3-4, 3-8 og 3-9 eller i varelager som nevnt i panteloven § 3-11, kreve at tvangsbruken også skal omfatte disse verdiene dersom verdiene har en naturlig tilknytning til den faste eiendommen, og det for disse verdienes del foreligger tvangskraftig tvangsgrunnlag som nevnt i denne loven § 8-2.</article> <article class="defaultP" margin-top="true">Overskriften til kapittel 12 skal lyde:<p class="leddfortsettelse">Kapittel 12. Tvangsdekning i adkomstdokument til leierett til husrom</p></article> <article class="defaultP" margin-top="true">§ 12-1 skal lyde:<p class="leddfortsettelse"><strong>§ 12-1.</strong> <i>Innledning</i></p></article><article class="legalP" id="kapittel-4-ledd-16">Den som har panterett i adkomstdokument til leierett til husrom, eller i en ideell del av et slikt formuesgode, kan begjære tvangssalg av pantet etter dette kapitlet når det foreligger tvangskraftig tvangsgrunnlag.</article> <article class="defaultP" margin-top="true">§ 12-3 skal lyde:<p class="leddfortsettelse"><strong>§ 12-3.</strong> <i>Kompetent namsmyndighet</i></p></article><article class="legalP" id="kapittel-4-ledd-17">Begjæring om tvangssalg settes fram for namsretten i den krets der husrommet er.</article> <article class="defaultP" margin-top="true">§ 12-4 første ledd tredje punktum skal lyde:</article><article class="legalP" id="kapittel-4-ledd-18">Dessuten bør det gis opplysning om husrommets art, størrelse, vedlikehold m.m.</article></section><section class="section" data-name="kapV" id="kapittel-5" data-lovdata-URL="LTI/lov/2001-06-01-28/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I lov 20. desember 1996 nr. 106 om tomtefeste gjøres følgende endring:</article> <article class="defaultP" margin-top="true">§ 33 tredje ledd annet punktum skal lyde:</article><article class="legalP" id="kapittel-5-ledd-2">Fyrste ledd tredje og fjerde punktum og andre ledd andre og tredje punktum gjeld tilsvarande.</article></section><section class="section" data-name="kapVI" id="kapittel-6" data-lovdata-URL="LTI/lov/2001-06-01-28/KAPITTEL_6"><h2 data-text-align="center">VI</h2><article class="centeredP" data-text-align="center">Ikraftsettings- og overgangsbestemmelser</article><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven gjelder fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Panterett i driftstilbehør som er tinglyst i grunnboken før lovens ikrafttredelse, må tinglyses i Løsøreregisteret innen ett år etter ikrafttredelsen. Eldre panteretter som tinglyses i Løsøreregisteret innen utløpet av fristen, beholder rettsvern og prioritet etter tidligere lovgivning. For namsutlegg i driftstilbehør som tinglyses i Løsøreregisteret innen ett år etter ikrafttredelsen, får panteloven § 5-13 anvendelse, men slik at treårsfristen i første ledd første punktum skal regnes fra tidspunktet for re-tinglysing.</article></article></li><li data-li-identifier="3." data-name="3."><article class="listArticle" id="kapittel-6-punkt-3"><article class="legalP" id="kapittel-6-punkt-3-ledd-1">Endringene i tvangsfullbyrdelsesloven gjelder for saker om tvangsfullbyrdelse der begjæringen om tvangsfullbyrdelse inngis etter at loven er trådt i kraft. Begjæring om tvangssalg av driftstilbehør som fremmes innen ett år etter lovens ikrafttredelse, skal være vedlagt attest fra grunnboken om eierforholdet og registrerte heftelser. Tvangsfullbyrdelsesloven § 11-6 annet ledd annet og tredje punktum gjelder tilsvarende for slike begjæringer.</article></article></li></ul></section></main></body></html>