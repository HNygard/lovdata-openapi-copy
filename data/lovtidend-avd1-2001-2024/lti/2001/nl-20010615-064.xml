<!DOCTYPE html><html lang="no"><head><title>Lov om endringer i straffeloven og i enkelte andre lover (endring og ikraftsetting av strafferettslige utilregnelighetsregler og særreaksjoner samt endringer i straffeloven §§ 238 og 239).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-64</dd><dt class="dokid">DokumentID</dt><dd class="dokid">LTI/lov/2001-06-15-64</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-06-15, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1902-05-22-10</li><li>lov/1981-05-22-25</li><li>lov/1997-01-17-11</li><li>lov/1997-02-28-19</li><li>lov/1999-07-02-62</li><li>lov/2001-05-18-21</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="lastupdated">Rettet</dt><dd class="lastupdated">2001-06-20</dd><dt class="journalNumber">Journalnummer</dt><dd class="journalNumber">2001-0702</dd><dt class="titleShort">Korttittel</dt><dd class="titleShort">Endringslov til straffeloven m.m.</dd><dt class="title">Tittel</dt><dd class="title">Lov om endringer i straffeloven og i enkelte andre lover (endring og ikraftsetting av strafferettslige utilregnelighetsregler og særreaksjoner samt endringer i straffeloven §§ 238 og 239).</dd><dt class="miscInformation">Annet om dokumentet</dt><dd class="miscInformation">Ot.prp.nr.46 (2000–2001), Innst.O.nr.113 (2000–2001) og Besl.O.nr.125 (2000–2001). Odels- og lagtingsvedtak hhv. 6. og 12. juni 2001. Fremmet av Justis- og politidepartementet.</dd><dt class="refid">RefID</dt><dd class="refid">lov/2001-06-15-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven og i enkelte andre lover (endring og ikraftsetting av strafferettslige utilregnelighetsregler og særreaksjoner samt endringer i straffeloven §§ 238 og 239).<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-64" id="dokument"><h1>Lov om endringer i straffeloven og i enkelte andre lover (endring og ikraftsetting av strafferettslige utilregnelighetsregler og særreaksjoner samt endringer i straffeloven §§ 238 og 239).</h1><article class="defaultP" data-text-size="small">Endringer i følgende andre lover:<ul class="defaultList" data-text-size="small"><li data-li-identifier="1." data-name="1."><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov av 22. mai 1981 nr. 25 om rettergangsmåten i straffesaker (straffeprosessloven).</article></article></li><li data-li-identifier="2." data-name="2."><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov av 17. januar 1997 nr. 11 om endringer i straffeloven mv. (strafferettslige utilregnelighetsregler og særreaksjoner mv.).</article></article></li><li data-li-identifier="3." data-name="3."><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov av 28. februar 1997 nr. 19 om folketrygd (folketrygdloven).</article></article></li><li data-li-identifier="4." data-name="4."><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov av 2. juli 1999 nr. 62 om etablering og gjennomføring av psykisk helsevern (psykisk helsevernloven).</article></article></li><li data-li-identifier="5." data-name="5."><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov av 18. mai 2001 nr. 21 om gjennomføring av straff mv. (straffegjennomføringsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2001-06-15-64/KAPITTEL_1"><h2 data-text-align="center">I</h2><ul class="defaultList"><li data-li-identifier="1." data-name="1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Lov 17. januar 1997 nr. 11 om endringer i straffeloven mv. (strafferettslige utilregnelighetsregler og særreaksjoner) trer i kraft 1. januar 2002.</article></article></li><li data-li-identifier="2." data-name="2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Lov 2. juli 1999 nr. 62 om etablering og gjennomføring av psykisk helsevern (psykisk helsevernloven) kapittel 5 trer i kraft 1. januar 2002.</article></article></li></ul></section><section class="section" data-name="kapII" id="kapittel-2" data-lovdata-URL="LTI/lov/2001-06-15-64/KAPITTEL_2"><h2 data-text-align="center">II</h2><article class="defaultP">1. I Almindelig borgelig Straffelov 22. mai 1902 nr. 10 (straffeloven) gjøres følgende endring:</article> <article class="defaultP" margin-top="true">§ 39 a skal lyde:</article><article class="legalP" id="kapittel-2-ledd-1">På samme vilkår som nevnt i § 39 kan en lovbryter som er straffri etter § 44 annet ledd, idømmes tvungen omsorg.</article><article class="legalP" id="kapittel-2-ledd-2">Tvungen omsorg skal utholdes i en fagenhet innen spesialisthelsetjenesten som er innrettet for formålet. Hvis hensynet til den domfelte tilsier det og sikkerhetshensyn ikke taler mot det, kan fagenheten etter nærmere forskrift som Kongen gir, inngå avtale om gjennomføring av omsorgen utenfor fagenheten.</article><article class="legalP" id="kapittel-2-ledd-3">Den domfelte kan holdes tilbake mot sin vilje og hentes tilbake ved unnvikelse, om nødvendig med tvang og med bistand fra offentlig myndighet. Fagenheten har det overordnete ansvaret for gjennomføringen av tvungen omsorg, også når særreaksjonen gjennomføres utenfor fagenheten.</article><article class="legalP" id="kapittel-2-ledd-4">Ved gjennomføring av dom på tvungen omsorg gjelder følgende bestemmelser i psykisk helsevernloven tilsvarende så langt de passer:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">kapittel 1, kapittel 4 med unntak av §§ 4-5 annet ledd, 4-9 og 4-10, og kapittel 6 med forskrifter når særreaksjonen gjennomføres i fagenheten. Bestemmelsen i § 4-4 annet ledd annet punktum gjelder likevel bare i den utstrekning det er fastsatt i forskrift gitt av Kongen.</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">kapittel 1 og kapittel 6 når særreaksjonen gjennomføres utenfor fagenheten.</article></article></li></ul></article><article class="legalP" id="kapittel-2-ledd-5">Kongen kan gi forskrift om at sosialtjenesteloven kapittel 6A skal gjelde tilsvarende. Kongen kan gi særlige regler om saksbehandlingen.</article><article class="legalP" id="kapittel-2-ledd-6">Kongen gir forskrifter med nærmere bestemmelser om gjennomføringen av tvungen omsorg, herunder bestemmelser om hvilke vedtak som kan overprøves etter reglene i tvistemålsloven kapittel 33.</article> <article class="defaultP" margin-top="true">§ 73 a skal lyde:</article><article class="legalP" id="kapittel-2-ledd-7">Idømt forvaring faller bort ved foreldelse etter de samme frister som for frihetsstraff. Fristen beregnes etter lengden av den tidsrammen som er fastsatt etter § 39 e første ledd første punktum. Idømte særreaksjoner for utilregnelige, jf. §§ 39 og 39 a, faller bort ved foreldelse etter 20 år. §§ 71 siste ledd, 72 og 73 gjelder tilsvarende så langt de passer.</article> <article class="defaultP" margin-top="true">Nåværende § 73 a blir ny § 73 b.</article> <article class="defaultP" margin-top="true">2. I lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endring:</article> <article class="defaultP" margin-top="true">§ 188 annet ledd skal lyde:</article><article class="legalP" id="kapittel-2-ledd-8">I stedet for fengsling kan retten treffe beslutning om plassering i institusjon eller kommunal boenhet. Slik plassering kan bare skje dersom institusjonen eller kommunen samtykker. Retten kan beslutte at siktede som er psykisk utviklingshemmet og antas å være utilregnelig, skal plasseres i en fagenhet for tvungen omsorg, jf. straffeloven § 39 a. Når den siktede skal oppholde seg i institusjon eller kommunal boenhet, kan retten fastsette at den siktede skal kunne holdes tilbake der mot sin vilje og hentes tilbake ved unnvikelse, om nødvendig med tvang og med bistand fra offentlig myndighet.</article> <article class="defaultP" margin-top="true">Nåværende annet ledd blir nytt tredje ledd.</article> <article class="defaultP" margin-top="true">3. I lov 17. januar 1997 nr. 11 om endringer i straffeloven mv. (strafferettslige utilregnelighetsregler og særreaksjoner mv.) gjøres følgende endringer:</article> <article class="defaultP" margin-top="true">I del I gjøres følgende endringer:</article> <article class="defaultP" margin-top="true">Nr. 1 endres slik:</article><article class="legalP" id="kapittel-2-ledd-9">I endringene i Almindelig borgerlig Straffelov 22. mai 1902 nr. 10 (straffeloven) gjøres følgende endringer:</article> <article class="defaultP" margin-top="true">§ 15 skal lyde:</article><article class="legalP" id="kapittel-2-ledd-10">De alminnelige straffer er:<ul class="defaultList"><li><article class="listArticle" id="kapittel-2-ledd-10-punkt-1"><article class="legalP" id="kapittel-2-ledd-10-punkt-1-ledd-1">fengsel,</article></article></li><li><article class="listArticle" id="kapittel-2-ledd-10-punkt-2"><article class="legalP" id="kapittel-2-ledd-10-punkt-2-ledd-1">forvaring,</article></article></li><li><article class="listArticle" id="kapittel-2-ledd-10-punkt-3"><article class="legalP" id="kapittel-2-ledd-10-punkt-3-ledd-1">hefte,</article></article></li><li><article class="listArticle" id="kapittel-2-ledd-10-punkt-4"><article class="legalP" id="kapittel-2-ledd-10-punkt-4-ledd-1">samfunnsstraff og</article></article></li><li><article class="listArticle" id="kapittel-2-ledd-10-punkt-5"><article class="legalP" id="kapittel-2-ledd-10-punkt-5-ledd-1">bøter.</article></article></li></ul></article><article class="legalP" id="kapittel-2-ledd-11">I særlige tilfelle anvendes rettighetstap som nevnt i § 29.</article><article class="legalP" id="kapittel-2-ledd-12">Rettighetstapet kan idømmes ved siden av eller istedenfor annen straff. Det kan dog ikke tre istedenfor annen straff når loven har fastsatt en frihetsstraff på minst 1 år for handlingen.</article> <article class="defaultP" margin-top="true">§ 39 første ledd første punktum skal lyde:</article><article class="legalP" id="kapittel-2-ledd-13">Når det anses nødvendig for å verne samfunnet, kan en lovbryter som er straffri etter § 44 første ledd overføres til tvungent psykisk helsevern, jf. psykisk helsevernloven kapittel 5.</article> <article class="defaultP" margin-top="true">§ 39 nr. 1, første punktum skal lyde:</article><article class="legalP" id="kapittel-2-ledd-14">Lovbryteren har begått eller førsøkt å begå en alvorlig voldsforbrytelse, seksualforbrytelse, frihetsberøvelse, ildspåsettelse eller en annen alvorlig forbrytelse som krenket andres liv, helse eller frihet, eller kunne utsette disse rettsgodene for fare.</article> <article class="defaultP" margin-top="true">§ 39 b første og annet ledd skal lyde:</article><article class="legalP" id="kapittel-2-ledd-15">Tvungent psykisk helsevern etter § 39 og tvungen omsorg etter § 39 a kan bare opprettholdes når vilkåret om gjentakelsesfare i § 39 nr. 1 eller nr. 2 fortsatt er oppfylt.</article><article class="legalP" id="kapittel-2-ledd-16">Den domfelte, dennes nærmeste eller den faglig ansvarlige ved den institusjonen som har behandlingsansvaret for den domfelte, kan begjære opphør av reaksjonen. Hvem som er den domfeltes nærmeste, avgjøres etter psykisk helsevernloven § 1-3 annet ledd. Påtalemyndigheten fremmer saken for herreds- eller byrett, som avgjør den ved dom. Behandlingen av saken skal påskyndes.</article> <article class="defaultP" margin-top="true">§ 39 c skal lyde:</article><article class="legalP" id="kapittel-2-ledd-17">Når en tidsbestemt straff ikke anses tilstrekkelig til å verne samfunnet, kan forvaring i anstalt under kriminalomsorgen idømmes i stedet for fengselsstraff når vilkårene i nr. 1 eller nr. 2 er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-17-punkt-1"><article class="legalP" id="kapittel-2-ledd-17-punkt-1-ledd-1">Lovbryteren finnes skyldig i å ha begått eller forsøkt å begå en alvorlig voldsforbrytelse, seksualforbrytelse, frihetsberøvelse, ildspåsettelse eller en annen alvorlig forbrytelse som krenket andres liv, helse eller frihet, eller utsatte disse rettsgodene for fare. I tillegg må det antas å være en nærliggende fare for at lovbryteren på nytt vil begå en slik forbrytelse. Ved farevurderingen skal det legges vekt på den begåtte forbrytelsen eller forsøket sammenholdt særlig med lovbryterens atferd og sosiale og personlige funksjonsevne. Det skal særlig legges vekt på om lovbryteren tidligere har begått eller forsøkt å begå en forbrytelse som nevnt i første punktum.</article></article></li><li data-li-identifier="2." data-name="2."><article class="listArticle" id="kapittel-2-ledd-17-punkt-2"><article class="legalP" id="kapittel-2-ledd-17-punkt-2-ledd-1">Lovbryteren finnes nå skyldig i å ha begått eller forsøkt å begå en mindre alvorlig forbrytelse av samme art som nevnt i nr. 1, og har tidligere begått eller forsøkt å begå en forbrytelse som nevnt der. I tillegg må det antas å være en nær sammenheng mellom den tidligere og den nå begåtte forbrytelsen, og faren for tilbakefall til en ny forbrytelse som nevnt i nr. 1 må antas å være særlig nærliggende.</article></article></li></ul></article> <article class="defaultP" margin-top="true">§ 39 f annet ledd skal lyde:</article><article class="legalP" id="kapittel-2-ledd-18">Når den domfelte eller kriminalomsorgen begjærer løslatelse på prøve, fremmer påtalemyndigheten saken for herreds- eller byrett, som avgjør den ved dom.</article> <article class="defaultP" margin-top="true">§ 39 f fjerde ledd skal lyde:</article><article class="legalP" id="kapittel-2-ledd-19">Når påtalemyndigheten samtykker i prøveløslatelse, kan slik løslatelse besluttes av kriminalomsorgen.</article> <article class="defaultP" margin-top="true">§ 39 g skal lyde:</article><article class="legalP" id="kapittel-2-ledd-20">Ved prøveløslatelse av retten kan det settes vilkår som ved betinget dom, jf. straffeloven § 53 nr. 2 til 5. Retten kan også sette som vilkår at den domfelte skal følges opp av kriminalomsorgen. Når særlige grunner tilsier det, og institusjonen eller kommunen har samtykket, kan retten også sette som vilkår at den domfelte skal ha opphold i institusjon eller kommunal boenhet utover ettårsfristen i § 53 nr. 3 bokstav g. Når den domfelte skal oppholde seg i institusjon eller kommunal boenhet, kan retten fastsette at den domfelte skal kunne holdes tilbake der mot sin vilje og hentes tilbake ved unnvikelse, om nødvendig med tvang og med bistand fra offentlig myndighet.</article><article class="legalP" id="kapittel-2-ledd-21">Ved prøveløslatelse av kriminalomsorgen kan det settes vilkår som nevnt i straffeloven § 53 nr. 2, nr. 3 bokstav a til g, nr. 4 og nr. 5. Det kan også settes som vilkår at den domfelte skal følges opp av kriminalomsorgen.</article><article class="legalP" id="kapittel-2-ledd-22">Den domfelte skal på forhånd få adgang til å uttale seg om vilkårene. Om endring av fastsatte vilkår og forlengelse av prøvetid gjelder reglene i straffeloven § 54 nr. 1 tilsvarende. Den løslatte kan begjære at forhørsretten treffer kjennelse om at vilkår som nevnt i første ledd annet punktum skal oppheves eller endres, jf. straffeloven § 54 nr. 1. Slik begjæring kan tidligst fremmes ett år etter at dommen om prøveløslatelse eller forhørsrettens siste kjennelse var endelig. Reglene om forsvarer i straffeprosessloven kapittel 9 gjelder tilsvarende.</article><article class="legalP" id="kapittel-2-ledd-23">Dersom institusjonen eller kommunen trekker sitt samtykke etter første ledd annet punktum tilbake, gjeninnsettes den løslatte.</article><article class="legalP" id="kapittel-2-ledd-24">Dersom den løslatte i prøvetiden alvorlig eller gjentatt bryter fastsatte vilkår, eller særlige grunner ikke lenger tilsier prøveløslatelse i medhold av første ledd annet punktum, kan påtalemyndigheten bringe spørsmålet om gjeninnsettelse inn for herreds- eller byrett. Dom på gjeninnsettelse må være avsagt innen tre måneder etter utløpet av prøvetiden. Har den løslatte blitt fulgt opp av kriminalomsorgen, skal kriminalomsorgen gi uttalelse før det blir avsagt dom. Reglene om forsvarer og om pågripelse og fengsling i straffeprosessloven kapittel 9 og kapittel 14 gjelder tilsvarende. Det samme gjør straffeloven § 54 nr. 2 annet ledd.</article> <article class="defaultP" margin-top="true">§ 132 annet og tredje ledd skal lyde:</article><article class="legalP" id="kapittel-2-ledd-25">På samme måte straffes den som bevirker eller medvirker til at noen ved flukt eller ved å holdes skjult eller utgis for en annen person søkes unndratt forfølgning eller straff for en straffbar handling eller særreaksjon.</article><article class="legalP" id="kapittel-2-ledd-26">På den som har handlet i hensikt å unndra seg selv eller noen av sine nærmeste fra forfølgning, straff eller særreaksjon, kommer straff ikke til anvendelse.</article> <article class="defaultP" margin-top="true">Nr. 3 endres slik:</article><article class="legalP" id="kapittel-2-ledd-27">I endringen i lov 8. desember 1950 nr. 3 om norsk riksborgarrett gjøres følgende endring:</article> <article class="defaultP" margin-top="true">§ 10 femte ledd skal lyde:</article><article class="legalP" id="kapittel-2-ledd-28">B. Borgar i nordisk avtaleland som<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-28-punkt-1"><article class="legalP" id="kapittel-2-ledd-28-punkt-1-ledd-1">ikkje har fått borgarretten der ved borgarrettsløyve,</article></article></li><li data-li-identifier="2." data-name="2."><article class="listArticle" id="kapittel-2-ledd-28-punkt-2"><article class="legalP" id="kapittel-2-ledd-28-punkt-2-ledd-1">har fylt 18 år,</article></article></li><li data-li-identifier="3." data-name="3."><article class="listArticle" id="kapittel-2-ledd-28-punkt-3"><article class="legalP" id="kapittel-2-ledd-28-punkt-3-ledd-1">har hatt fast bustad i riket dei siste 7 åra og</article></article></li><li data-li-identifier="4." data-name="4."><article class="listArticle" id="kapittel-2-ledd-28-punkt-4"><article class="legalP" id="kapittel-2-ledd-28-punkt-4-ledd-1">ikkje i den tida er dømd til fridomsstraff og heller ikkje til overføring til tvungent psykisk helsevern etter straffelova § 39 eller tvungen omsorg etter straffelova § 39 a,</article></article></li></ul><p class="leddfortsettelse">får norsk borgarrett når han gjev inn melding til fylkesmannen om at han vil vera norsk borgar. Fyresegnene i § 5 gjeld på tilsvarande måte.</p></article> <article class="defaultP" margin-top="true">Nr. 4 endres slik:</article> <article class="defaultP" margin-top="true">I endringene i fengselsloven 12. desember 1958 nr. 7 gjøres følgende endringer:</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-2-ledd-29">Personer som er dømt til forvaring eller som etter psykisk helsevernloven § 5-6 er besluttet overført til anstalt under kriminalomsorgen, innsettes i særlig anstalt eller i ressursavdeling i fengsel. Hvis det finnes hensiktsmessig for å kunne gjennomføre en gradvis overgang til et liv i frihet, kan forvaringsdømte overføres til annen fengselsavdeling. Det samme gjelder for personer som etter psykisk helsevernloven § 5-6 er besluttet overført til anstalt under fengselsvesenet såfremt de samtykker. Når særlige grunner tilsier det, kan forvaringsdømte starte soningen i fengsel.</article> <article class="defaultP" margin-top="true">§ 12 skal lyde:</article><article class="legalP" id="kapittel-2-ledd-30">Hvis det finnes hensiktsmessig på grunn av vedkommendes helbred, sinnstilstand, arbeidsevne, tilpasningsevne eller andre særlige grunner, kan en person som utholder fengselsstraff, overføres til særlig anstalt, pleieanstalt, hybelhus under Kriminalomsorg i frihet, kursted eller annen behandlingsinstitusjon. I særlige tilfelle kan det bestemmes at straffullbyrdelsen skal ta til i behandlingsinstitusjon som nevnt i første punktum.</article><article class="legalP" id="kapittel-2-ledd-31">Personer som er dømt til forvaring, kan på samme vilkår overføres til pleieanstalt, kursted eller annen behandlingsinstitusjon såfremt ikke behovet for å beskytte samfunnet mot nye lovbrudd taler mot det. Den domfelte skal kunne holdes tilbake mot sin vilje og hentes tilbake ved unnvikelse, om nødvendig med tvang og med bistand fra offentlig myndighet.</article> <article class="defaultP" margin-top="true">§ 13 skal lyde:</article><article class="legalP" id="kapittel-2-ledd-32">Bestemmelsene i dette kapittel kommer når ikke annet er sagt, til anvendelse på innsatte som i kriminalomsorgens anstalter utholder frihetsstraff eller er overført fra tvungent psykisk helsevern til anstalt under kriminalomsorgen etter psykisk helsevernloven § 5-6.</article> <article class="defaultP" margin-top="true">Nr. 5 oppheves.</article> <article class="defaultP" margin-top="true">Nr. 6 oppheves.</article> <article class="defaultP" margin-top="true">Nr. 7 endres slik:</article><article class="legalP" id="kapittel-2-ledd-33">I endringene i lov 11. juni 1971 nr. 52 om strafferegistrering gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-2-ledd-34">I et Strafferegister som omfatter hele riket, tas inn opplysninger om dommer, vedtatte forelegg og andre avgjørelser som går ut på:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-34-punkt-1"><article class="legalP" id="kapittel-2-ledd-34-punkt-1-ledd-1">Frihetsstraff, samfunnstraff, rettighetstap eller utsettelse med å idømme straff.</article></article></li><li data-li-identifier="2." data-name="2."><article class="listArticle" id="kapittel-2-ledd-34-punkt-2"><article class="legalP" id="kapittel-2-ledd-34-punkt-2-ledd-1">Bot for forbrytelse.</article></article></li><li data-li-identifier="3." data-name="3."><article class="listArticle" id="kapittel-2-ledd-34-punkt-3"><article class="legalP" id="kapittel-2-ledd-34-punkt-3-ledd-1">Overføring til tvungent psykisk helsevern etter straffeloven § 39 eller tvungen omsorg etter straffeloven § 39 a, eller anbringelse i arbeidshus.</article></article></li><li data-li-identifier="4." data-name="4."><article class="listArticle" id="kapittel-2-ledd-34-punkt-4"><article class="legalP" id="kapittel-2-ledd-34-punkt-4-ledd-1">Betinget påtaleunnlatelse etter straffeprosessloven § 69 i sak om forbrytelse.</article></article></li></ul></article> <article class="defaultP" margin-top="true">§ 6 nr. 6 skal lyde:</article><article class="legalP" id="kapittel-2-ledd-35">Betinget dom når dommen er avsagt mer enn 5 år før attesten blir utstedt. Det samme gjelder dom på overføring til tvungent psykisk helsevern etter straffeloven § 39 når det ikke har skjedd overføring til anstalt under kriminalomsorgen etter psykisk helsevernloven § 5-6 eller tvungen omsorg etter straffeloven § 39 a, og reaksjonen har opphørt, samt dom på bemyndigelse til anbringelse i tvangsarbeid eller kursted når bemyndigelsen ikke har vært brukt.</article> <article class="defaultP" margin-top="true">§ 6 annet ledd første punktum skal lyde:</article><article class="legalP" id="kapittel-2-ledd-36">Har en person flere dommer på ubetinget fengsel i 6 måneder eller mer, ungdomsfengsel (arbeidsskole), tvangsarbeid, overføring til tvungent psykisk helsevern etter straffeloven § 39, tvungen omsorg etter straffeloven § 39 a eller forvaring, tas alle disse dommer med i attesten selv om bare en av dem skal tas med etter reglene i første ledd.</article> <article class="defaultP" margin-top="true">Nr. 8 oppheves.</article> <article class="defaultP" margin-top="true">Nr. 9 endres slik:</article><article class="legalP" id="kapittel-2-ledd-37">I endringene i lov 22. mai 1981 nr. 25 om rettergangsmåten i straffesaker (straffeprosessloven) gjøres følgende endringer:</article> <article class="defaultP" margin-top="true">§ 2 første ledd nr. 1 skal lyde:<ul class="defaultList"><li data-li-identifier="1)" data-name="1)"><article class="listArticle" id="kapittel-2-ledd-37-punkt-1"><article class="legalP" id="kapittel-2-ledd-37-punkt-1-ledd-1">sak om overføring til tvungent psykisk helsevern etter straffeloven § 39 eller tvungen omsorg etter straffeloven § 39 a,</article></article></li></ul></article> <article class="defaultP" margin-top="true">§ 76 tredje ledd første punktum skal lyde:</article><article class="legalP" id="kapittel-2-ledd-38">Saker ved lagmannsrett og herreds- eller byrett som gjelder forbrytelse som etter loven kan medføre fengsel i mer enn 6 år, eller sak hvor påtalemyndigheten vil påstå idømmelse av særreaksjon, skal under hoved- og ankeforhandling føres av en statsadvokat.</article> <article class="defaultP" margin-top="true">§ 96 femte ledd skal lyde:</article><article class="legalP" id="kapittel-2-ledd-39">Vil påtalemyndigheten påstå idømt en særreaksjon, skal siktede alltid ha forsvarer under hovedforhandlingen.</article> <article class="defaultP" margin-top="true">§ 147 første ledd annet punktum skal lyde:</article><article class="legalP" id="kapittel-2-ledd-40">Dette gjelder ikke ved foreløpige erklæringer som nevnt i § 165 fjerde ledd.</article> <article class="defaultP" margin-top="true">Ny § 147 a skal lyde:</article><article class="legalP" id="kapittel-2-ledd-41">I saker der det kan bli lagt ned påstand om dom på overføring til tvungent psykisk helsevern etter straffeloven § 39 eller tvungen omsorg etter straffeloven § 39 a, skal påtalemyndigheten underrette den eller de rettspsykiatrisk sakkyndige om dette. De sakkyndige skal straks etter at de har avgitt den rettspsykiatriske erklæringen, underrette fylkeshelsesjefen om saken. De sakkyndige skal gi råd om hvilken institusjon den siktede bør innskrives ved, jf. psykisk helsevernloven §§ 5-2 og 5-3.</article> <article class="defaultP" margin-top="true">Endringen i § 157 annet ledd oppheves.</article> <article class="defaultP" margin-top="true">§ 165 første og nytt annet ledd skal lyde:</article><article class="legalP" id="kapittel-2-ledd-42">Dersom retten finner det nødvendig for avgjørelsen av saken, kan den beslutte at siktede skal underkastes rettspsykiatrisk undersøkelse ved oppnevnte sakkyndige.</article><article class="legalP" id="kapittel-2-ledd-43">Siktede skal alltid undergis rettspsykiatrisk undersøkelse når det er aktuelt å idømme<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-43-punkt-1"><article class="legalP" id="kapittel-2-ledd-43-punkt-1-ledd-1">overføring til tvungent psykisk helsevern etter straffeloven § 39,</article></article></li><li data-li-identifier="2." data-name="2."><article class="listArticle" id="kapittel-2-ledd-43-punkt-2"><article class="legalP" id="kapittel-2-ledd-43-punkt-2-ledd-1">tvungen omsorg etter straffeloven 39 a,</article></article></li><li data-li-identifier="3." data-name="3."><article class="listArticle" id="kapittel-2-ledd-43-punkt-3"><article class="legalP" id="kapittel-2-ledd-43-punkt-3-ledd-1">opprettholdelse av reaksjon som nevnt i nr. 1 og 2 etter straffeloven § 39 b, eller</article></article></li><li data-li-identifier="4." data-name="4."><article class="listArticle" id="kapittel-2-ledd-43-punkt-4"><article class="legalP" id="kapittel-2-ledd-43-punkt-4-ledd-1">overføring til anstalt under kriminalomsorgen etter psykisk helsevernloven § 5-6.</article></article></li></ul></article> <article class="defaultP" margin-top="true">Nåværende annet og tredje ledd blir nytt tredje og fjerde ledd.</article> <article class="defaultP" margin-top="true">§ 171 annet ledd skal lyde:</article><article class="legalP" id="kapittel-2-ledd-44">Når det er reist sak om overføring til tvungent psykisk helsevern etter straffeloven § 39 eller tvungen omsorg etter straffeloven § 39 a, eller det er sannsynlig at slik sak vil bli reist, kan pågripelse skje uansett om straff kan idømmes, såfremt vilkårene i første ledd for øvrig foreligger. Det samme gjelder når det er avsagt dom på overføring til tvungent psykisk helsevern eller tvungen omsorg.</article> <article class="defaultP" margin-top="true">Endringen i § 196 oppheves.</article> <article class="defaultP" margin-top="true">Endringen i § 216 a oppheves.</article> <article class="defaultP" margin-top="true">§ 248 fjerde ledd skal lyde:</article><article class="legalP" id="kapittel-2-ledd-45">Sak om særreaksjon kan ikke pådømmes i forhørsrett.</article> <article class="defaultP" margin-top="true">§ 251 første ledd skal lyde:</article><article class="legalP" id="kapittel-2-ledd-46">Er det grunn til å anta at siktede er i en tilstand som nevnt i straffeloven § 44 og innkalling til hovedforhandling blir unnlatt etter reglene i § 84 annet ledd, kan det bare fremmes sak om overføring til tvungent psykisk helsevern etter straffeloven § 39, tvungen omsorg etter straffeloven § 39 a eller om inndragning.</article> <article class="defaultP" margin-top="true">§ 288 tredje ledd første punktum skal lyde:</article><article class="legalP" id="kapittel-2-ledd-47">Det skal alltid avsis kjennelse som nevnt dersom vilkårene ellers er til stede for det og den videre forhandling må utsettes for at tiltalte kan bli underkastet mentalobservasjon i tilfelle der avgjørelsen om dette har utstått etter reglene i § 165 tredje ledd.</article> <article class="defaultP" margin-top="true">§ 391 nr. 3 skal lyde:</article><article class="legalP" id="kapittel-2-ledd-48">når det opplyses en ny omstendighet eller skaffes frem et nytt bevis som synes egnet til å føre til frifinnelse eller avvisning eller til anvendelse av en mildere strafferegel eller en vesentlig mildere rettsfølge. I sak hvor det ikke er idømt frihetsstraff, overføring til tvungent psykisk helsevern etter straffeloven § 39, tvungen omsorg etter straffeloven § 39 a eller rettighetstap, kan det ikke påberopes nye opplysninger eller bevis som vedkommende burde ha gjort gjeldende på et tidligere tidspunkt.</article> <article class="defaultP" margin-top="true">Nr. 10 endres slik:</article><article class="legalP" id="kapittel-2-ledd-49">I endringene i utlendingsloven 24. juni 1988 nr. 64 gjøres følgende endringer:</article> <article class="defaultP" margin-top="true">§ 29 første ledd bokstav c skal lyde:</article><article class="legalP" id="kapittel-2-ledd-50">når utlendingen her i riket er ilagt straff eller særreaksjon for et forhold som kan føre til fengselsstraff i mer enn tre måneder eller flere ganger i løpet av de siste tre år er ilagt fengselsstraff,</article> <article class="defaultP" margin-top="true">Endringen i § 30 oppheves.</article> <article class="defaultP" margin-top="true">Endringen i § 58 oppheves.</article> <article class="defaultP" margin-top="true">Nr. 11 endres slik:</article><article class="legalP" id="kapittel-2-ledd-51">I endringen i lov 20. juli 1991 nr. 67 om overføring av domfelte gjøres følgende endring:</article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-2-ledd-52">Fullbyrding i Norge av en utenlandsk straffereaksjon mot en utilregnelig person kan bare skje etter dom på overføring til tvungent psykisk helsevern etter straffeloven § 39, eller til tvungen omsorg etter straffeloven § 39 a.</article> <article class="defaultP" margin-top="true">Del II endres slik:</article> <article class="defaultP" margin-top="true">Nr. 3 til 7 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-2-ledd-52-punkt-1"><article class="legalP" id="kapittel-2-ledd-52-punkt-1-ledd-1">Sikringstiltak som er satt i verk når loven trer i kraft, kan fortsette inntil lengstetiden i sikringsbemyndigelsen løper ut eller krav som nevnt i annet punktum eller nr. 4 er rettskraftig avgjort. Hvis påtalemyndigheten mener at særreaksjon fortsatt er nødvendig etter utløpet av lengstetiden, må den reise sak med påstand om idømmelse av særreaksjon etter straffeloven §§ 39, 39 a eller 39 c. Saken må bringes inn for herreds- eller byretten før lengstetiden løper ut. Retten avgjør ved dom om det skal idømmes særreaksjon som nevnt.</article></article></li><li data-li-identifier="4." data-name="4."><article class="listArticle" id="kapittel-2-ledd-52-punkt-2"><article class="legalP" id="kapittel-2-ledd-52-punkt-2-ledd-1">Den som er idømt sikring, kan kreve at påtalemyndigheten innstiller sikringstiltaket eller reiser sak med påstand om idømmelse av særreaksjon etter straffeloven §§ 39, 39 a eller 39 c. Sak skal så vidt mulig reises innen ett år etter at kravet er satt fram. Nr. 3 siste punktum gjelder tilsvarende.</article></article></li><li data-li-identifier="5." data-name="5."><article class="listArticle" id="kapittel-2-ledd-52-punkt-3"><article class="legalP" id="kapittel-2-ledd-52-punkt-3-ledd-1">For dom på sikring som ikke er satt i verk når loven trer i kraft, skal påtalemyndigheten såvidt mulig innen ett år etter lovens ikrafttredelse innstille sikringstiltaket eller reise sak for herreds- eller byretten med påstand om idømmelse av særreaksjon etter straffeloven §§ 39, 39 a eller 39 c. Nr. 3 siste punktum gjelder tilsvarende.</article></article></li><li data-li-identifier="6." data-name="6."><article class="listArticle" id="kapittel-2-ledd-52-punkt-4"><article class="legalP" id="kapittel-2-ledd-52-punkt-4-ledd-1">For en domfelt som er idømt både straff og sikring, kan påstanden i sak som nevnt i nr. 3, 4 og 5 begrenses til at den domfelte skal anses som prøveløslatt etter §§ 39 f og 39 g. Reglene om gjeninnsettelse i § 39 g fjerde og femte ledd gjelder tilsvarende.</article></article></li><li data-li-identifier="7." data-name="7."><article class="listArticle" id="kapittel-2-ledd-52-punkt-5"><article class="legalP" id="kapittel-2-ledd-52-punkt-5-ledd-1">Inntil den nye dommen er rettskraftig eller sikringsdommen er falt bort, gjelder straffeloven § 39 slik den lød før ikrafttredelsen av lov 17. januar 1997 nr. 11 for gjennomføringen av sikringsdommen.</article></article></li></ul></article> <article class="defaultP" margin-top="true">4. I lov 28. februar 1997 nr. 19 om folketrygd (folketrygdloven) gjøres følgende endringer:</article> <article class="defaultP" margin-top="true">§ 3-29 første ledd skal lyde:</article><article class="legalP" id="kapittel-2-ledd-53">Til en person som mottar ytelser til livsopphold etter kapittel 12, 16, 17 eller 19, og som sitter i varetekt, soner straff eller utholder særreaksjon i en av kriminalomsorgens anstalter, gis reduserte ytelser etter bestemmelsene i §§ 3-27 og 3-28.</article> <article class="defaultP" margin-top="true">§ 6-8 første ledd annet punktum skal lyde:</article><article class="legalP" id="kapittel-2-ledd-54">Det samme gjelder for et medlem som sitter i varetekt, soner straff eller utholder særreaksjon i en slik institusjon eller boform eller i en av kriminalomsorgens anstalter.</article> <article class="defaultP" margin-top="true">§ 8-54 første ledd skal lyde:</article><article class="legalP" id="kapittel-2-ledd-55">Et medlem som sitter i varetekt, soner straff eller utholder særreaksjon i en av kriminalomsorgens anstalter, har ikke rett til sykepenger.</article> <article class="defaultP" margin-top="true">§ 10-13 første punktum skal lyde:</article><article class="legalP" id="kapittel-2-ledd-56">Et medlem som utholder varetekt, straff eller særreaksjon i anstalt under kriminalomsorgen, har ikke rett til rehabiliteringspenger.</article> <article class="defaultP" margin-top="true">§ 11-14 skal lyde:<p class="leddfortsettelse"><strong>§ 11-14.</strong> <i>Attføringspenger under opphold i fengsel</i></p></article><article class="legalP" id="kapittel-2-ledd-57">Retten til attføringspenger faller bort når et medlem utholder varetekt, straff eller særreaksjon i anstalt under kriminalomsorgen.</article> <article class="defaultP" margin-top="true">§ 13-12 første ledd skal lyde:</article><article class="legalP" id="kapittel-2-ledd-58">Følgende personer er yrkesskadedekket:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-58-punkt-1"><article class="legalP" id="kapittel-2-ledd-58-punkt-1-ledd-1">medlemmer som er under behandling i en helseinstitusjon som er offentlig godkjent etter sykehusloven,</article></article></li><li data-li-identifier="b)" data-name="b)"><article class="listArticle" id="kapittel-2-ledd-58-punkt-2"><article class="legalP" id="kapittel-2-ledd-58-punkt-2-ledd-1">medlemmer som er under behandling i en rehabiliteringsinstitusjon, når utgiftene til oppholdet dekkes av det offentlige,</article></article></li><li data-li-identifier="c)" data-name="c)"><article class="listArticle" id="kapittel-2-ledd-58-punkt-3"><article class="legalP" id="kapittel-2-ledd-58-punkt-3-ledd-1">medlemmer som er under opplæring i en offentlig godkjent attføringsinstitusjon,</article></article></li><li data-li-identifier="d)" data-name="d)"><article class="listArticle" id="kapittel-2-ledd-58-punkt-4"><article class="legalP" id="kapittel-2-ledd-58-punkt-4-ledd-1">medlemmer som soner frihetsstraff eller utholder særreaksjon i en av kriminalomsorgens anstalter,</article></article></li><li data-li-identifier="e)" data-name="e)"><article class="listArticle" id="kapittel-2-ledd-58-punkt-5"><article class="legalP" id="kapittel-2-ledd-58-punkt-5-ledd-1">medlemmer som utfører samfunnsstraff etter straffeloven § 28 a,</article></article></li><li data-li-identifier="f)" data-name="f)"><article class="listArticle" id="kapittel-2-ledd-58-punkt-6"><article class="legalP" id="kapittel-2-ledd-58-punkt-6-ledd-1">medlemmer som sitter i varetekt.</article></article></li></ul></article> <article class="defaultP" margin-top="true">§ 18-10 første ledd skal lyde:</article><article class="legalP" id="kapittel-2-ledd-59">Til en person som sitter i varetekt, soner straff eller utholder særreaksjon i en av kriminalomsorgens anstalter, ytes det redusert barnepensjon etter bestemmelsene i §§ 18-8 og 18-9.</article> <article class="defaultP" margin-top="true">5. I lov 2. juli 1999 nr. 62 om etablering og gjennomføring av psykisk helsevern (psykisk helsevernloven) gjøres følgende endringer:</article> <article class="defaultP" margin-top="true">§ 5-6 overskrift skal lyde:<p class="leddfortsettelse"><i>Overføring til anstalt under kriminalomsorgen</i></p></article> <article class="defaultP" margin-top="true">§ 5-6 første ledd første punktum skal lyde:</article><article class="legalP" id="kapittel-2-ledd-60">Etter begjæring fra den faglig ansvarlige, jf. § 5-3, kan retten bestemme at den domfelte skal overføres fra tvungent psykisk helsevern til anstalt under kriminalomsorgen, når særlige grunner taler for det.</article> <article class="defaultP" margin-top="true">6. I lov 18. mai 2001 nr. 21 om gjennomføring av straff mv. (straffegjennomføringsloven) gjøres følgende endringer:</article> <article class="defaultP" margin-top="true">§ 12 nytt annet punktum skal lyde:</article><article class="legalP" id="kapittel-2-ledd-61">Den domfelte skal kunne holdes tilbake mot sin vilje og hentes tilbake ved unnvikelse, om nødvendig med tvang og med bistand fra offentlig myndighet.</article> <article class="defaultP" margin-top="true">Nåværende annet punktum blir nytt tredje punktum.</article> <article class="defaultP" margin-top="true">§ 15 første ledd nytt annet punktum skal lyde:</article><article class="legalP" id="kapittel-2-ledd-62">Det samme gjelder for personer som etter psykisk helsevernloven § 5-6 er besluttet overført til anstalt under kriminalomsorgen såfremt de samtykker.</article> <article class="defaultP" margin-top="true">Nåværende annet punktum blir nytt tredje punktum.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-15-64/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I lov 22. mai 1902 nr. 10 Almindelig borgerlig Straffelov (straffeloven) gjøres følgende endringer:</article> <article class="defaultP" margin-top="true">§ 238 skal lyde:</article><article class="legalP" id="kapittel-3-ledd-2">Den som uaktsomt ved bruk av våpen, ved motorvogn eller på annen måte forvolder betydelig skade på legeme eller helbred, straffes med bøter eller med fengsel inntil 3 år.</article> <article class="defaultP" margin-top="true">§ 239 skal lyde:</article><article class="legalP" id="kapittel-3-ledd-3">Den som uaktsomt ved bruk av våpen, ved motorvogn eller på annen måte forvolder en annens død, straffes med fengsel inntil 3 år eller under særdeles skjerpende omstendigheter inntil 6 år. Under særdeles formildende omstendigheter kan bøter anvendes.</article></section><section class="section" data-name="kapIV" id="kapittel-4" data-lovdata-URL="LTI/lov/2001-06-15-64/KAPITTEL_4"><h2 data-text-align="center">IV</h2><ul class="defaultList"><li data-li-identifier="1." data-name="1."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Del I og II trer i kraft 1. januar 2002. Del II pkt. 3 nr. 4 gjelder midlertidig til lov 18. mai 2001 nr. 21 om gjennomføring av straff mv. (straffegjennomføringsloven) trer i kraft.</article></article></li><li data-li-identifier="2." data-name="2."><article class="listArticle" id="kapittel-4-punkt-2"><article class="legalP" id="kapittel-4-punkt-2-ledd-1">Del III trer i kraft straks.</article></article></li></ul></section></main></body></html>