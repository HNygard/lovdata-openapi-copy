<!DOCTYPE html><html lang="no"><head><title>Forskrift om endring i forskrift om autorisasjon av regnskapsførere m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-21-377</dd><dt class="dokid">DokumentID</dt><dd class="dokid">LTI/forskrift/2001-03-21-377</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-02-08-196</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-18-109/§4</li><li>lov/1993-06-18-109/§5</li><li>lov/1993-06-18-109/§14</li></ul></dd><dt class="dateOfPublication">Kunngjort</dt><dd class="dateOfPublication">2001-04-24</dd><dt class="journalNumber">Journalnummer</dt><dd class="journalNumber">2001-0426</dd><dt class="titleShort">Korttittel</dt><dd class="titleShort">Endr. i autorisasjon av regnskapsførere m.v.</dd><dt class="title">Tittel</dt><dd class="title">Forskrift om endring i forskrift om autorisasjon av regnskapsførere m.v.</dd><dt class="miscInformation">Annet om dokumentet</dt><dd class="miscInformation">Fastsatt av Kredittilsynet 21. mars 2001 med hjemmel i lov av 18. juni 1993 nr. 109 om autorisasjon av regnskapsførere § 4 første ledd nr. 5, § 5 annet ledd og § 14.</dd><dt class="refid">RefID</dt><dd class="refid">forskrift/2001-03-21-377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon av regnskapsførere m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-21-377" id="dokument"><h1>Forskrift om endring i forskrift om autorisasjon av regnskapsførere m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-21-377/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 8. februar 1999 nr. 196 om autorisasjon av regnskapsførere m.v. gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Det kreves bestått økonomiutdanning på høyskolenivå tilsvarende minst 40 vekttall. Av vekttallene skal minst 16 være fordelt innen følgende spesialiseringsemner:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Regnskap (4 vt) <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-1"><article class="legalP" id="kapittel-1-ledd-2-punkt-1-ledd-1-punkt-1-ledd-1">Finansregnskap med analyse – herunder regnskap som informasjonskilde, generelt om finansregnskapet og regnskapsanalyse.</article></article></li><li data-li-identifier="-" data-name="-"><article class="listArticle" id="kapittel-1-ledd-2-punkt-1-ledd-1-punkt-2"><article class="legalP" id="kapittel-1-ledd-2-punkt-1-ledd-1-punkt-2-ledd-1">Finansregnskap med årsoppgjør – herunder regnskapsteori, vurderingsprinsipper, norsk regnskapslovgivning/regnskapsstandarder og konsernregnskap.</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Skatterett (4 vt) <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-2-ledd-1-punkt-1"><article class="legalP" id="kapittel-1-ledd-2-punkt-2-ledd-1-punkt-1-ledd-1">Person- og næringsbeskatning – herunder merverdiavgift.</article></article></li></ul></article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Rettslære (2 vt) <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-3-ledd-1-punkt-1"><article class="legalP" id="kapittel-1-ledd-2-punkt-3-ledd-1-punkt-1-ledd-1">Innføring i rettslære.</article></article></li></ul></article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Bedriftsøkonomi (6 vt) <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-2-punkt-4-ledd-1-punkt-1"><article class="legalP" id="kapittel-1-ledd-2-punkt-4-ledd-1-punkt-1-ledd-1">Innføring i bedriftsøkonomi, investering/finansiering, samt driftsregnskap og budsjettering.</article></article></li></ul></article></article></li></ul></article> <article class="defaultP" margin-top="true">§ 1-1 annet ledd oppheves.</article> <article class="defaultP" margin-top="true">§ 1-1 tredje ledd blir nytt annet ledd og skal lyde:</article><article class="legalP" id="kapittel-1-ledd-3">Utdanning ved universiteter og høyskoler i utlandet kan godkjennes på linje med norsk utdanning dersom den tilsvarer utdanning som nevnt i første ledd. En slik søker skal uansett i fagene skatterett og rettslære ha bestått eksamen i Norge på linje med hva som forventes for søkere med norsk utdanning.</article> <article class="defaultP" margin-top="true">§ 1-2 skal lyde:</article><article class="legalP" id="kapittel-1-ledd-4">Det skal dokumenteres relevant praksis fra de siste fem årene. Praksisen skal omfatte regnskapsføring etter regnskapsførerloven § 2 første ledd eller revisjon av slik virksomhet. Kredittilsynet kan også akseptere praksis som omfatter ligningskontroll i stilling som skatterevisor eller relevant undervisning på høyskolenivå. 2 årsverk regnes som 3.400 timer.</article><article class="legalP" id="kapittel-1-ledd-5">Registrerte og statsautoriserte revisorer behøver ikke dokumentere praksis hvis vedkommende har fått sin godkjenning i løpet av de siste 3 årene.</article> <article class="defaultP" margin-top="true">Ny § 1-5 skal lyde:</article> <article class="defaultP" margin-top="true"><strong>§ 1-5.</strong> <i>Utdannings- og praksiskrav ved gjeninnføring i regnskapsførerregisteret</i></article><article class="legalP" id="kapittel-1-ledd-6">For regnskapsførere som frivillig har vært utmeldt av registeret, kan ny autorisasjon oppnås ved at kravene til yrkesutøvelse og faglig oppdatering, jf. § 4-1 og § 4-2, er oppfylt på det tidspunkt det søkes om ny innføring i registeret.</article> <article class="defaultP" margin-top="true">§ 2-5 skal lyde:</article> <article class="defaultP" margin-top="true"><strong>§ 2-5.</strong> <i>Opplysninger fra registeret</i></article><article class="legalP" id="kapittel-1-ledd-7">Enhver har rett til å få opplysninger fra registeret. For andre enn offentlige myndigheter gjelder dette likevel ikke opplysninger som i medhold av § 2-1 annet ledd og § 2-2 annet ledd ikke er offentlige.</article><article class="legalP" id="kapittel-1-ledd-8">Retten til å få utlevert opplysninger gjelder ikke opplysninger om regnskapsfører som er død. Kredittilsynet kan gjøre unntak fra dette.</article> <article class="defaultP" margin-top="true">§ 3-1 oppheves.</article> <article class="defaultP" margin-top="true">Nåværende § 3-2 blir ny § 3-1.</article> <article class="defaultP" margin-top="true">§ 4-1 første ledd skal lyde:</article><article class="legalP" id="kapittel-1-ledd-9">Søkeren skal ha hatt regnskapspraksis i de siste 5 år på minst 2.000 timer. Med yrkesutøvelse menes:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">Regnskapsføring etter regnskapsførerloven § 2 første ledd.</article></article></li><li data-li-identifier="b." data-name="b."><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">Ekstern revisjon.</article></article></li><li data-li-identifier="c." data-name="c."><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">Praksis som skatterevisor.</article></article></li></ul></article> <article class="defaultP" margin-top="true">§ 4-2 annet ledd oppheves.</article> <article class="defaultP" margin-top="true">§ 4-2 nåværende tredje ledd blir nytt annet ledd.</article> <article class="defaultP" margin-top="true">§ 4-2 nytt tredje ledd skal lyde:</article><article class="legalP" id="kapittel-1-ledd-10">Hel kursdag må minst omfatte 6 timer undervisning. Kortere undervisning av minimum 3 timers varighet regnes som en halv kursdag. En undervisningstime skal være på minimum 45 minutter. Vekttallsberettigede studier kan omregnes til dager hvor 1 vekttall tilsvarer 2 kursdager. Forelesning innen fag som er nevnt i første og annet ledd kan godkjennes som kursdager hvor 1 forelesningsdag tilsvarer 1 kursdag.</article> <article class="defaultP" margin-top="true">§ 4-2 fjerde ledd oppheves.</article> <article class="defaultP" margin-top="true">§ 4-2 nåværende femte ledd blir nytt fjerde ledd.</article> <article class="defaultP" margin-top="true">§ 4-3 skal lyde:</article><article class="legalP" id="kapittel-1-ledd-11">Regnskapsfører må ved kursbevis eller tilsvarende dokumentasjon kunne påvise at oppdatering er gjennomført. Dokumentasjonen skal minst inneholde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">navn på den som arrangerer kurset,</article></article></li><li data-li-identifier="2." data-name="2."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">kort beskrivelse av kursets innhold,</article></article></li><li data-li-identifier="3." data-name="3."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">kursets varighet.</article></article></li></ul></article><article class="legalP" id="kapittel-1-ledd-12">Dokumentasjon som nevnt i forrige ledd og for oppfyllelse av kravene i § 4-1, må oppbevares i minst 10 år.</article><article class="legalP" id="kapittel-1-ledd-13">Regnskapsfører må kunne fremvise en samlet oppstilling over hvordan oppdateringskravet er oppfylt.</article> <article class="defaultP" margin-top="true">§ 4-4 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-21-377/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2001.</article></section></main></body></html>