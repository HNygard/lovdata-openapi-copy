<!DOCTYPE html><html lang="no"><head><title>Forskrift om endring i forskrift om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-28-358</dd><dt class="dokid">DokumentID</dt><dd class="dokid">LTI/forskrift/2001-03-28-358</dd><dt class="ministry">Departement</dt><dd class="ministry"><ul><li>Landbruksdepartementet</li><li>Sosialdepartementet</li><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-03-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-01-27-65</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§4</li><li>lov/1997-01-10-9/§5</li><li>lov/1997-01-10-9/§11</li><li>lov/1997-01-10-9/§17</li><li>lov/1997-01-10-9/§18</li><li>lov/1933-05-19-3/§1</li><li>lov/1933-05-19-3/§4</li><li>lov/1933-05-19-3/§5</li><li>lov/1933-05-19-3/§7</li><li>lov/1959-05-28-12/§2</li><li>lov/1959-05-28-12/§5</li><li>lov/1985-06-14-68/§1</li><li>lov/1985-06-14-68/§10</li><li>lov/1962-06-08-4</li></ul></dd><dt class="dateOfPublication">Kunngjort</dt><dd class="dateOfPublication">2001-04-20</dd><dt class="journalNumber">Journalnummer</dt><dd class="journalNumber">2001-0408</dd><dt class="titleShort">Korttittel</dt><dd class="titleShort">Endr. i restmengdeforskriften mv.</dd><dt class="title">Tittel</dt><dd class="title">Forskrift om endring i forskrift om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet, Sosial- og helsedepartementet og Fiskeridepartementet 28. mars 2001 med hjemmel i lov av 10. januar 1997 nr. 9 om kjøttproduksjon § 4, § 5, § 11, § 17 og § 18, lov av 19. mai 1933 nr. 3 om tilsyn med næringsmidler m.v. § 1, § 4, § 5 og § 7, lov av 28. mai 1959 nr. 12 om kvalitetskontroll med fisk og fiskevarer o.a. § 2 og § 5, lov av 14. juni 1985 nr. 68 om oppdrett av fisk, skalldyr m.v. § 1 og § 10 og lov av 8. juni 1962 nr. 4 om dyrehelse (husdyrloven), jf. EØS-avtalens vedlegg I kap. I nr. 1 (Rdir. 1996/22/EF) og nr. 2 (Rdir. 1996/23/EF).</dd><dt class="refid">RefID</dt><dd class="refid">forskrift/2001-03-28-358</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-28-358" id="dokument"><h1>Forskrift om endring i forskrift om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-28-358/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 27. januar 2000 nr. 65 om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler gjøres følgende endringer:</article> <article class="defaultP" margin-top="true">Som hjemmelsgrunnlag tilføyes lov av 8. juni 1962 nr. 4 om dyrehelse (husdyrloven).</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Forskriften omfatter produksjon, bearbeiding, import og frambud av produksjonsdyr og animalske næringsmidler.</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-3">Forskriften skal hindre produksjon, bearbeiding, import og frambud av produksjonsdyr og animalske næringsmidler som inneholder restmengder av forbudte stoffer, forurensende stoffer samt restmengder av veterinærpreparater over fastsatte grenseverdier og sikre at kravet til helse, kvalitet og redelighet blir ivaretatt.</article> <article class="defaultP" margin-top="true">§ 3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1"><i>Forbudte stoffer:</i> stilbener, stilbenderivater, beta-agonister og stoffer med østrogen, androgen, gestagen og tyreostatisk virkning samt stoffer som er forbudt iht. forskrift av 10. oktober 1996 nr. 997 om maksimumsgrenser for restmengder av veterinærpreparater i næringsmidler av animalsk opprinnelse, jf. artikkel 14 og vedlegg IV i Rfo. (EØF) nr. 2377/1990.</article></article></li></ul></article> <article class="defaultP" margin-top="true">§ 3 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1"><i>Produksjonsdyr:</i> storfe, svin, sau, geit, hest, fjørfe, tamrein, vilt og oppdrettsvilt, samt bier, som benyttes til produksjon av næringsmidler.</article></article></li></ul></article> <article class="defaultP" margin-top="true">§ 3 nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1"><i>Virksomhet som driver landbruksmessig primærproduksjon:</i> produsent av slaktedyr, melkeproduksjonsvirksomhet, virksomhet som produserer egg samt birøktervirksomhet.</article></article></li></ul></article> <article class="defaultP" margin-top="true">§ 3 nr. 11 skal lyde:<ul class="defaultList"><li data-li-identifier="11." data-name="11."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1"><i>Frambud:</i> all omsetning av produksjonsdyr og animalske næringsmidler, samt servering og annen utlevering av produksjonsdyr og animalske næringsmidler. Privat servering av animalske næringsmidler i privat husholdning regnes ikke som frambud.</article></article></li></ul></article> <article class="defaultP" margin-top="true">§ 3 ny nr. 14 skal lyde:<ul class="defaultList"><li data-li-identifier="14." data-name="14."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1"><i>Ulovlig behandling:</i> bruk av forbudte stoffer eller produkter, eller bruk av stoffer eller produkter som ikke er tillatt til andre formål eller på andre vilkår enn dem som følger av rettsakter omfattet av EØS-avtalen.</article></article></li></ul></article> <article class="defaultP" margin-top="true">Kapitteloverskriften til kapittel II skal lyde:</article> <article class="defaultP" margin-top="true"><i>Kapittel II. Krav til oppdrettsanlegg, virksomheter som driver landbruksmessig primærproduksjon og enhver annen som handler med dyr fra slike virksomheter</i></article> <article class="defaultP" margin-top="true">§ 4 skal lyde:</article> <article class="defaultP" margin-top="true"><strong>§ 4.</strong> <i>Registreringsplikt</i></article><article class="legalP" id="kapittel-1-ledd-4">Den som er ansvarlig for virksomhet som omsetter produksjonsdyr eller fisk fra oppdrettsanlegg, skal sørge for at virksomheten er registrert hos tilsynsmyndigheten. Det samme gjelder enhver som driver handel med dyr fra slike virksomheter.</article> <article class="defaultP" margin-top="true">§ 5 oppheves.</article> <article class="defaultP" margin-top="true">Kapitteloverskriften til kapittel III oppheves.</article> <article class="defaultP" margin-top="true">Overskriftene til kapitlene IV, V og VI blir overskriftene til kapitlene III, IV og V.</article> <article class="defaultP" margin-top="true">§ 6 blir ny § 5 og skal lyde:</article> <article class="defaultP" margin-top="true"><strong>§ 5.</strong> <i>Oppbevaring og bruk av forbudte stoffer</i></article><article class="legalP" id="kapittel-1-ledd-5">Det er ikke tillatt å oppbevare forbudte stoffer på virksomheter omfattet av dette kapittel. Det er heller ikke tillatt å tilføre forbudte stoffer til produksjonsdyr eller fisk.</article> <article class="defaultP" margin-top="true">§ 7 blir ny § 6 skal lyde:</article> <article class="defaultP" margin-top="true"><strong>§ 6.</strong> <i>Forbud mot import, hold og omsetning av produksjonsdyr eller fisk som har fått tilført eller inneholder visse stoffer</i></article><article class="legalP" id="kapittel-1-ledd-6">Det er ikke tillatt å importere, holde eller omsette produksjonsdyr eller fisk som har fått tilført forbudte stoffer eller som har vært underkastet ulovlig behandling. Som ulovlig behandlede produksjonsdyr regnes ikke:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">produksjonsdyr som er behandlet med østradiol 17-beta, testosteron, progesteron og de derivater som lett omdannes til den opprinnelige forbindelsen. Tilsvarende gjelder dette når slike preparater er gitt for synkronisering av brunst, avbrytelse av uønsket drektighet, økning av fruktbarhet og forberedelse av giver og mottaker i forbindelse med embryoimplantasjon.</article></article></li><li data-li-identifier="2." data-name="2."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">hest som er behandlet med allytrenbolon og beta-agonister.</article></article></li><li data-li-identifier="3." data-name="3."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">storfe som er behandlet med beta-agonister i forbindelse med kalving.</article></article></li></ul></article> <article class="defaultP" margin-top="true">§ 8 blir ny § 7 og skal lyde:</article><article class="legalP" id="kapittel-1-ledd-7">Den som er ansvarlig for virksomhet omfattet av dette kapittel skal sørge for nødvendige tiltak for å sikre at produksjonsdyr og fisk ikke blir tilført forbudte stoffer, og at melk, egg og honning fra produksjonsdyr ikke inneholder restmengder av forbudte stoffer, forurensende stoffer eller restmengder av veterinærpreparater over fastsatte grenseverdier.</article><article class="legalP" id="kapittel-1-ledd-8">Nødvendige tiltak innebærer også kontroll av all dokumentasjon og kontroll med at påbudt tilbakeholdelsestid er overholdt.</article> <article class="defaultP" margin-top="true">Ny § 8 skal lyde:</article> <article class="defaultP" margin-top="true"><strong>§ 8.</strong> <i>Plikt til å føre register over behandling med veterinærpreparater<sup class="footnotereference" data-footnotereferencevalue="1" data-unique-footnote-counter="1">1</sup></i></article><article class="legalP" id="kapittel-1-ledd-9">Den som er ansvarlig for virksomhet omfattet av dette kapittel, skal føre tilsyn over dato for og art av behandlinger med veterinærpreparater som er foretatt på produksjonsdyr og fisk. Reseptene utskrevet for behandling skal oppbevares som dokumentasjon i fem år.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift av 18. desember 1998 nr. 1409 om etablering, drift og sykdomsforebyggende tiltak ved oppdrettsanlegg (drifts- og sykdomsforskriften), forskrift av 31. desember 1998 nr. 1482 om merking, registrering og rapportering av storfe, samt forskrift av 31. desember 1998 nr. 1481 om merking og registrering av dyr.</article></footer> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-10">Den som er ansvarlig for virksomheter omfattet av dette kapittel skal legge forholdene til rette for gjennomføring av tilsynet, samt gi alle nødvendige opplysninger som er av betydning for tilsynet, herunder all relevant dokumentasjon. Dette innebærer også plikt til å yte bistand ved tilsyn og prøveuttak.</article> <article class="defaultP" margin-top="true">§ 10 skal lyde:</article> <article class="defaultP" margin-top="true"><strong>§ 10.</strong> <i>Forbud mot import, bearbeiding og frambud av animalske næringsmidler som inneholder visse stoffer</i></article><article class="legalP" id="kapittel-1-ledd-11">Animalske næringsmidler som inneholder restmengder av forbudte stoffer, forurensende stoffer eller restmengder av veterinærpreparater over fastsatte grenseverdier, skal ikke importeres, bearbeides eller frambys.</article> <article class="defaultP" margin-top="true">§ 14 skal lyde:</article> <article class="defaultP" margin-top="true"><strong>§ 14.</strong> <i>Tiltak ved virksomhet som driver landbruksmessig primærproduksjon</i></article><article class="legalP" id="kapittel-1-ledd-12">Dersom det påvises restmengder av forbudte stoffer i produksjonsdyr, kan hele eller deler av besetningen som produksjonsdyrene stammer fra bli påført et merke.</article><article class="legalP" id="kapittel-1-ledd-13">Tilsvarende gjelder dersom det gjentatte ganger påvises restmengder av veterinærpreparater over fastsatte grenseverdier i produksjonsdyr fra samme virksomhet.</article><article class="legalP" id="kapittel-1-ledd-14">Dersom det foreligger mistanke om restmengder av forbudte stoffer, forurensende stoffer eller restmengder av veterinærpreparater over fastsatte grenseverdier i produksjonsdyr, skal dyrene holdes tilbake i besetningen inntil undersøkelse er foretatt og resultatene av kontrollen foreligger.</article><article class="legalP" id="kapittel-1-ledd-15">Animalske næringsmidler som kan stamme fra produksjonsdyr som nevnt i tredje ledd, skal på tilsvarende måte holdes tilbake.</article><article class="legalP" id="kapittel-1-ledd-16">Dersom det påvises ulovlig behandling ved en virksomhet, får produksjonsdyrene ikke forlate virksomheten med mindre dette skjer under offentlig tilsyn. Dyrene skal påføres merke, og det skal tas prøver at et statistisk sett representativt utvalg dyr.</article><article class="legalP" id="kapittel-1-ledd-17">Dersom det etter prøvetaking påvises tilfelle av ulovlig behandling, skal dyr som er funnet positive, straks slaktes, enten på stedet eller i henhold til offentlig veterinærattest ved utpekt slakteri eller destruksjonsanlegg. Slaktene skal deretter destrueres.</article> <article class="defaultP" margin-top="true">§ 15 skal lyde:</article><article class="legalP" id="kapittel-1-ledd-18">Dersom det foreligger mistanke om forekomst av restmengder av forbudte stoffer, forurensende stoffer eller restmengder av veterinærpreparater over fastsatte grenseverdier, skal fisken holdes tilbake i oppdrettsanlegget inntil undersøkelse er foretatt og resultatene av kontrollen foreligger.</article><article class="legalP" id="kapittel-1-ledd-19">Animalske råvarer som kan stamme fra fisk som nevnt i første ledd, skal på tilsvarende måte holdes tilbake.</article><article class="legalP" id="kapittel-1-ledd-20">Dersom det påvises ulovlig behandling, får fisken ikke forlate oppdrettsanlegget med mindre dette skjer under offentlig tilsyn.</article><article class="legalP" id="kapittel-1-ledd-21">Dersom det etter prøvetaking av et statistisk sett representativt utvalg fisk påvises tilfelle av ulovlig behandling, skal fisk som er funnet å være positiv, straks slaktes, enten på stedet eller i henhold til offentlig veterinærattest ved utpekt slakteri eller destruksjonsanlegg. Fisken skal deretter destrueres.</article> <article class="defaultP" margin-top="true">§ 17 skal lyde:</article><article class="legalP" id="kapittel-1-ledd-22">Ved mistanke om restmengder av forbudte stoffer, forurensende stoffer eller restmengder av veterinærpreparater over fastsatte grenseverdier i produksjonsdyr eller fisk, skal kjøttet, melken, eggene, honningen og fisken holdes tilbake i næringsmiddelvirksomheten inntil undersøkelse er foretatt og resultatene foreligger.</article><article class="legalP" id="kapittel-1-ledd-23">Ved påvisning av restmengder av forbudte stoffer eller restmengder av forurensende stoffer og veterinærpreparater over fastsatte grenseverdier skal næringsmidlene erklæres uegnet til konsum.</article> <article class="defaultP" margin-top="true">§ 18 skal lyde:</article><article class="legalP" id="kapittel-1-ledd-24">Produksjonsdyr, fisk og animalske næringsmidler som ikke oppfyller bestemmelser i denne forskrift kan forbys frambudt, beslaglegges, holdes tilbake i besetningen, kasseres eller destrueres etter bestemmelser i lov av 10. januar 1997 nr. 9 om kjøttproduksjon, lov av 19. mai 1933 nr. 3 om tilsyn med næringsmidler m.v., lov av 28. mai 1959 nr. 12 om kvalitetskontroll med fisk og fiskevarer o.a., lov av 14. juni 1985 nr. 68 om oppdrett av fisk, skalldyr m.v. og lov av 8. juni 1962 nr. 4 om dyrehelse (husdyrloven).</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-25">Kostnader forbundet med å ta ut prøver kan pålegges virksomhetene som er omfattet av forskriften. Det samme gjelder kostnader forbundet med tiltak etter § 18.</article><article class="legalP" id="kapittel-1-ledd-26">Skyldig avgift og gebyrer er tvangsgrunnlag for utlegg.</article> <article class="defaultP" margin-top="true">§ 20 annet ledd skal lyde:</article><article class="legalP" id="kapittel-1-ledd-27">Statens dyrehelsetilsyn ved distriktsveterinæren fører tilsyn med og fatter de nødvendige vedtak for gjennomføring av bestemmelsene overfor virksomheter som driver landbruksmessig primærproduksjon i henhold til lov av 8. juni 1962 nr. 4 om dyrehelse (husdyrloven).</article> <article class="defaultP" margin-top="true">§ 20 siste ledd skal lyde:</article><article class="legalP" id="kapittel-1-ledd-28">Statens næringsmiddeltilsyn, Statens dyrehelsetilsyn og Fiskeridirektoratet kan fastsette nærmere regler for utføring av tilsynet på sine respektive tilsyns- og vedtaksområder.</article> <article class="defaultP" margin-top="true">§ 21 nytt annet ledd skal lyde:</article><article class="legalP" id="kapittel-1-ledd-29">Statens dyrehelsetilsyn ved fylkesveterinæren er klageinstans for vedtak fattet av Statens dyrehelsetilsyn ved distriktsveterinæren i medhold av lov av 8. juni 1962 nr. 4 om dyrehelse (husdyrloven).</article> <article class="defaultP" margin-top="true">§ 21 nåværende annet, tredje, fjerde og femte ledd blir tredje, fjerde, femte og sjette ledd.</article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-30">I særskilte tilfelle, og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn, Statens dyrehelsetilsyn ved sentralforvaltningen og Fiskeridirektoratet dispensere fra denne forskrift på sine respektive tilsyns- og vedtaksområder.</article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-31">Ved forsettlig eller uaktsom overtredelse av bestemmelser eller pålegg etter denne forskrift, kommer bestemmelser om straff i lov av 19. mai 1933 nr. 3 om tilsyn med næringsmidler m.v., lov av 10. januar 1997 nr. 9 om kjøttproduksjon, lov av 28. mai 1959 nr. 12 om kvalitetskontroll med fisk og fiskevarer o.a., lov av 14. juni 1985 nr. 68 om oppdrett av fisk, skalldyr m.v. og lov av 8. juni 1962 nr. 4 om dyrehelse (husdyrloven) til anvendelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-28-358/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>