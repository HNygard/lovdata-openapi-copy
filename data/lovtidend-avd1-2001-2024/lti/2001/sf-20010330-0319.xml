<!DOCTYPE html><html lang="no"><head><title>Forskrift om markedsovervåkning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-30-319</dd><dt class="dokid">DokumentID</dt><dd class="dokid">LTI/forskrift/2001-03-30-319</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-03-31 (samtidig med ikrafttredelse av børsloven)</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-17-80/§5-11</li><li>lov/2000-11-17-80/§6-8</li></ul></dd><dt class="dateOfPublication">Kunngjort</dt><dd class="dateOfPublication">2001-04-06</dd><dt class="journalNumber">Journalnummer</dt><dd class="journalNumber">2001-0390</dd><dt class="titleShort">Korttittel</dt><dd class="titleShort">Forskrift om markedsovervåkning</dd><dt class="title">Tittel</dt><dd class="title">Forskrift om markedsovervåkning.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. mars 2001 med hjemmel i lov av 17. november 2000 nr. 80 om børsvirksomhet m.m. (børsloven) § 5-11 første ledd og § 6-8 første ledd.</dd><dt class="refid">RefID</dt><dd class="refid">forskrift/2001-03-30-319</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om markedsovervåkning.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-30-319" id="dokument"><h1>Forskrift om markedsovervåkning.</h1><article class="legalArticle" data-lovdata-URL="LTI/forskrift/2001-03-30-319/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Børs og autorisert markedsplass skal gjennomføre markedsovervåkning.</article><article class="legalP" id="paragraf-1-ledd-2">Markedsovervåkningen skal være organisert slik at den på en tilfredsstillende måte overvåker at utstedere og medlemmer overholder de atferds-, opplysnings- og rapporteringsregler som følger av lov, forskrift og de regler og forretningsvilkår som gjelder ved børsen eller den autoriserte markedsplassen. I tillegg skal markedsovervåkningen være organisert slik at overtredelse av verdipapirhandelloven § 2-1, § 2-2, § 2-5 og § 2-6 ved handel i finansielle instrumenter opptatt til notering kan avdekkes.</article></article><article class="legalArticle" data-lovdata-URL="LTI/forskrift/2001-03-30-319/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Markedsovervåkningen skal være organisert slik at integriteten og uavhengigheten til de ansatte i markedsovervåkningen sikres.</article><article class="legalP" id="paragraf-2-ledd-2">Markedsovervåkningen skal disponere de ressurser som er nødvendige for å kunne utøve effektiv markedsovervåkning i henhold til § 1.</article><article class="legalP" id="paragraf-2-ledd-3">Markedsovervåkningen i børs skal være organisert på en slik måte at den blant annet har kapasitet til å:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">kontinuerlig følge handelen og kursnoteringene,</article></article></li><li data-li-identifier="2." data-name="2."><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">undersøke opplysninger fra utstedere og medlemmer som kan være av betydning for kursnoteringen, samt foreta inngrep i kursnoteringen der dette anses påkrevet,</article></article></li><li data-li-identifier="3." data-name="3."><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">innhente informasjon fra utsteder, medlemmer og andre norske eller utenlandske børser og autoriserte markedsplasser i den grad det må anses nødvendig for å avdekke forhold som nevnt i § 1.</article></article></li></ul></article></article><article class="legalArticle" data-lovdata-URL="LTI/forskrift/2001-03-30-319/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Dersom en børs eller autorisert markedsplass har mistanke om overtredelse av normer som nevnt i § 1, plikter den å foreta nærmere undersøkelser for å få bekreftet eller avkreftet mistanken. Slike undersøkelser skal dokumenteres, og dokumentasjonen skal oppbevares i 10 år etter at undersøkelsen er avsluttet.</article></article><article class="legalArticle" data-lovdata-URL="LTI/forskrift/2001-03-30-319/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Dersom mistanke om overtredelse av normer som nevnt i § 1 ikke er avkreftet gjennom interne undersøkelser, skal børsen eller den autoriserte markedsplassen uten ugrunnet opphold og av eget tiltak oversende opplysninger om alle forhold som kan tyde på slik overtredelse til Kredittilsynet.</article><article class="legalP" id="paragraf-4-ledd-2">Opplysninger som oversendes i henhold til første ledd skal så vidt mulig inneholde beskrivelse av bakgrunnen for mistanken og hvilke undersøkelser som er foretatt av børsen eller den autoriserte markedsplassen.</article><article class="legalP" id="paragraf-4-ledd-3">På anmodning fra Kredittilsynet plikter børser og autoriserte markedsplasser, samt deres ansatte og tillitsvalgte, å gi Kredittilsynet alle nødvendige opplysninger vedrørende den mulige overtredelsen.</article></article><article class="legalArticle" data-lovdata-URL="LTI/forskrift/2001-03-30-319/§7" data-name="§7" id="paragraf-5"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-5-ledd-1">Denne forskrift trer i kraft samtidig med ikrafttredelse av lov 17. november 2000 nr. 80 om børsvirksomhet m.m. (børsloven).</article></article></main></body></html>