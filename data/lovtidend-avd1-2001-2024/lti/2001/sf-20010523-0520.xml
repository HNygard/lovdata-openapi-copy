<!DOCTYPE html><html lang="no"><head><title>Forskrift om kommunale viltfond og fellingsavgift for elg og hjort.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-23-520</dd><dt class="dokid">DokumentID</dt><dd class="dokid">LTI/forskrift/2001-05-23-520</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-05-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§13</li><li>lov/1981-05-29-38/§40</li><li>lov/1981-05-29-38/§43</li><li>lov/1981-05-29-38/§48</li></ul></dd><dt class="dateOfPublication">Kunngjort</dt><dd class="dateOfPublication">2001-05-25</dd><dt class="lastupdated">Rettet</dt><dd class="lastupdated">2001-05-28 (§ 3)</dd><dt class="journalNumber">Journalnummer</dt><dd class="journalNumber">2001-0571</dd><dt class="titleShort">Korttittel</dt><dd class="titleShort">Forskrift om kommunale viltfond</dd><dt class="title">Tittel</dt><dd class="title">Forskrift om kommunale viltfond og fellingsavgift for elg og hjort.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for naturforvaltning 23. mai 2001 med hjemmel i lov av 29. mai 1981 nr. 38 om viltet § 13, § 40, § 43 og § 48.</dd><dt class="refid">RefID</dt><dd class="refid">forskrift/2001-05-23-520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kommunale viltfond og fellingsavgift for elg og hjort.<ul class="tocSubUl"><li>§ 1. Formål</li><li>§ 2. Kommunale viltfond. Definisjon</li><li>§ 3. Inntekter til fondet</li><li>§ 4. Disponering av fondet</li><li>§ 5. Om fellingsavgifter</li><li>§ 6. Tilsyn og kontroll</li><li>§ 7. Dispensasjonsadgang</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-23-520" id="dokument"><h1>Forskrift om kommunale viltfond og fellingsavgift for elg og hjort.</h1><article class="legalArticle" data-lovdata-URL="LTI/forskrift/2001-05-23-520/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med kommunale viltfond er å skape økonomisk bakgrunn for å fremme viltforvaltningen i kommunen.</article><article class="legalP" id="paragraf-1-ledd-2">Kommuner der det er adgang til jakt etter elg og/eller hjort skal etablere et kommunalt viltfond. Øvrige kommuner kan etablere et slikt viltfond i samsvar med reglene i denne forskrift.</article></article><article class="legalArticle" data-lovdata-URL="LTI/forskrift/2001-05-23-520/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kommunale viltfond. Definisjon</span></h2><article class="legalP" id="paragraf-2-ledd-1">Med kommunalt viltfond menes et bundet driftsfond som kommunen forvalter til viltformål.</article></article><article class="legalArticle" data-lovdata-URL="LTI/forskrift/2001-05-23-520/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Inntekter til fondet</span></h2><ul class="defaultList"><li data-li-identifier="a." data-name="a."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Som inntekter til fondet skal regnes: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-1"><article class="legalP" id="paragraf-3-punkt-1-ledd-1-punkt-1-ledd-1">Offentlig fellingsavgift for elg og hjort fastsatt av kommunen, jf. § 5.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-2"><article class="legalP" id="paragraf-3-punkt-1-ledd-1-punkt-2-ledd-1">Tilskudd fra det statlige viltfondet.</article></article></li><li data-li-identifier="-" data-name="-"><article class="listArticle" id="paragraf-3-punkt-1-ledd-1-punkt-3"><article class="legalP" id="paragraf-3-punkt-1-ledd-1-punkt-3-ledd-1">Fondets årlige avkastning.</article></article></li></ul></article></article></li><li data-li-identifier="b." data-name="b."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">Som inntekter til fondet kan regnes: <ul class="defaultList"><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-1"><article class="legalP" id="paragraf-3-punkt-2-ledd-1-punkt-1-ledd-1">Inntekter fra omsetning av ulovlig felt vilt og fallvilt av hjortevilt og bever samt hjortevilt og bever som felles etter tillatelse gitt i medhold av viltloven § 13.</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-2"><article class="legalP" id="paragraf-3-punkt-2-ledd-1-punkt-2-ledd-1">Eventuelle kommunale avsetninger.</article></article></li><li data-li-identifier="-" data-name="-"><article class="listArticle" id="paragraf-3-punkt-2-ledd-1-punkt-3"><article class="legalP" id="paragraf-3-punkt-2-ledd-1-punkt-3-ledd-1">Eventuelt andre midler.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2001-05-23-520/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Disponering av fondet</span></h2><ul class="defaultList"><li data-li-identifier="a." data-name="a."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Fondet kan brukes til: <ul class="defaultList"><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-1"><article class="legalP" id="paragraf-4-punkt-1-ledd-1-punkt-1-ledd-1">tiltak for å fremme viltforvaltning, styrke kunnskapen om viltet, jaktorganisering m.m. i kommunen og nabokommuner gjennom samarbeid i regi av organisasjoner, enkeltpersoner eller kommunen selv.</article></article></li><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-2"><article class="legalP" id="paragraf-4-punkt-1-ledd-1-punkt-2-ledd-1">å dekke kommunens utgifter til ettersøk og håndtering av skadd vilt og fallvilt i kommunen.</article></article></li><li data-li-identifier="-" data-name="-"><article class="listArticle" id="paragraf-4-punkt-1-ledd-1-punkt-3"><article class="legalP" id="paragraf-4-punkt-1-ledd-1-punkt-3-ledd-1">tiltak for å forebygge skader på landbruksnæring voldt av hjortevilt.</article></article></li></ul></article></article></li><li data-li-identifier="b." data-name="b."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Fondet kan ikke brukes til: <ul class="defaultList"><li data-li-identifier="-" data-name="-"><article class="listArticle" id="paragraf-4-punkt-2-ledd-1-punkt-1"><article class="legalP" id="paragraf-4-punkt-2-ledd-1-punkt-1-ledd-1">kommunal administrasjon av viltforvaltningen (faste utgifter til lønn, møtegodtgjørelser, reiser mv.).</article></article></li><li data-li-identifier="-" data-name="-"><article class="listArticle" id="paragraf-4-punkt-2-ledd-1-punkt-2"><article class="legalP" id="paragraf-4-punkt-2-ledd-1-punkt-2-ledd-1">å erstatte skader voldt av vilt.</article></article></li><li data-li-identifier="-" data-name="-"><article class="listArticle" id="paragraf-4-punkt-2-ledd-1-punkt-3"><article class="legalP" id="paragraf-4-punkt-2-ledd-1-punkt-3-ledd-1">skuddpremier.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2001-05-23-520/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Om fellingsavgifter</span></h2><article class="legalP" id="paragraf-5-ledd-1">Kommuner der det er adgang til jakt etter elg og/eller hjort, skal fastsette og kreve inn fellingsavgift for felte dyr av disse artene innenfor rammer fastsatt av Kongen jf. viltloven § 40.</article><article class="legalP" id="paragraf-5-ledd-2">Fellingsavgiftene skal gjelde for vald som er godkjent av kommunen, selv om valdet omfatter areal i nabokommuner.</article><article class="legalP" id="paragraf-5-ledd-3">Dersom valdet omfatter flere kommuner, skal inntektene årlig fordeles mellom kommunene i samme forhold som fordelingen av tellende areal for vedkommende art.</article></article><article class="legalArticle" data-lovdata-URL="LTI/forskrift/2001-05-23-520/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilsyn og kontroll</span></h2><article class="legalP" id="paragraf-6-ledd-1">Fylkesmannen kan be om innsyn i fondsregnskapet.</article></article><article class="legalArticle" data-lovdata-URL="LTI/forskrift/2001-05-23-520/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dispensasjonsadgang</span></h2><article class="legalP" id="paragraf-7-ledd-1">Fylkesmannen kan gi kommunene dispensasjon fra bestemmelsene i § 1, annet ledd i denne forskrift.</article></article><article class="legalArticle" data-lovdata-URL="LTI/forskrift/2001-05-23-520/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Denne forskrift trer i kraft straks.</article></article></main></body></html>