<!DOCTYPE html><html lang="no"><head><title>Forskrift om habilitetskrav for ansatte ved børs og autorisert markedsplass, samt om ansattes, tillitsvalgtes og deres nærståendes handel med finansielle instrumenter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-30-324</dd><dt class="dokid">DokumentID</dt><dd class="dokid">LTI/forskrift/2001-03-30-324</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-17-80/§3-7</li><li>lov/2000-11-17-80/§3-8</li><li>lov/2000-11-17-80/§6-8</li></ul></dd><dt class="dateOfPublication">Kunngjort</dt><dd class="dateOfPublication">2001-04-10</dd><dt class="journalNumber">Journalnummer</dt><dd class="journalNumber">2001-0392</dd><dt class="titleShort">Korttittel</dt><dd class="titleShort">Forskrift om habilitetskrav for børsansatte</dd><dt class="title">Tittel</dt><dd class="title">Forskrift om habilitetskrav for ansatte ved børs og autorisert markedsplass, samt om ansattes, tillitsvalgtes og deres nærståendes handel med finansielle instrumenter.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. mars 2001 med hjemmel i lov av 17. november 2000 nr. 80 om børsvirksomhet m.m. (børsloven) § 3-7 annet ledd og 3-8 annet ledd, jf. § 6-8 første ledd.</dd><dt class="refid">RefID</dt><dd class="refid">forskrift/2001-03-30-324</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om habilitetskrav for ansatte ved børs og autorisert markedsplass, samt om ansattes, tillitsvalgtes og deres nærståendes handel med finansielle instrumenter.<ul class="tocSubUl"><li>§ 1. Habilitetskrav til ansatte</li><li>§ 2. Ansattes egenhandel</li><li>§ 3. Meldeplikt for ansatte, tillitsvalgte og deres nærståendes handler</li><li>§ 4. Dispensasjon</li><li>§ 5. Overgangsregler</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-30-324" id="dokument"><h1>Forskrift om habilitetskrav for ansatte ved børs og autorisert markedsplass, samt om ansattes, tillitsvalgtes og deres nærståendes handel med finansielle instrumenter.</h1><article class="legalArticle" data-lovdata-URL="LTI/forskrift/2001-03-30-324/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Habilitetskrav til ansatte</span></h2><article class="legalP" id="paragraf-1-ledd-1">Ansatte i foretak med tillatelse etter børsloven til å drive virksomhet som børs eller autorisert markedsplass, eller i morselskap til foretak som nevnt, må ikke ha styreverv eller bierverv i selskap hvis finansielle instrumenter er opptatt til notering og handel på vedkommende børs eller autoriserte markedsplass.</article></article><article class="legalArticle" data-lovdata-URL="LTI/forskrift/2001-03-30-324/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Ansattes egenhandel</span></h2><article class="legalP" id="paragraf-2-ledd-1">Ansatte i foretak med tillatelse etter børsloven til å drive virksomhet som børs eller autorisert markedsplass, eller i morselskap til foretak som nevnt, kan for egen eller andres regning bare erverve eller avhende finansielle instrumenter som ikke er eller søkes tatt opp til notering på den børs eller autoriserte markedsplass hvor vedkommende er ansatt. For ansattes erverv av andeler i verdipapirfond notert på vedkommende børs eller autoriserte markedsplass gjelder reglene i annet ledd.</article><article class="legalP" id="paragraf-2-ledd-2">Ansatte kan bare erverve eller avhende andeler i norske verdipapirfond som oppfyller vilkårene i lov om verdipapirfond § 4-4, § 4-6 og § 4-7, eller i utenlandske fond som oppfyller kravene i Rdir. 1985/611/EØF (UCITS-direktivet). I tillegg kan ansatte erverve og avhende andeler i verdipapirfond som utelukkende investerer i rentebærende obligasjoner.</article></article><article class="legalArticle" data-lovdata-URL="LTI/forskrift/2001-03-30-324/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt for ansatte, tillitsvalgte og deres nærståendes handler</span></h2><article class="legalP" id="paragraf-3-ledd-1">Ansatte og tillitsvalgte ved børs og autorisert markedsplass skal straks melde til den aktuelle børs eller autoriserte markedsplass om egne og nærståendes erverv eller avhendelse av finansielle instrumenter. Med nærstående menes personer og foretak med tilknytning som nevnt i børsloven § 4-3 første ledd bokstav a), b) og c).</article></article><article class="legalArticle" data-lovdata-URL="LTI/forskrift/2001-03-30-324/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Kredittilsynet kan i særlige tilfelle dispensere fra forskriftens § 1 og § 2.</article></article><article class="legalArticle" data-lovdata-URL="LTI/forskrift/2001-03-30-324/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overgangsregler</span></h2><article class="legalP" id="paragraf-5-ledd-1">Finansielle instrumenter ansatte ved børs eier ved lovens ikrafttredelse og som ikke kan avhendes etter børsloven § 3-8 annet ledd kan likevel inntil to år etter ikrafttredelsen avhendes etter samtykke fra daglig leder ved børs, forutsatt at den ansatte har eiet dem i minst to år.</article></article><article class="legalArticle" data-lovdata-URL="LTI/forskrift/2001-03-30-324/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskrift trer i kraft 31. mars 2001.</article></article></main></body></html>