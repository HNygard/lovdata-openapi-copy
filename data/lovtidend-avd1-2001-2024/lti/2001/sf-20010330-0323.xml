<!DOCTYPE html><html lang="no"><head><title>Forskrift om omdannelse av Oslo Børs.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-30-323</dd><dt class="dokid">DokumentID</dt><dd class="dokid">LTI/forskrift/2001-03-30-323</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-17-80/§10-1</li><li>lov/2000-11-17-80/§10-2</li></ul></dd><dt class="dateOfPublication">Kunngjort</dt><dd class="dateOfPublication">2001-04-10</dd><dt class="journalNumber">Journalnummer</dt><dd class="journalNumber">2001-0391</dd><dt class="titleShort">Korttittel</dt><dd class="titleShort">Forskrift om omdannelse av Oslo Børs</dd><dt class="title">Tittel</dt><dd class="title">Forskrift om omdannelse av Oslo Børs.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 30. mars 2001 med hjemmel i lov av 17. november 2000 nr. 80 om børsvirksomhet m.m. (børsloven) § 10-1 tredje ledd og § 10-2 fjerde ledd.</dd><dt class="refid">RefID</dt><dd class="refid">forskrift/2001-03-30-323</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om omdannelse av Oslo Børs.<ul class="tocSubUl"><li>I<ul class="tocSubUl"><li>§ 1. Definisjoner</li><li>§ 2. Avvikling</li><li>§ 3. Avviklingsstyre</li><li>§ 4. Børsvirksomhet under avvikling</li><li>§ 5. Salg av aksjer</li><li>§ 6. Salgsproveny</li><li>§ 7. Revidert avslutningsregnskap med mer</li><li>§ 8. Tilsyn mv.</li><li>§ 9. Departementets kompetanse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-30-323" id="dokument"><h1>Forskrift om omdannelse av Oslo Børs.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-30-323/KAPITTEL_1"><h2 data-text-align="center">I</h2><article class="legalArticle" data-lovdata-URL="LTI/forskrift/2001-03-30-323/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-1-ledd-1">Med Oslo Børs menes i denne forskrift den selveiende institusjon Oslo Børs som er opprettet i medhold av lov av 17. juni 1988 nr. 57 om verdipapirbørs.</article><article class="legalP" id="kapittel-1-paragraf-1-ledd-2">Med verdipapirbørsen menes i denne forskrift et nystiftet allmennaksjeselskap som overtar Oslo Børs' eiendeler og forpliktelser i samsvar med børsloven av 17. november 2000 nr. 80 § 10-2, eller allmennaksjeselskap som er holdingselskap for slikt allmennaksjeselskap.</article></article><article class="legalArticle" data-lovdata-URL="LTI/forskrift/2001-03-30-323/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Avvikling</span></h3><article class="legalP" id="kapittel-1-paragraf-2-ledd-1">Oslo Børs er under avvikling i perioden fra det tidspunkt børsens eiendeler og forpliktelser i samsvar med børsloven av 17. november 2000 nr. 80 § 10-2 er overført til verdipapirbørsen og til Oslo Børs er endelig avviklet.</article><article class="legalP" id="kapittel-1-paragraf-2-ledd-2">Oslo Børs skal være endelig avviklet innen to år fra ikrafttredelsen av børsloven av 17. november 2000 nr. 80. Finansdepartementet kan dispensere fra dette kravet.</article><article class="legalP" id="kapittel-1-paragraf-2-ledd-3">Mens Oslo Børs er under avvikling skal dens navn inneholde betegnelsen «under avvikling».</article></article><article class="legalArticle" data-lovdata-URL="LTI/forskrift/2001-03-30-323/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Avviklingsstyre</span></h3><article class="legalP" id="kapittel-1-paragraf-3-ledd-1">Før Oslo Børs kommer under avvikling skal børsrådet velge et avviklingsstyre som under avviklingen skal ha de oppgaver som i henhold til børsloven av 17. juni 1988 nr. 57 ellers tilligger børsstyret og børsdirektøren.</article></article><article class="legalArticle" data-lovdata-URL="LTI/forskrift/2001-03-30-323/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Børsvirksomhet under avvikling</span></h3><article class="legalP" id="kapittel-1-paragraf-4-ledd-1">Overføring av Oslo Børs' eiendeler og forpliktelser skal skje under ett.</article><article class="legalP" id="kapittel-1-paragraf-4-ledd-2">Reglene i børsloven av 17. juni 1988 nr. 57 kapittel 2 og kapittel 5 og § 6-1 gjelder for Oslo Børs mens den er under avvikling.</article></article><article class="legalArticle" data-lovdata-URL="LTI/forskrift/2001-03-30-323/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Salg av aksjer</span></h3><article class="legalP" id="kapittel-1-paragraf-5-ledd-1">Aksjene utstedt av verdipapirbørsen skal selges i henhold til bestemmelsene i børsloven av 17. november 2000 nr. 80 § 10-2.</article><article class="legalP" id="kapittel-1-paragraf-5-ledd-2">Prospektet skal godkjennes av børsstyret. Tildelingskriteriene skal på forhånd forelegges Finansdepartementet. Tildelingskriteriene ved dette salget skal bidra til at aksjene blir solgt til markedsmessig pris ved et offentlig salg.</article></article><article class="legalArticle" data-lovdata-URL="LTI/forskrift/2001-03-30-323/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Salgsproveny</span></h3><article class="legalP" id="kapittel-1-paragraf-6-ledd-1">Når salget av aksjene utstedt av verdipapirbørsen er gjennomført skal salgssummen, med fradrag for kostnader i forbindelse med aksjesalget og avsetning til dekning av avviklingskostnader, overføres til staten innen en måned. Departementet kan i særlige tilfeller forlenge denne fristen. Departementet kan avgjøre hva som skal regnes som kostnader i forbindelse med aksjesalget, og hvor stor avsetningen til dekning av avviklingskostnadene skal være.</article></article><article class="legalArticle" data-lovdata-URL="LTI/forskrift/2001-03-30-323/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Revidert avslutningsregnskap med mer</span></h3><article class="legalP" id="kapittel-1-paragraf-7-ledd-1">Før Oslo Børs endelig avvikles fremlegges revidert avslutningsregnskap for børsrådet for godkjennelse. Avslutningsregnskapet skal på forhånd forelegges Finansdepartementet.</article><article class="legalP" id="kapittel-1-paragraf-7-ledd-2">Avviklingsstyret skal sørge for at selskapets oppbevaringspliktige regnskapsmateriale og bøker blir oppbevart på forsvarlig vis.</article><article class="legalP" id="kapittel-1-paragraf-7-ledd-3">Når avslutningsregnskapet er godkjent skal det meldes til Enhetsregisteret at Oslo Børs er avviklet.</article></article><article class="legalArticle" data-lovdata-URL="LTI/forskrift/2001-03-30-323/§8" data-name="§8" id="kapittel-1-paragraf-8"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tilsyn mv.</span></h3><article class="legalP" id="kapittel-1-paragraf-8-ledd-1">Kredittilsynet fører tilsyn med omdannelse og avvikling av Oslo Børs, og kan gi pålegg om gjennomføringen av omdannelsen og avviklingen</article></article><article class="legalArticle" data-lovdata-URL="LTI/forskrift/2001-03-30-323/§9" data-name="§9" id="kapittel-1-paragraf-9"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Departementets kompetanse</span></h3><article class="legalP" id="kapittel-1-paragraf-9-ledd-1">Finansdepartementet kan fatte enkeltvedtak til utfylling og gjennomføring av denne forskriften.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-30-323/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskrift trer i kraft 31. mars 2001.</article></section></main></body></html>