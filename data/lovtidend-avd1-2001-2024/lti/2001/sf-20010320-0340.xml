<!DOCTYPE html><html lang="no"><head><title>Forskrift om endring i forskrift om konstruksjon, drift, utstyr og besiktelser for fiske- og fangstfartøy med lengde (L) på 24 meter og derover.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-20-340</dd><dt class="dokid">DokumentID</dt><dd class="dokid">LTI/forskrift/2001-03-20-340</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-13-660</li><li>forskrift/1991-10-15-712</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1903-06-09-7/§1</li><li>lov/1903-06-09-7/§35</li><li>lov/1903-06-09-7/§41</li><li>lov/1903-06-09-7/§41a</li><li>lov/1903-06-09-7/§42</li><li>lov/1903-06-09-7/§46</li><li>lov/1903-06-09-7/§47</li><li>lov/1903-06-09-7/§48</li><li>lov/1903-06-09-7/§50</li><li>lov/1903-06-09-7/§52</li><li>lov/1903-06-09-7/§54a</li><li>lov/1903-06-09-7/§56</li><li>lov/1903-06-09-7/§59</li><li>lov/1903-06-09-7/§106</li><li>forskrift/1963-04-05-9</li><li>forskrift/1978-12-01-1</li></ul></dd><dt class="dateOfPublication">Kunngjort</dt><dd class="dateOfPublication">2001-04-20</dd><dt class="lastupdated">Rettet</dt><dd class="lastupdated">2002-03-06 (§ 1-1)</dd><dt class="journalNumber">Journalnummer</dt><dd class="journalNumber">2001-0339</dd><dt class="titleShort">Korttittel</dt><dd class="titleShort">Endr. forskr. om fiskefartøy på 24 m og derover</dd><dt class="title">Tittel</dt><dd class="title">Forskrift om endring i forskrift om konstruksjon, drift, utstyr og besiktelser for fiske- og fangstfartøy med lengde (L) på 24 meter og derover.</dd><dt class="miscInformation">Annet om dokumentet</dt><dd class="miscInformation">Fastsatt av Sjøfartsdirektoratet 20. mars 2001 med hjemmel i lov av 9. juni 1903 nr. 7 om Statskontroll med Skibes Sjødygtighed m.v. § 1, § 35, § 41, § 41a, § 42, § 46, § 47, § 48, § 50, § 52, § 54a, § 56, § 59, § 106, jf. kgl.res. av 5. april 1963 nr. 9 og kgl.res. av 1. desember 1978 nr. 1, jf. EØS-avtalens vedlegg XIII nr. 147 (Rdir. 1997/70/EF), jf. vedlegg XIII nr. 180 (Kdir. 1999/19/EF), jf. vedlegg XXII punkt 1 (Rdir. 1989/686/EØF, jf. Rdir. 1993/103/EØF).</dd><dt class="refid">RefID</dt><dd class="refid">forskrift/2001-03-20-340</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konstruksjon, drift, utstyr og besiktelser for fiske- og fangstfartøy med lengde (L) på 24 meter og derover.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-20-340" id="dokument"><h1>Forskrift om endring i forskrift om konstruksjon, drift, utstyr og besiktelser for fiske- og fangstfartøy med lengde (L) på 24 meter og derover.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-20-340/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 13. juni 2000 nr. 660 om konstruksjon, drift, utstyr og besiktelser for fiske- og fangstfartøy med lengde (L) på 24 meter og derover gjøres følgende endringer:</article> <article class="defaultP" margin-top="true">Forskriftens tittel skal lyde:</article> <article class="defaultP" margin-top="true"><i>Forskrift om konstruksjon, utstyr, drift og besiktelser for fiske- og fangstfartøy med største lengde på 15 meter og derover</i></article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Denne forskrift gjelder for nye fiske- og fangstfartøy med største lengde på 15 meter og derover og for eksisterende fartøy med største lengde på 15 meter og derover der det fremgår av det enkelte kapittel.</article> <article class="defaultP" margin-top="true">§ 1-3 nytt tredje ledd skal lyde:</article><article class="legalP" id="kapittel-1-ledd-3">I enkelttilfeller kan Sjøfartsdirektoratet etter skriftlig søknad frita fartøy med lengde (L) under 24 meter fra kravene i denne forskrift når dette er sikkerhetsmessig forsvarlig.</article> <article class="defaultP" margin-top="true">§ 2-14 første ledd nytt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">For fartøy med lengde (L) under 24 meter skal arealet i m<sup>2</sup> minst være:</article><article class="legalP" id="kapittel-1-ledd-3-punkt-1-ledd-2">A = 0,02 x V</article><article class="legalP" id="kapittel-1-ledd-3-punkt-1-ledd-3">V = Volumet i m<sup>3</sup> av brønn som dannes av skansekledning.</article></article></li></ul></article> <article class="defaultP" margin-top="true">§ 2-15 nytt tredje ledd skal lyde:</article><article class="legalP" id="kapittel-1-ledd-4">Fartøy med lengde (L) under 24 meter skal minst ha følgende ankerutrustning:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Total ankervekt: 0,1 x L<sub>OA</sub> <sup>2,43</sup> [kg], hvor L<sub>OA</sub> er største lengde.<sup class="footnotereference" data-footnotereferencevalue="3" data-unique-footnote-counter="1">3</sup></article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Det er valgfritt om ett eller to ankre benyttes. Dersom to ankre benyttes skal det ene ankeret ha følgende minimumsvekt: 5 x (L<sub>OA</sub> -15)<sup>1,4</sup> + 50 [kg].</article></article></li><li data-li-identifier="3." data-name="3."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Kjettingen skal ha følgende lengde: L<sub>min</sub> = 5 x L<sub>OA</sub> /3 + 55 [m]. Wire kan erstatte kjetting forutsatt at det arrangeres 12,5 meter kjettingforløper, wirelengden økes med 50 prosent i forhold til kravet for kjetting og at bruddstyrken for wire er minst den samme som for kjetting.</article></article></li><li data-li-identifier="4." data-name="4."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">Kjettingen skal minst være av kvalitet NVK1 i henhold til DNVs stålskipsregler. Dimensjonen skal ikke være mindre enn angitt i tabellen under. <table><tbody><tr><td data-text-align="left" data-vertical-align="top">L<sub>OA</sub></td><td data-text-align="left" data-vertical-align="top">&lt; 18</td><td data-text-align="left" data-vertical-align="top">22</td><td data-text-align="left" data-vertical-align="top">25</td><td data-text-align="left" data-vertical-align="top">[m]</td></tr><tr><td data-text-align="left" data-vertical-align="top">Diameter</td><td data-text-align="left" data-vertical-align="top">12,5</td><td data-text-align="left" data-vertical-align="top">14</td><td data-text-align="left" data-vertical-align="top">16</td><td data-text-align="left" data-vertical-align="top">[mm]</td></tr></tbody></table></article></article></li></ul></article><footer class="footnotes"><article class="footnote" data-name="3" data-unique-footnote-counter="1"><span class="footnoteLabel">3</span> Se definisjonen i § 1-2 nr. 42.</article></footer> <article class="defaultP" margin-top="true">§ 3-2 første ledd nytt nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">For fartøy med lengde (L) under 24 meter, skal i tillegg den rettende arm (GZ) for krengevinkler mellom 40 og 65 grader ikke noe sted være mindre enn 100 millimeter, og positiv opp til 80 grader, når det ses bort fra fylling gjennom luker, dører, lenseventiler e.l. som må stå åpne under drift, men som raskt kan lukkes værtett.</article></article></li></ul></article> <article class="defaultP" margin-top="true">§ 3-12 nytt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">43 x L<sub>OA</sub> + 310 for fartøy med lengde (L) under 24 meter.</article></article></li></ul></article> <article class="defaultP" margin-top="true">§ 4-1 skal lyde:</article><article class="legalP" id="kapittel-1-ledd-5">Med mindre annet er bestemt, skal dette kapittel gjelde for nye fiskefartøy med største lengde på 15 meter og derover.</article> <article class="defaultP" margin-top="true">Nye § 5-45 – § 5-59 skal lyde:</article> <article class="defaultP" margin-top="true"><strong>§ 5-45.</strong> <i>Konstruksjonsmessig brannsikring</i></article><article class="numberedLegalP" data-numerator="1" id="kapittel-1-nummer-1">1. I tilfeller hvor ståldekk eller stålskott i oppholdsrom danner topp eller side i en brennoljetank, skal disse isoleres med et ikke brennbart materiale av minst 40 millimeter tykkelse. I oppholdsrom må det ikke anbringes mannhull eller andre åpninger for brennoljetanker.</article><article class="numberedLegalP" data-numerator="2" id="kapittel-1-nummer-2">2. Utvendige skott eller skipssider som avgrenser oppholdsrom, skal være isolert med minst 50 mm isoleringsmateriale av godkjent type. Skott mellom oppholdsrom og maskinrom eller lasterom, skal i stålskip være av stål. I skip bygget av andre materialer enn stål, skal nevnte skott minst tilfredsstille brannklasse B-15.</article><article class="numberedLegalP" data-numerator="3" id="kapittel-1-nummer-3">3. Hvor det finnes dør mellom oppholdsrom og maskinrom, skal denne være en selvlukkende gasstett ståldør. Det skal ikke være direkte adkomst mellom kontrollstasjon og maskinrom av kategori A.</article><article class="numberedLegalP" data-numerator="4" id="kapittel-1-nummer-4">4. Skott rundt arbeidsrom som grenser mot oppholdsrom skal minst være av brannklasse B-15.</article><article class="numberedLegalP" data-numerator="5" id="kapittel-1-nummer-5">5. Overflater av skott og kledning under dekk skal i korridorer og trappeoppganger ha lav flammespredning og begrenset røykutvikling.</article> <article class="defaultP" margin-top="true"><strong>§ 5-46.</strong> <i>Ventilasjonssystemer</i><sup class="footnotereference" data-footnotereferencevalue="1" data-unique-footnote-counter="2">1</sup></article><article class="numberedLegalP" data-numerator="1" id="kapittel-1-nummer-6">1. Ventilasjonsåpninger i og under dører i skott som grenser mot en korridor kan tillates, dog skal slike åpninger ikke være tillatt i eller under dører til trappeinnhengning. Nevnte åpninger må bare anbringes i en dørs nederste halvdel og samlet areal av åpningen må ikke overstige 0,05 kvadratmeter. Eventuelle åpninger skal forsynes med rister av ikke brennbart materiale.</article><article class="numberedLegalP" data-numerator="2" id="kapittel-1-nummer-7">2. Ventilasjonskanaler til maskinrom av kategori A eller bysse skal normalt ikke føres gjennom oppholdsrom, arbeidsrom eller kontrollstasjon. Sjøfartsdirektoratet kan likevel i spesielle tilfelle akseptere nevnte arrangement når ventilasjonskanalene er av stål eller likeverdig materiale, og slik installert at inndelingenes brannsikkerhet opprettholdes.</article><article class="numberedLegalP" data-numerator="3" id="kapittel-1-nummer-8">3. Ventilasjonskanaler til oppholdsrom, arbeidsrom eller kontrollstasjon skal normalt ikke føres gjennom maskinrom av kategori A eller bysse. Sjøfartsdirektoratet kan likevel i spesielle tilfelle akseptere nevnte arrangement når ventilasjonskanalene er av stål eller likeverdig materiale, og slik installert at inndelingenes brannsikkerhet opprettholdes.</article><article class="numberedLegalP" data-numerator="4" id="kapittel-1-nummer-9">4. Ventilasjonssystemer for maskinrom skal være uavhengig av andre ventilasjonssystemer. Alle dører, ventilatorer, mellomrom mellom røykrør og skorstein samt andre åpninger til maskinrom skal kunne lukkes fra utsiden.</article><article class="numberedLegalP" data-numerator="5" id="kapittel-1-nummer-10">5. Ventilasjonsvifter for maskinrom og oppholdsrom skal kunne stanses fra utsiden av de rom som viftene ventilerer. Hovedinntak- og utløp fra ventilasjonssystemer skal kunne lukkes fra et sikkert sted.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Se § 11-5.</article></footer> <article class="defaultP" margin-top="true"><strong>§ 5-47.</strong> <i>Varmeanlegg</i></article><article class="legalP" id="kapittel-1-ledd-6">Bestemmelsen i § 5-10 gjelder tilsvarende.</article> <article class="defaultP" margin-top="true"><strong>§ 5-48.</strong> <i>Overflatematerialer, rørledninger mv.</i></article><article class="numberedLegalP" data-numerator="1" id="kapittel-1-nummer-11">1. Alle ubeskyttede overflater av glassfiberarmert plastkonstruksjon i oppholdsrom, arbeidsrom, kontrollstasjon, maskinrom av kategori A og andre maskinrom med tilsvarende brannrisiko skal ha et avsluttende lag av godkjent polyester med brannhemmende egenskaper, og skal påføres en godkjent brannhemmende maling eller være beskyttet av ikke-brennbare materialer. Slike overflater skal testes i henhold til kravene som nærmere angitt i vedlegg 4.</article><article class="numberedLegalP" data-numerator="2" id="kapittel-1-nummer-12">2. Maling, lakk og andre materialer som benyttes på ubeskyttede innvendige overflater skal ikke utvikle store mengder røyk eller giftige gasser. Det skal godtgjøres overfor Sjøfartsdirektoratet at de ikke utgjør en urimelig stor brannfare. Det skal utføres tester i henhold til kravene som nærmere angitt i vedlegg 4.</article><article class="numberedLegalP" data-numerator="3" id="kapittel-1-nummer-13">3. Underlag for dekksbelegg i oppholds- og arbeidsrom samt kontrollstasjon skal være av godkjent materiale.</article><article class="numberedLegalP" data-numerator="4" id="kapittel-1-nummer-14">4. Sjøvannsledninger, lenseledninger, rør som fører olje, og andre rørledninger nødvendige for skipets sikkerhet skal være av ubrennbart materiale. Korte fleksible rørforbindelser kan godtas på sjøvannsledninger når disse forbindelser er av et materiale som ikke lett gjøres ubrukbart av varme, for eksempel slanger av varmebestandig gummi med stålinnlegg. Fleksible rørforbindelser kan tillates for rør som fører olje, men forbindelsenes lengde skal strengt tilpasses nødvendig behov for å ta opp vibrasjoner. Forbindelsene skal være oljebestandige, armerte og av materiale som ikke lett gjøres ubrukbart av varme. Materialer som lett gjøres ubrukbare av varme tillates ikke benyttet til spygatt, sanitære avløp eller andre avløp nær vannlinjen, hvor svikt i materialet i tilfelle brann kan forårsake innstrømning av vann.</article><article class="numberedLegalP" data-numerator="5" id="kapittel-1-nummer-15">5. Alle avfallsbeholdere, bortsett fra dem som benyttes i forbindelse med behandling av fisk, skal være utført av ikke-brennbart materiale uten åpninger i side eller bunn.</article><article class="numberedLegalP" data-numerator="6" id="kapittel-1-nummer-16">6. Alle brennoljepumper skal kunne stanses fra et sted utenfor det rom hvor pumpene er anbrakt.</article><article class="numberedLegalP" data-numerator="7" id="kapittel-1-nummer-17">7. Brennoljeledninger fra lagrings-, bunnfellings- eller dagtanker som er plassert over dobbeltbunn skal være forsynt med en ventil anbrakt på tanken. Ventilen skal kunne stenges fra utsiden av det rom hvor tankene er anbrakt. Hvor dyptanker grenser til aksel- eller rørtunnel, skal ventil anbringes på tankene. Dessuten skal rørledningen utenfor tunnelen forsynes med en ekstra ventil.</article> <article class="defaultP" margin-top="true"><strong>§ 5-49.</strong> <i>Lagring av gassflasker og farlige stoffer</i></article><article class="legalP" id="kapittel-1-ledd-7">Bestemmelsen i § 5-12 gjelder tilsvarende.</article> <article class="defaultP" margin-top="true"><strong>§ 5-50.</strong> <i>Nødutganger</i><sup class="footnotereference" data-footnotereferencevalue="1" data-unique-footnote-counter="2">1</sup></article><article class="numberedLegalP" data-numerator="1" id="kapittel-1-nummer-18">1. Trapper og leidere til og fra oppholdsrom samt i rom der besetningen vanligvis arbeider, unntatt maskinrom, skal være slik arrangert at de kan tjene som raske nødutganger til åpent dekk og derfra til redningsfarkostene.</article><article class="numberedLegalP" data-numerator="2" id="kapittel-1-nummer-19">2. På alle dekk i innredningen skal det være minst to atskilte nødutganger, hvorav den ene kan være den normale utgangen fra hvert begrenset rom eller gruppe av rom.</article><article class="numberedLegalP" data-numerator="3" id="kapittel-1-nummer-20">3. Under værdekket skal hovedutgangen være en trapp, og den andre utgangen kan være en sjakt eller trapp. Over værdekk skal utgangene være trapper eller dører til åpent dekk eller en kombinasjon av disse.</article><article class="numberedLegalP" data-numerator="4" id="kapittel-1-nummer-21">4. Én nødutgang kan tillates, idet det tas rimelig hensyn til rommenes beskaffenhet og plassering og til antall personer som normalt er innkvartert eller arbeider der.</article><article class="numberedLegalP" data-numerator="5" id="kapittel-1-nummer-22">5. Korridor eller del av korridor med bare én fluktvei skal fortrinnsvis ikke være over 2,5 meter og ikke i noe tilfelle over fem meter lang.</article><article class="numberedLegalP" data-numerator="6" id="kapittel-1-nummer-23">6. Nødutgangenes bredde skal være minst 700 mm.</article><article class="numberedLegalP" data-numerator="7" id="kapittel-1-nummer-24">7. Heiser skal ikke anses som en av de påbudte nødutganger.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Se § 11-3 annet ledd.</article></footer> <article class="defaultP" margin-top="true"><strong>§ 5-51.</strong> <i>Automatisk brannoppdagelses- og brannalarmanlegg</i></article><article class="numberedLegalP" data-numerator="1" id="kapittel-1-nummer-25">1. Uavhengig av om maskinrommet er bemannet eller periodevis ubemannet skal det i maskinrom av kategori A installeres et automatisk brannoppdagelses- og brannalarmanlegg. Det skal installeres et tilstrekkelig antall branndetektorer i forhold til rommets størrelse, dog minst én røykdetektor og én varmedetektor.<sup class="footnotereference" data-footnotereferencevalue="1" data-unique-footnote-counter="2">1</sup></article><article class="numberedLegalP" data-numerator="2" id="kapittel-1-nummer-26">2. Fartøy som utføres i en brennbar konstruksjon eller hvor det benyttes store mengder brennbart materiale til innredning av oppholds-, arbeids- og kontrollrom, skal ha installert et automatisk branndeteksjonsanlegg i slike rom. Ved installasjonen skal det tas hensyn til rommenes størrelse, utforming og beliggenhet i forhold til kontrollrom, samt hvor det er relevant, møblenes flammespredende egenskaper.</article><article class="numberedLegalP" data-numerator="3" id="kapittel-1-nummer-27">3. Dersom det i maskinrom installeres fem eller flere detektorer eller det i innredning installeres flere enn ti detektorer, forutsettes detektorene å bli fordelt med én sløyfe for maskinrom og én sløyfe for innredning.</article><article class="numberedLegalP" data-numerator="4" id="kapittel-1-nummer-28">4. Det skal installeres akustiske alarmorgan i nødvendig antall og minst ett for hvert dekk slik at alarm kan høres over hele fartøyet.</article><article class="numberedLegalP" data-numerator="5" id="kapittel-1-nummer-29">5. I tilfeller hvor høyt støynivå om bord tilsier at bruk av hørselsvern vanskeliggjør oppfattelse av akustisk brannalarm, skal det installeres visuell brannalarm.</article><footer class="footnotes"><article class="footnote" data-name="1" data-unique-footnote-counter="4"><span class="footnoteLabel">1</span> Se § 4-19.</article></footer> <article class="defaultP" margin-top="true"><strong>§ 5-52.</strong> <i>Brannpumper</i></article><article class="numberedLegalP" data-numerator="1" id="kapittel-1-nummer-30">1. Fartøy skal være forsynt med minst én maskindreven brannpumpe.</article><article class="numberedLegalP" data-numerator="2" id="kapittel-1-nummer-31">2. Sanitær-, ballast-, lense- og alminnelige servicepumper kan benyttes som brannpumpe dersom de oppfyller kravene i dette kapittel, forutsatt at muligheten for lensing opprettholdes. Brannpumper skal være slik koplet at de ikke kan brukes til å pumpe olje eller andre brennbare væsker.</article><article class="numberedLegalP" data-numerator="3" id="kapittel-1-nummer-32">3. Sentrifugalpumper eller andre pumper tilkoplet brannledningen hvor tilbakestrømning kan forekomme, skal være utstyrt med tilbakeslagsventil.</article><article class="numberedLegalP" data-numerator="4" id="kapittel-1-nummer-33">4. Maskindrevne brannpumper skal ha en totalkapasitet (Q) på minst:</article><article class="centeredP" data-text-align="center"><img height="38" src="static/LTI/nh-20010320-0340-01.gif" width="241" /></article><article class="legalP" id="kapittel-1-ledd-8">kubikkmeter per time, hvor L, B og D er angitt i meter.</article><article class="numberedLegalP" data-numerator="5" id="kapittel-1-nummer-34">5. Når brannpumpen leverer den vannmengde som er påbudt i henhold til fjerde ledd, gjennom brannledninger, brannslanger og strålerør, skal trykket ved enhver hydrant kunne holdes på minst 0,25 N/mm<sup>2</sup> . Ingen brannpumpe skal ha mindre kapasitet enn 16 m<sup>3</sup> /time.</article> <article class="defaultP" margin-top="true"><strong>§ 5-53.</strong> <i>Brannledninger</i></article><article class="numberedLegalP" data-numerator="1" id="kapittel-1-nummer-35">1. Fartøyet skal være forsynt med brannledninger slik at det kan sikres en effektiv fordeling av den foreskrevne vannmengde.</article><article class="numberedLegalP" data-numerator="2" id="kapittel-1-nummer-36">2. Materialer som anvendes til brannledninger skal være ubrennbare og motstandsdyktige mot varme.</article><article class="numberedLegalP" data-numerator="3" id="kapittel-1-nummer-37">3. Når en brannpumpes leveringstrykk kan overstige brannledningens tiltenkte arbeidstrykk, skal sikkerhetsventiler være montert. Når brannledninger ikke er selvdrenerende, skal de være utstyrt med egnede dreneringskraner der frostskader kan forventes å oppstå.</article> <article class="defaultP" margin-top="true"><strong>§ 5-54.</strong> <i>Brannhydranter, brannslanger og strålerør</i></article><article class="legalP" id="kapittel-1-ledd-9">Bestemmelsen i § 5-37 gjelder tilsvarende.</article> <article class="defaultP" margin-top="true"><strong>§ 5-55.</strong> <i>Brannslokningsapparater</i></article><article class="legalP" id="kapittel-1-ledd-10">Bestemmelsen i § 5-38 gjelder tilsvarende.</article> <article class="defaultP" margin-top="true"><strong>§ 5-56.</strong> <i>Bærbare brannslokningsapparater i kontrollstasjoner, oppholdsrom og arbeidsrom</i></article><article class="numberedLegalP" data-numerator="1" id="kapittel-1-nummer-38">1. Minst tre godkjente, bærbare brannslokningsapparater skal være anbrakt i kontrollstasjoner, oppholdsrom og arbeidsrom.</article><article class="numberedLegalP" data-numerator="2" id="kapittel-1-nummer-39">2. Det skal være en reserveladning for hvert brannslokningsapparat om bord. Dersom apparatene er av en type som ikke kan lades opp om bord, skal antallet økes med 50 prosent.</article> <article class="defaultP" margin-top="true"><strong>§ 5-57.</strong> <i>Brannslokningsutstyr i maskinrom</i></article><article class="numberedLegalP" data-numerator="1" id="kapittel-1-nummer-40">1. Maskinrom av kategori A skal være utstyrt med én av følgende typer godkjente faste brannslokningsanlegg:<ul class="defaultList"><li data-li-identifier="1." data-name="1."><article class="listArticle" id="kapittel-1-nummer-40-punkt-1"><article class="legalP" id="kapittel-1-nummer-40-punkt-1-ledd-1">Et vannforstøvningsanlegg i henhold til kravene som nærmere angitt i vedlegg 4.</article></article></li><li data-li-identifier="2." data-name="2."><article class="listArticle" id="kapittel-1-nummer-40-punkt-2"><article class="legalP" id="kapittel-1-nummer-40-punkt-2-ledd-1">Et brannslokkende gassanlegg i henhold til kravene som nærmere angitt i vedlegg 4.</article></article></li><li data-li-identifier="3." data-name="3."><article class="listArticle" id="kapittel-1-nummer-40-punkt-3"><article class="legalP" id="kapittel-1-nummer-40-punkt-3-ledd-1">Et anlegg med høyekspanderende skum i henhold til kravene som nærmere angitt i vedlegg 4.</article></article></li></ul></article><article class="numberedLegalP" data-numerator="2" id="kapittel-1-nummer-41">2. Installasjoner som nevnt i første ledd skal kunne betjenes fra et lett tilgjengelig sted utenfor maskinrom som sannsynligvis ikke blir avskåret ved brann i det beskyttede rom. Det skal treffes tiltak for å sikre tilstrekkelig energi og vann til drift av slokningsanlegget i tilfelle av brann i det beskyttede rom.</article><article class="numberedLegalP" data-numerator="3" id="kapittel-1-nummer-42">3. I tillegg til fast installert brannslokningsanlegg i henhold til første ledd skal det i maskinrom av kategori A finnes minst to bærbare brannslokningsapparater som særlig egner seg til slokning av oljebranner. Ett av apparatene skal anbringes nær inngangen til maskinrommet.</article> <article class="defaultP" margin-top="true"><strong>§ 5-58.</strong> <i>Brannslokningsutstyrets tilgjengelighet</i></article><article class="legalP" id="kapittel-1-ledd-11">Brannslokningsutstyr skal til enhver tid holdes i god stand og være klart til øyeblikkelig bruk.</article> <article class="defaultP" margin-top="true"><strong>§ 5-59.</strong> <i>Godtakelse av erstatningsutstyr</i></article><article class="legalP" id="kapittel-1-ledd-12">Bestemmelsen i § 5-27 gjelder tilsvarende.</article> <article class="defaultP" margin-top="true">§ 6-1 første punktum skal lyde:</article><article class="legalP" id="kapittel-1-ledd-13">Dette kapittel gjelder for nye og eksisterende fartøy med største lengde på 15 meter og derover.</article> <article class="defaultP" margin-top="true">§ 7-1 første ledd skal lyde:</article><article class="legalP" id="kapittel-1-ledd-14">Med mindre annet er bestemt, skal dette kapittel gjelde for nye fartøyer med største lengde på 15 meter og derover.</article> <article class="defaultP" margin-top="true">§ 7-5 nytt fjerde ledd skal lyde:</article><article class="legalP" id="kapittel-1-ledd-15">Fartøy med lengde (L) under 24 meter skal være utstyrt med redningsfarkoster med samlet kapasitet til å gi plass til 200 prosent av det totale antallet personer om bord og skal kunne utsettes som beskrevet i tredje ledd nr. 1.</article> <article class="defaultP" margin-top="true">§ 7-10 første ledd nytt nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-15-punkt-1"><article class="legalP" id="kapittel-1-ledd-15-punkt-1-ledd-1">Tre livbøyer på fartøy med lengde (L) under 24 meter.</article></article></li></ul></article> <article class="defaultP" margin-top="true">§ 7-12 første ledd første punktum skal lyde:</article><article class="legalP" id="kapittel-1-ledd-16">Ethvert fartøy skal være utstyrt med midler til å sende ut tydelige nødsignaler om dagen og om natten, herunder minst tolv fallskjermlys på fartøy med lengde (L) på 24 meter og derover og fire fallskjermlys på fartøy med lengde (L) under 24 meter.</article> <article class="defaultP" margin-top="true">§ 7-12 annet ledd nytt nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">Fire røde håndbluss på fartøy med lengde (L) under 24 meter.</article></article></li></ul></article> <article class="defaultP" margin-top="true">§ 7-13 nytt tredje ledd skal lyde:</article><article class="legalP" id="kapittel-1-ledd-17">For nye fartøy med lengde (L) under 24 meter kreves kun to slike apparater.</article> <article class="defaultP" margin-top="true">§ 7-14 nytt tredje ledd skal lyde:</article><article class="legalP" id="kapittel-1-ledd-18">Særskilte krav for fartøy med lengde (L) under 24 meter<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">Nye fartøy med lengde (L) under 24 meter som opererer i fartsområde Kystfiske eller Bankfiske I, skal være utstyrt med én radartransponder, anbrakt slik at den raskt kan plasseres i en redningsfarkost.</article></article></li><li data-li-identifier="2." data-name="2."><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">Nye fartøy med lengde (L) under 24 meter som opererer i fartsområde Bankfiske II eller større, skal være utstyrt med én radartransponder på hver side av fartøyet, anbrakt slik at de raskt kan plasseres i en redningsfarkost. En av disse radartransponderne kan erstattes med en manuell nødpeilesender som kan operere på 406/121 MHz<sup class="footnotereference" data-footnotereferencevalue="3" data-unique-footnote-counter="1">3</sup> . Alternativt kan det være anordnet én radartransponder i hver redningsfarkost.</article></article></li></ul></article><footer class="footnotes"><article class="footnote" data-name="3" data-unique-footnote-counter="5"><span class="footnoteLabel">3</span> Se § 9-6 annet ledd.</article></footer> <article class="defaultP" margin-top="true">§ 8-1 skal lyde:</article><article class="legalP" id="kapittel-1-ledd-19">Reglene i dette kapittelet skal gjelde for nye og eksisterende fartøy med største lengde på 15 meter og derover.</article> <article class="defaultP" margin-top="true">§ 8-2 nytt sjette ledd skal lyde:</article><article class="legalP" id="kapittel-1-ledd-20">Fartøy med lengde (L) under 24 meter kan alternativt ha en forenklet alarminstruks som omfatter plasseringen av redningsutstyr, redningsmidler, brannslokningsutstyr, pyroteknisk utstyr, lukking av dører, ventiler, luker mv., alarmsignalenes betydning, samt hvilke forholdsregler som skal tas.</article> <article class="defaultP" margin-top="true">§ 8-3 første ledd nr. 1 nytt annet punktum skal lyde:</article><article class="legalP" id="kapittel-1-ledd-21">Fartøy med lengde (L) under 24 meter skal foreta minst én båtøvelse og én brannøvelse hver tredje måned.</article> <article class="defaultP" margin-top="true">§ 8-3 nåværende annet og tredje punktum blir nytt tredje og fjerde punktum.</article> <article class="defaultP" margin-top="true">§ 9-1 første ledd skal lyde:</article><article class="legalP" id="kapittel-1-ledd-22">Med mindre annet er uttrykkelig bestemt, skal dette kapittel gjelde for nye fartøy med største lengde på 15 meter og derover og for eksisterende fartøy med lengde (L) på 45 meter og derover.</article> <article class="defaultP" margin-top="true">§ 9-7 fjerde ledd første punktum skal lyde:</article><article class="legalP" id="kapittel-1-ledd-23">Uavhengig av kravene i § 9-4 nr. 1, kan Sjøfartsdirektoratet frita nye fartøy med største lengde på 15 meter og derover, men med lengde (L) under 45 meter, som kun opererer innenfor radiodekningsområde A1, fra kravet om satellitt-nødradiopeilesender i § 9-6 første ledd nr. 6 og nødradiopeilesender i tredje ledd ovenfor.</article> <article class="defaultP" margin-top="true">§ 10-1 skal lyde:</article><article class="legalP" id="kapittel-1-ledd-24">Med mindre annet er uttrykkelig bestemt, skal reglene i dette kapittelet gjelde for nye og eksisterende fartøy med største lengde på 15 meter og derover.</article> <article class="defaultP" margin-top="true">§ 10-3 første ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-24-punkt-1"><article class="legalP" id="kapittel-1-ledd-24-punkt-1-ledd-1">Fartøy med lengde (L) under 24 meter skal være utstyrt med et magnetkompass.</article></article></li></ul></article> <article class="defaultP" margin-top="true">§ 10-3 tredje ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-24-punkt-2"><article class="legalP" id="kapittel-1-ledd-24-punkt-2-ledd-1">Ethvert fartøy med lengde (L) på 24 meter og derover skal være utstyrt med radarinstallasjon som kan operere på 9 GHz-båndet. Fartøy med lengde (L) under 24 meter som har fartssertifikat for Bankfiske 1 eller større, skal også være utstyrt med radarinstallasjon som kan operere på 9 GHz-båndet. Utstyret skal tilfredsstille kravene som nærmere angitt i vedlegg 4. På fartøy med lengde (L) under 24 meter skal radaranlegget ha en indikatorskjerm med effektiv diameter på minst 180 mm. På fartøy med lengde (L) på 24 meter og derover skal effektiv diameter minst være 250 millimeter.</article></article></li></ul></article> <article class="defaultP" margin-top="true">§ 10-6 første ledd første punktum skal lyde:</article><article class="legalP" id="kapittel-1-ledd-25">For nye fartøy med største lengde på 15 meter og derover skal sikten fra styrehus og bro tilfredsstille kravene nedenfor og kravene som er nærmere angitt i vedlegg 4.</article> <article class="defaultP" margin-top="true">§ 11-3 annet ledd nr. 1 nytt tredje punktum skal lyde:</article><article class="legalP" id="kapittel-1-ledd-26">På fartøy med lengde (L) under 24 meter skal fri bredde av korridoren være minst 700 mm.</article> <article class="defaultP" margin-top="true">§ 11-3 nåværende tredje og fjerde punktum blir nytt fjerde og femte punktum.</article> <article class="defaultP" margin-top="true">§ 11-9 første ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-26-punkt-1"><article class="legalP" id="kapittel-1-ledd-26-punkt-1-ledd-1">3,50 m<sup>2</sup> på fartøy med lengde (L) under 24 meter.</article></article></li></ul></article> <article class="defaultP" margin-top="true">§ 11-9 annet ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-26-punkt-2"><article class="legalP" id="kapittel-1-ledd-26-punkt-2-ledd-1">5,00 m<sup>2</sup> på fartøy med lengde (L) under 24 meter.</article></article></li></ul></article> <article class="defaultP" margin-top="true">§ 11-9 tredje ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-26-punkt-3"><article class="legalP" id="kapittel-1-ledd-26-punkt-3-ledd-1">4,50 m<sup>2</sup> på fartøy med lengde (L) under 24 meter.</article></article></li></ul></article> <article class="defaultP" margin-top="true">§ 11-9 femte ledd nr. 5 ny bokstav a skal lyde:<ul class="defaultList"><li class="consolidationElement"><article class="listArticle" id="kapittel-1-ledd-26-punkt-4"><ul class="defaultList"><li data-li-identifier="a." data-name="a."><article class="listArticle" id="kapittel-1-ledd-26-punkt-4-punkt-1"><article class="legalP" id="kapittel-1-ledd-26-punkt-4-punkt-1-ledd-1">På fartøy med lengde (L) under 24 meter kan bredden på køyen i den ene enden reduseres til 600 mm.</article></article></li></ul></article></li></ul></article> <article class="defaultP" margin-top="true">§ 11-10 første ledd nr. 1 nytt tredje punktum skal lyde:</article><article class="legalP" id="kapittel-1-ledd-27">Spiserom skal normalt være innrettet slik at alle personer rommet er bestemt for, kan innta sine måltider samtidig.</article> <article class="defaultP" margin-top="true">§ 11-11 første ledd nytt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-27-punkt-1"><article class="legalP" id="kapittel-1-ledd-27-punkt-1-ledd-1">På fartøy med lengde (L) under 24 meter kan det benyttes kombinert spiserom og bysse, avdelt i to avdelinger. Hele rommet skal med hensyn til brannsikring anses som bysse.</article></article></li></ul></article> <article class="defaultP" margin-top="true">§ 11-11 tredje ledd nytt nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-27-punkt-2"><article class="legalP" id="kapittel-1-ledd-27-punkt-2-ledd-1">På fartøy med lengde (L) under 24 meter skal det i byssa eller oppvaskavdelingen være minst én oppvaskkum med varmt og kaldt vann.</article></article></li></ul></article> <article class="defaultP" margin-top="true">§ 11-14 første ledd nytt første punktum skal lyde:</article><article class="legalP" id="kapittel-1-ledd-28">På fartøy med lengde (L) under 24 meter skal det være minst et vaske- eller baderom plassert nært soverommene.</article> <article class="defaultP" margin-top="true">Nåværende første punktum blir nytt annet punktum.</article> <article class="defaultP" margin-top="true">§ 11-16 første ledd nytt nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-28-punkt-1"><article class="legalP" id="kapittel-1-ledd-28-punkt-1-ledd-1">Ett klosett på fartøy mindre enn lengde (L) på 24 meter.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-20-340/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2001 for nye og eksisterende fartøy med største lengde på 15 meter og derover, men med lengde (L) under 24 meter. Fra samme dato oppheves forskrift av 15. oktober 1991 nr. 712 om bygging av fiske- og fangstfartøy med lengde på 15 m L<sub>OA</sub> og derover, for så vidt gjelder nye fartøy med største lengde på 15 meter og derover.</article></section></main></body></html>