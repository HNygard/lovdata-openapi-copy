<!DOCTYPE html><html lang="no"><head><title>Forskrift om gebyr for offentlig fastsettelse av barnebidrag.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-04-1250</dd><dt class="dokid">DokumentID</dt><dd class="dokid">LTI/forskrift/2001-11-04-1250</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-06-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-04-08-7/§54</li></ul></dd><dt class="dateOfPublication">Kunngjort</dt><dd class="dateOfPublication">2001-11-13</dd><dt class="journalNumber">Journalnummer</dt><dd class="journalNumber">2001-1226</dd><dt class="titleShort">Korttittel</dt><dd class="titleShort">Forskrift om gebyr for bidragsfastsettelse</dd><dt class="title">Tittel</dt><dd class="title">Forskrift om gebyr for offentlig fastsettelse av barnebidrag.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 4. november 2001 med hjemmel i lov av 8. april 1981 nr. 7 om barn og foreldre (barnelova) § 54.</dd><dt class="refid">RefID</dt><dd class="refid">forskrift/2001-11-04-1250</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for offentlig fastsettelse av barnebidrag.<ul class="tocSubUl"><li>§ 1. Når det skal fastsettes gebyr</li><li>§ 2. Gebyrets størrelse</li><li>§ 3. Unntak</li><li>§ 4. Innkreving</li><li>§ 5. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-04-1250" id="dokument"><h1>Forskrift om gebyr for offentlig fastsettelse av barnebidrag.</h1><article class="legalArticle" data-lovdata-URL="LTI/forskrift/2001-11-04-1250/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Når det skal fastsettes gebyr</span></h2><article class="legalP" id="paragraf-1-ledd-1">I saker der bidragsfogden fatter vedtak om fastsettelse eller endring av barnebidrag etter barneloven § 53, § 54 eller § 57, skal hver av partene betale et gebyr til staten.</article><article class="legalP" id="paragraf-1-ledd-2">Bidragsfogdens vedtak kan påklages til fylkestrygdekontoret.</article></article><article class="legalArticle" data-lovdata-URL="LTI/forskrift/2001-11-04-1250/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Gebyrets størrelse</span></h2><article class="legalP" id="paragraf-2-ledd-1">Gebyret settes tilsvarende ett rettsgebyr etter lov om rettsgebyr av 17. desember 1982 nr. 86.</article><article class="legalP" id="paragraf-2-ledd-2">Hver av partene skal betale ett gebyr for hvert vedtak som fattes mellom samme parter.</article><article class="legalP" id="paragraf-2-ledd-3">Der et krav om fastsettelse eller endring av barnebidrag medfører flere vedtak, skal partene likevel bare betale ett gebyr hver når vedtakene gjelder partenes felles barn.</article></article><article class="legalArticle" data-lovdata-URL="LTI/forskrift/2001-11-04-1250/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Parter som har en personinntekt under 110 ganger fullt bidragsforskott etter lov av 17. februar 1989 nr. 2 om bidragsforskott (forskotteringsloven), fritas for gebyr. Den som krever fritak for gebyr må selv dokumentere sine inntektsforhold overfor bidragsfogden på den måte som bidragsfogden bestemmer. Blir slik dokumentasjon ikke fremlagt innen 14 dager etter at det er fattet vedtak om fastsettelse eller endring av bidrag, faller retten til fritak for gebyr bort.</article><article class="legalP" id="paragraf-3-ledd-2">Fastsetter eller endrer bidragsfogden barnebidraget etter eget tiltak etter barneloven § 54 sjette ledd eller § 57 femte ledd, skal det ikke betales gebyr. Det samme gjelder der bidragsfogden endrer bidraget etter eget tiltak etter forskotteringsloven § 3, eller etter lov av 28. februar 1997 nr. 19 om folketrygd (folketrygdloven) § 15-10.</article><article class="legalP" id="paragraf-3-ledd-3">Det skal ikke ilegges gebyr der en av partene bor i utlandet.</article><article class="legalP" id="paragraf-3-ledd-4">I tilfeller der det åpenbart ville være urimelig, kan bidragsfogden unnlate å ilegge gebyr.</article></article><article class="legalArticle" data-lovdata-URL="LTI/forskrift/2001-11-04-1250/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innkreving</span></h2><article class="legalP" id="paragraf-4-ledd-1">Gebyret innkreves av trygdeetatens innkrevingssentral etter reglene i lov av 9. desember 1955 nr. 5 om innkreving av underholdsbidrag m.v. (bidragsinnkrevingsloven). Innkreves bidraget gjennom trygdeetatens innkrevingssentral, kan det tas dekning for gebyret i overføringen mellom partene.</article><article class="legalP" id="paragraf-4-ledd-2">Ved delinnbetalinger fra bidragspliktige dekkes løpende bidrag og bidragsgjeld før ilagt gebyr.</article><article class="legalP" id="paragraf-4-ledd-3">Mottar en eller flere parter bidragsforskott, kan det tas dekning for gebyret i bidragsforskottet.</article></article><article class="legalArticle" data-lovdata-URL="LTI/forskrift/2001-11-04-1250/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttreden</span></h2><article class="legalP" id="paragraf-5-ledd-1">Forskriften trer i kraft fra 1. juni 2002.</article></article></main></body></html>