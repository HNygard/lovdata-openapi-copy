<!DOCTYPE html><html lang="no"><head><title>Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-23-881</dd><dt class="dokid">DokumentID</dt><dd class="dokid">LTI/forskrift/2001-07-23-881</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-23</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-06-23-56/§2-2</li><li>lov/2000-06-23-56/§4-2</li><li>lov/2000-06-23-56/§6-2</li></ul></dd><dt class="dateOfPublication">Kunngjort</dt><dd class="dateOfPublication">2001-08-10</dd><dt class="journalNumber">Journalnummer</dt><dd class="journalNumber">2001-0950</dd><dt class="titleShort">Korttittel</dt><dd class="titleShort">Forskrift om krav til beredskapsplanlegging</dd><dt class="title">Tittel</dt><dd class="title">Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 23. juli 2001 med hjemmel i lov av 23. juni 2000 nr. 56 om helsemessig og sosial beredskap § 2-2 fjerde og femte ledd, § 4-2 tredje ledd og § 6-2 første ledd.</dd><dt class="refid">RefID</dt><dd class="refid">forskrift/2001-07-23-881</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap.<ul class="tocSubUl"><li>§ 1. Virkeområde og formål</li><li>§ 2. Fastsettelse og oppdatering av beredskapsplan mv.</li><li>§ 3. Risiko- og sårbarhetsanalyse – grunnlag for beredskapsplan</li><li>§ 4. Planforutsetninger</li><li>§ 5. Krav om operativ ledelse og informasjonsberedskap</li><li>§ 6. Krav til samordning av beredskapsplaner</li><li>§ 7. Krav om kompetanse, opplæring og øvelser</li><li>§ 8. Forsyningssikkerhet</li><li>§ 9. Registrering av personell</li><li>§ 10. Kvalitetssikring av beredskapsforberedelsene og beredskapsarbeidet og tilsyn</li><li>§ 11. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-23-881" id="dokument"><h1>Forskrift om krav til beredskapsplanlegging og beredskapsarbeid mv. etter lov om helsemessig og sosial beredskap.</h1><article class="legalArticle" data-lovdata-URL="LTI/forskrift/2001-07-23-881/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder for virksomheter som har plikt til å utarbeide beredskapsplan etter lov om helsemessig og sosial beredskap § 2-2 første og annet ledd. Med begrepet virksomhet i denne forskriften forstås stat, kommune, fylkeskommune, sykehus, næringsmiddelkontrollen og vannverk.</article><article class="legalP" id="paragraf-1-ledd-2">Forskriften får ikke anvendelse på kontinentalsokkelen.</article><article class="legalP" id="paragraf-1-ledd-3">Virksomhetene skal utføre beredskapsplanlegging som gjør dem i stand til å tilby nødvendige tjenester under krig og ved kriser og katastrofer i fredstid i samsvar med lov om helsemessig og sosial beredskap § 1-1.</article></article><article class="legalArticle" data-lovdata-URL="LTI/forskrift/2001-07-23-881/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fastsettelse og oppdatering av beredskapsplan mv.</span></h2><article class="legalP" id="paragraf-2-ledd-1">Fylkesting og kommunestyre skal sørge for fastsettelse og oppdatering av beredskapsplanen. For virksomheter som ikke er fylkeskommunale eller kommunale, skal ansvarlig leder sørge for slik fastsettelse og oppdatering.</article><article class="legalP" id="paragraf-2-ledd-2">Det skal fremgå av beredskapsplanen hvor ofte planen og risiko- og sårbarhetsanalysen den bygger på skal evalueres og oppdateres. Evaluering og oppdatering skal dateres og dokumenteres.</article></article><article class="legalArticle" data-lovdata-URL="LTI/forskrift/2001-07-23-881/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Risiko- og sårbarhetsanalyse – grunnlag for beredskapsplan</span></h2><article class="legalP" id="paragraf-3-ledd-1">Virksomheten skal gjennom risiko- og sårbarhetsanalyser skaffe oversikt over hendelser som kan føre til ekstraordinære belastninger for virksomheten. Risiko- og sårbarhetsanalysen skal ta utgangspunkt i og tilpasses virksomhetens art og omfang. Risiko- og sårbarhetsanalysen skal alltid omfatte selve virksomheten, virksomhetens ansvarsområde og lokale forhold som innvirker på virksomhetens sårbarhet. Forutsetningene risiko- og sårbarhetsanalysen bygger på skal dokumenteres.</article><article class="legalP" id="paragraf-3-ledd-2">Avdekket risiko og sårbarhet reduseres gjennom forebyggende og skadebegrensende tiltak. Beredskapsplaner skal sikre en tilstrekkelig produksjon av tjenester ved mulige hendelser knyttet til avdekket risiko og sårbarhet i samsvar med § 4 til § 9.</article></article><article class="legalArticle" data-lovdata-URL="LTI/forskrift/2001-07-23-881/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Planforutsetninger</span></h2><article class="legalP" id="paragraf-4-ledd-1">Beredskapsplanene skal omfatte prosedyrer for ressursdisponering og omlegging av drift som sikrer nødvendig tjenesteytelse ved:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">interne og eksterne hendelser som vesentlig reduserer virksomhetens evne til å yte varer og tjenester.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">eksterne hendelser som vil innebære en ekstraordinær belastning på virksomheten og som kan kreve en generell omstilling av den ordinære driften for å kunne øke kapasiteten.</article></article></li></ul></article><article class="legalP" id="paragraf-4-ledd-2">Beredskapsplanen skal bygge på planforutsetninger fra departementet, overordnet virksomhet, eier, eller fra virksomhet som er ansvarlig for samordning av beredskapsplaner.</article></article><article class="legalArticle" data-lovdata-URL="LTI/forskrift/2001-07-23-881/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav om operativ ledelse og informasjonsberedskap</span></h2><article class="legalP" id="paragraf-5-ledd-1">Virksomheten skal ved en krise eller katastrofe kunne treffe beslutninger om egen virksomhets organisering og ressursdisponering samt samvirke med overordnede ledd, myndigheter og samarbeidspartnere.</article><article class="legalP" id="paragraf-5-ledd-2">Beredskapsplanen skal også omfatte informasjonstiltak.</article></article><article class="legalArticle" data-lovdata-URL="LTI/forskrift/2001-07-23-881/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til samordning av beredskapsplaner</span></h2><article class="legalP" id="paragraf-6-ledd-1">Virksomheten skal samordne sine beredskapsplaner i samsvar med lov om spesialisthelsetjensten § 2-1a, lov om helsetjenesten i kommunene § 1-5 og lov om sosiale tjenester § 3-6 første ledd.</article></article><article class="legalArticle" data-lovdata-URL="LTI/forskrift/2001-07-23-881/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav om kompetanse, opplæring og øvelser</span></h2><article class="legalP" id="paragraf-7-ledd-1">Virksomheten skal sørge for at personell som er tiltenkt oppgaver i beredskapsplanen er øvet og har nødvendig beskyttelsesutstyr og kompetanse.</article></article><article class="legalArticle" data-lovdata-URL="LTI/forskrift/2001-07-23-881/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Forsyningssikkerhet</span></h2><article class="legalP" id="paragraf-8-ledd-1">Virksomheten skal sørge for å ha tilfredsstillende sikkerhet for forsyning av viktig materiell, utstyr og legemidler.</article></article><article class="legalArticle" data-lovdata-URL="LTI/forskrift/2001-07-23-881/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Registrering av personell</span></h2><article class="legalP" id="paragraf-9-ledd-1">Virksomheten skal ha oversikt over personell som kan beordres etter helse- og sosialberedskapsloven § 4-1, jf. § 1-4 første punktum. Oversikten skal omfatte personell som er mobiliseringsdisponert i Forsvaret og i Sivilforsvaret.</article><article class="legalP" id="paragraf-9-ledd-2">Virksomheten skal sørge for å ha nødvendig personell til disposisjon i tilfelle krise, katastrofe og krig.</article></article><article class="legalArticle" data-lovdata-URL="LTI/forskrift/2001-07-23-881/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kvalitetssikring av beredskapsforberedelsene og beredskapsarbeidet og tilsyn</span></h2><article class="legalP" id="paragraf-10-ledd-1">Lov av 30. mars 1984 nr. 15 om statlig tilsyn med helsetjenesten får anvendelse for plikter etter lov om helsemessig og sosial beredskap for så vidt gjelder helsetjenester.</article><article class="legalP" id="paragraf-10-ledd-2">Tilsynsarbeidet skal i størst mulig grad utføres i samarbeid mellom tilsynsmyndighetene.</article></article><article class="legalArticle" data-lovdata-URL="LTI/forskrift/2001-07-23-881/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse</span></h2><article class="legalP" id="paragraf-11-ledd-1">Forskriften trer i kraft straks.</article></article></main></body></html>