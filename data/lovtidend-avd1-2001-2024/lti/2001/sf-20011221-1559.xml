<!DOCTYPE html><html lang="no"><head><title>Forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1559</dd><dt class="dokid">DokumentID</dt><dd class="dokid">LTI/forskrift/2001-12-21-1559</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-11-09-1040</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1956-12-14-4/§2</li><li>lov/1956-12-14-4/§5</li></ul></dd><dt class="dateOfPublication">Kunngjort</dt><dd class="dateOfPublication">2002-01-08</dd><dt class="journalNumber">Journalnummer</dt><dd class="journalNumber">2001-1530</dd><dt class="titleShort">Korttittel</dt><dd class="titleShort">Forskrift om Fond for utøvende kunstnere</dd><dt class="title">Tittel</dt><dd class="title">Forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</dd><dt class="miscInformation">Annet om dokumentet</dt><dd class="miscInformation">Fastsatt av Kulturdepartementet 21. desember 2001 med hjemmel i lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. § 2 og § 5 første ledd.</dd><dt class="refid">RefID</dt><dd class="refid">forskrift/2001-12-21-1559</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.<ul class="tocSubUl"><li>Styret for Fond for utøvende kunstnere<ul class="tocSubUl"><li>§ 1. Styrets sammensetning og funksjonstid</li><li>§ 2. Regler for styrets saksbehandling</li><li>§ 3. Styrets arbeidsoppgaver</li></ul></li><li>Avgift for kringkasting av lydopptak som ikke er vernet etter åndsverkloven (ikke-vernede lydopptak)<ul class="tocSubUl"><li>§ 4. Avgift for kringkasting av ikke-vernede lydopptak</li></ul></li><li>Fastsetting av avgiftens størrelse i særlige tilfelle<ul class="tocSubUl"><li>§ 5.</li><li>§ 6.</li></ul></li><li>Forholdet til andre lover<ul class="tocSubUl"><li>§ 7.</li></ul></li><li>Ikrafttredelse m.m.<ul class="tocSubUl"><li>§ 8. Ikrafttredelse m.m.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1559" id="dokument"><h1>Forskrift om forvaltning av Fond for utøvende kunstnere og om fastsetting av avgift for kringkasting av lydopptak som ikke er vernet etter åndsverkloven.</h1><section class="section" id="kapittel-1" data-lovdata-URL="LTI/forskrift/2001-12-21-1559/KAPITTEL_1"><h2>Styret for Fond for utøvende kunstnere</h2><article class="legalArticle" data-lovdata-URL="LTI/forskrift/2001-12-21-1559/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Styrets sammensetning og funksjonstid</span></h3><article class="legalP" id="kapittel-1-paragraf-1-ledd-1">Fondets styre består av fem medlemmer med personlige varamedlemmer oppnevnt av departementet, herunder styreleder og nestleder. Styrets leder oppnevnes på fritt grunnlag. Som øvrige styremedlemmer oppnevnes tre medlemmer som representerer de utøvende kunstnere og ett medlem som representerer produsentsiden.</article><article class="legalP" id="kapittel-1-paragraf-1-ledd-2">Styremedlemmenes funksjonstid er fire år. Ved første gangs oppnevning etter at forskriften er trådt i kraft, kan inntil to styremedlemmer oppnevnes for to år.</article></article><article class="legalArticle" data-lovdata-URL="LTI/forskrift/2001-12-21-1559/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Regler for styrets saksbehandling</span></h3><article class="legalP" id="kapittel-1-paragraf-2-ledd-1">Styret kan treffe en beslutning når minst tre av styremedlemmene er til stede eller deltar i styrebehandlingen, herunder skal minst en av de tre være styrets leder eller nestleder.</article><article class="legalP" id="kapittel-1-paragraf-2-ledd-2">En beslutning av styret krever at flertallet av de styremedlemmene som deltar i behandlingen av en sak, har stemt for. Ved stemmelikhet har styrets leder dobbeltstemme.</article></article><article class="legalArticle" data-lovdata-URL="LTI/forskrift/2001-12-21-1559/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Styrets arbeidsoppgaver</span></h3><article class="legalP" id="kapittel-1-paragraf-3-ledd-1">Styret skal innkreve avgift for kringkasting av lydopptak som er avgiftspliktig etter § 3 i lov av 14. desember 1956 nr. 4 om avgift på offentlig framføring av utøvende kunstneres prestasjoner m.v. (fondsloven).</article><article class="legalP" id="kapittel-1-paragraf-3-ledd-2">Styret disponerer fondets midler og har ansvar for fondets drift. Styret gjør vedtak om fordeling av midlene til de tiltak som er nevnt i § 1 i fondsloven.</article><article class="legalP" id="kapittel-1-paragraf-3-ledd-3">Styret skal utarbeide en årsrapport om fondets virksomhet. Årsrapporten og revidert regnskap skal oversendes departementet innen 1. mai det påfølgende år.</article><article class="legalP" id="kapittel-1-paragraf-3-ledd-4">Styret kan fastsette vedtekter for fondet. Vedtektene skal godkjennes av departementet.</article></article></section><section class="section" id="kapittel-2" data-lovdata-URL="LTI/forskrift/2001-12-21-1559/KAPITTEL_2"><h2>Avgift for kringkasting av lydopptak som ikke er vernet etter åndsverkloven (ikke-vernede lydopptak)</h2><article class="legalArticle" data-lovdata-URL="LTI/forskrift/2001-12-21-1559/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Avgift for kringkasting av ikke-vernede lydopptak</span></h3><article class="legalP" id="kapittel-2-paragraf-1-ledd-1">Avgift for kringkasting av ikke-vernede lydopptak skal beregnes slik:<p class="leddfortsettelse">Vederlaget til Gramo etter åndsverkloven § 45b for det enkelte beregningsområde for kringkasting av vernede lydopptak deles på den prosentvise andelen vernede lydopptak. Deretter multipliseres dette beløpet med den prosentvise andelen ikke-vernede lydopptak.</p></article><article class="legalP" id="kapittel-2-paragraf-1-ledd-2">Før endelig beregning av avgiften foreligger kan styret i avgiftsåret forlodds innkreve inntil 75% av antatt avgift. Antatt avgift beregnes på grunnlag av opplysninger om framføring av lydopptak i en viss periode for beregningsområdet, eller ved beregning av avgiften etter første ledd på grunnlag av siste års beregnede vederlag for beregningsområdet.</article></article></section><section class="section" id="kapittel-3" data-lovdata-URL="LTI/forskrift/2001-12-21-1559/KAPITTEL_3"><h2>Fastsetting av avgiftens størrelse i særlige tilfelle</h2><article class="legalArticle" data-lovdata-URL="LTI/forskrift/2001-12-21-1559/§5" data-name="§5" id="kapittel-3-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-3-paragraf-1-ledd-1">Ved mislighold av den avgiftspliktiges opplysningsplikt etter fondsloven § 5, kan styret fastsette avgiften skjønnsmessig.</article></article><article class="legalArticle" data-lovdata-URL="LTI/forskrift/2001-12-21-1559/§6" data-name="§6" id="kapittel-3-paragraf-2"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-2-ledd-1">Styret kan sette ned eller ettergi en pålagt avgift når særlige grunner tilsier det.</article></article></section><section class="section" id="kapittel-4" data-lovdata-URL="LTI/forskrift/2001-12-21-1559/KAPITTEL_4"><h2>Forholdet til andre lover</h2><article class="legalArticle" data-lovdata-URL="LTI/forskrift/2001-12-21-1559/§7" data-name="§7" id="kapittel-4-paragraf-1"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-4-paragraf-1-ledd-1">Forvaltningslovens bestemmelser gjelder for fondets virksomhet, herunder styret, så langt de passer.</article><article class="legalP" id="kapittel-4-paragraf-1-ledd-2">Det er ikke adgang til å klage over vedtak i saker om fordeling av midler i medhold av fondsloven for så vidt gjelder skjønnsutøvelsen.</article></article></section><section class="section" id="kapittel-5" data-lovdata-URL="LTI/forskrift/2001-12-21-1559/KAPITTEL_5"><h2>Ikrafttredelse m.m.</h2><article class="legalArticle" data-lovdata-URL="LTI/forskrift/2001-12-21-1559/§8" data-name="§8" id="kapittel-5-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse m.m.</span></h3><article class="legalP" id="kapittel-5-paragraf-1-ledd-1">Denne forskrift trer i kraft 1. januar 2002. Fra samme dag oppheves forskrift av 9. november 1993 nr. 1040 om avgift på offentlig framføring av utøvende kunstneres prestasjoner m.v.</article></article></section></main></body></html>