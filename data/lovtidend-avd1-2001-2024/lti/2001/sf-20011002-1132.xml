<!DOCTYPE html><html lang="no"><head><title>Forskrift om overgangsregler til regler om ettergivelse og tvangsinnkreving av forsinkelsesgebyr i lov om årsregnskap m.v. (regnskapsloven).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-02-1132</dd><dt class="dokid">DokumentID</dt><dd class="dokid">LTI/forskrift/2001-10-02-1132</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-10-02</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-56/§9-3</li><li>forskrift/1998-07-17-1555</li></ul></dd><dt class="dateOfPublication">Kunngjort</dt><dd class="dateOfPublication">2001-10-05</dd><dt class="journalNumber">Journalnummer</dt><dd class="journalNumber">2001-1114</dd><dt class="titleShort">Korttittel</dt><dd class="titleShort">Forskrift om overgangsregler til regnskapsloven</dd><dt class="title">Tittel</dt><dd class="title">Forskrift om overgangsregler til regler om ettergivelse og tvangsinnkreving av forsinkelsesgebyr i lov om årsregnskap m.v. (regnskapsloven).</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 2. oktober 2001 med hjemmel i lov av 17. juli 1998 nr. 56 om årsregnskap m.v. (regnskapsloven) § 9-3 siste ledd jf. kgl.res. av 17. juli 1998 nr. 1555.</dd><dt class="refid">RefID</dt><dd class="refid">forskrift/2001-10-02-1132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsregler til regler om ettergivelse og tvangsinnkreving av forsinkelsesgebyr i lov om årsregnskap m.v. (regnskapsloven).<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-02-1132" id="dokument"><h1>Forskrift om overgangsregler til regler om ettergivelse og tvangsinnkreving av forsinkelsesgebyr i lov om årsregnskap m.v. (regnskapsloven).</h1><article class="legalArticle" data-lovdata-URL="LTI/forskrift/2001-10-02-1132/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Denne forskrift kommer til anvendelse på forsinkelsesgebyr ilagt med hjemmel i lov av 4. juni 1976 nr. 59 om aksjeselskaper § 11-14.</article></article><article class="legalArticle" data-lovdata-URL="LTI/forskrift/2001-10-02-1132/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Dersom styreformannen ikke betaler påløpt forsinkelsesgebyr innen 3 uker etter påkrav fra Regnskapsregisteret, svarer de øvrige styremedlemmer solidarisk for gebyret. Betaler ikke styrets medlemmer innen frist som er nevnt i foregående punktum, svarer også selskapet for gebyret.</article></article><article class="legalArticle" data-lovdata-URL="LTI/forskrift/2001-10-02-1132/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Etter søknad kan Regnskapsregisteret helt eller delvis ettergi forsinkelsesgebyret, dersom det blir gjort sannsynlig at styreformannen, styret eller styrets medlemmer og selskapet har vært forhindret fra å overholde innsendingsplikten i tide, og hindringen ikke er fremkalt forsettlig eller uaktsomt av de ansvarlige.</article><article class="legalP" id="paragraf-3-ledd-2">Regnskapsregisterets vedtak etter første ledd kan påklages til Kredittilsynet etter reglene i forvaltningslovens kapittel VI.</article></article><article class="legalArticle" data-lovdata-URL="LTI/forskrift/2001-10-02-1132/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Ilagt forsinkelsesgebyr er tvangsgrunnlag for utlegg.</article></article><article class="legalArticle" data-lovdata-URL="LTI/forskrift/2001-10-02-1132/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Innkreving av forsinkelsesgebyr foretas av Statens innkrevingssentral. Statens innkrevingssentral kan inndrive gebyrene ved trekk i lønn og andre lignende ytelser etter reglene i dekningslovens § 2-7. Innkrevingssentralen kan også inndrive gebyrene ved å stifte utleggspant for kravet dersom panteretten kan gis rettsvern ved registrering i et register eller ved underretning til en tredjeperson, jf. panteloven kapittel 5, og utleggsforretningen kan holdes på Innkrevingssentralens kontor etter tvangsfullbyrdelseslovens § 7-9 første ledd.</article></article><article class="legalArticle" data-lovdata-URL="LTI/forskrift/2001-10-02-1132/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Denne forskrift trer i kraft straks.</article></article></main></body></html>