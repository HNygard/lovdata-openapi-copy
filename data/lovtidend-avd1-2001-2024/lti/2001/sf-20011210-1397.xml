<!DOCTYPE html><html lang="no"><head><title>Forskrift om konsesjon til å anlegge, drive eller inneha landingsplasser mv. (BSL E 1-1).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-10-1397</dd><dt class="dokid">DokumentID</dt><dd class="dokid">LTI/forskrift/2001-12-10-1397</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01 – 2006-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-5</li><li>forskrift/2001-12-07-1376</li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="journalNumber">Journalnummer</dt><dd class="journalNumber">2001-1377</dd><dt class="titleShort">Korttittel</dt><dd class="titleShort">Forskrift om BSL E 1-1</dd><dt class="title">Tittel</dt><dd class="title">Forskrift om konsesjon til å anlegge, drive eller inneha landingsplasser mv. (BSL E 1-1).</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 10. desember 2001 med hjemmel i lov av 11. juni 1993 nr. 101 om luftfart (luftfartsloven) § 7-5 fjerde ledd, jf. delegeringsvedtak av 7. desember 2001 nr. 1376.</dd><dt class="refid">RefID</dt><dd class="refid">forskrift/2001-12-10-1397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om konsesjon til å anlegge, drive eller inneha landingsplasser mv. (BSL E 1-1).<ul class="tocSubUl"><li>Vedlegg</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-10-1397" id="dokument"><h1>Forskrift om konsesjon til å anlegge, drive eller inneha landingsplasser mv. (BSL E 1-1).</h1><ul class="defaultList"><li data-li-identifier="1." data-name="1."><article class="listArticle" id="punkt-1"><span class="miscHeadline"><i>Formål</i></span><article class="legalP" id="punkt-1-ledd-1">Formålet med denne forskriften er å gi overgangsbestemmelser om konsesjon til å anlegge, drive eller inneha landingsplasser.</article></article></li><li data-li-identifier="2." data-name="2."><article class="listArticle" id="punkt-2"><span class="miscHeadline"><i>Virkeområde</i></span><article class="legalP" id="punkt-2-ledd-1">Denne forskriften omfatter søknad om konsesjon for å anlegge, drive eller inneha landingsplass og behandlingen av denne. Denne forskriften gjelder også for landingsplasser som i dag har tillatelse.</article></article></li><li data-li-identifier="3." data-name="3."><article class="listArticle" id="punkt-3"><span class="miscHeadline"><i>Søknad om konsesjon</i></span><article class="legalP" id="punkt-3-ledd-1">Innehaver av mer enn en landingsplass som ikke tidligere var omfattet av konsesjonskravet kan søke om en felles konsesjon for alle landingsplassene i en overgangsperiode. Søknaden må inneholde en kort redegjørelse for dagens drift av landingsplassene, gjeldende vilkår som gjelder i dag og som er forutsatt å gjelde i overgangsperioden.</article><article class="legalP" id="punkt-3-ledd-2">Gjeldende retningslinjer, inntatt som vedlegg til denne forskriften, videreføres for landingsplasser som har konsesjon eller tillatelse, samt for landingsplasser som blir etablert i overgangsperioden. Vedlegget er en del av forskriften.</article><article class="legalP" id="punkt-3-ledd-3">Søknad om konsesjon til å anlegge, drive eller inneha landingsplasser sendes Luftfartstilsynet.</article></article></li><li data-li-identifier="4." data-name="4."><article class="listArticle" id="punkt-4"><span class="miscHeadline"><i>Gebyr</i></span><article class="legalP" id="punkt-4-ledd-1">Det må betales gebyr for behandling av søknad om konsesjon i samsvar med det til enhver tid gjeldende gebyrregulativ. For utstedelse av felleskonsesjon for mer enn en landingsplass, betales kun ett gebyr.</article><article class="legalP" id="punkt-4-ledd-2">Behandlingen av søknaden vil ikke bli påbegynt før gebyret er betalt.</article></article></li><li data-li-identifier="5." data-name="5."><article class="listArticle" id="punkt-5"><span class="miscHeadline"><i>Endring av konsesjonsvilkår</i></span><article class="legalP" id="punkt-5-ledd-1">Dersom Luftfartstilsynet finner at det er behov for å endre de fastsatte vilkår i konsesjons-/tillatelsesperioden kan dette gjøres i den utstrekning det også tidligere var anledning til å endre vilkårene i konsesjons-/tillatelsesperioden.</article></article></li><li data-li-identifier="6." data-name="6."><article class="listArticle" id="punkt-6"><span class="miscHeadline"><i>Dispensasjon</i></span><article class="legalP" id="punkt-6-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article></li><li data-li-identifier="7." data-name="7."><article class="listArticle" id="punkt-7"><span class="miscHeadline"><i>Klage</i></span><article class="legalP" id="punkt-7-ledd-1">Enkeltvedtak truffet av Luftfartstilsynet med hjemmel i denne forskrift kan påklages til Samferdselsdepartementet i henhold til forvaltningsloven.</article><article class="legalP" id="punkt-7-ledd-2">Klage sendes via Luftfartstilsynet.</article></article></li><li data-li-identifier="8." data-name="8."><article class="listArticle" id="punkt-8"><span class="miscHeadline"><i>Ikrafttredelse</i></span><article class="legalP" id="punkt-8-ledd-1">Denne forskrift gjelder fra 1. januar 2002 og senest frem til 1. januar 2007.</article><article class="legalP" id="punkt-8-ledd-2">Fra samme dato er forskrift av 5. april 1974 nr. 10 om landingsplass til ikke allmenn bruk (BSL E 1-2) opphevet ved kgl.res.</article></article></li></ul><section class="section" id="kapittel-1" data-lovdata-URL="LTI/forskrift/2001-12-10-1397/KAPITTEL_1"><h2>Vedlegg</h2><article class="defaultP"><i> Krav til søknad om konsesjon til å anlegge, drive eller inneha landingsplass </i></article><article class="marginIdArticle" id="kapittel-1-punkt-1"><span class="data-marginOriginalId">1.</span><span class="miscHeadline"><i>Generelt</i></span></article><article class="marginIdArticle" id="kapittel-1-punkt-2"><span class="data-marginOriginalId">1.1</span><article class="legalP" id="kapittel-1-punkt-2-ledd-1">I henhold til lov av 11. juni 1993 nr. 101 om luftfart § 7-5 kreves det konsesjon for å kunne anlegge, inneha og drive landingsplass. Myndighet til å gi konsesjon er i vedtak av 5. desember 2001 nr. 1342 delegert til Luftfartstilsynet.</article></article><article class="marginIdArticle" id="kapittel-1-punkt-3"><span class="data-marginOriginalId">1.2</span><article class="legalP" id="kapittel-1-punkt-3-ledd-1">Søknaden sendes direkte til Luftfartstilsynet som sørger for å sende søknaden på høring i medhold av lov om luftfart § 7-6.</article></article><article class="marginIdArticle" id="kapittel-1-punkt-4"><span class="data-marginOriginalId">2.</span><span class="miscHeadline"><i>Søknad om første gangs konsesjon</i></span></article><article class="marginIdArticle" id="kapittel-1-punkt-5"><span class="data-marginOriginalId">2.1</span><article class="legalP" id="kapittel-1-punkt-5-ledd-1">For en landingsplass som ikke er anlagt eller som skal gis konsesjon for første gang, må søknaden inneholde følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-5-ledd-1-punkt-1"><article class="legalP" id="kapittel-1-punkt-5-ledd-1-punkt-1-ledd-1">Forslag til navn på landingsplass.</article><article class="legalP" id="kapittel-1-punkt-5-ledd-1-punkt-1-ledd-2">Den offisielle betegnelsen på landingsplasser består vanligvis av tre elementer hvor det første vanligvis knytter til plassen til nærmeste by eller tettsted. Det andre elementet er enten lufthavn, flyplass, helikopterplass eller sjøflyplass. Det tredje elementet angir et lokalt stedsnavn som bl.a. kan benyttes som kallesignal.</article></article></li><li data-li-identifier="b." data-name="b."><article class="listArticle" id="kapittel-1-punkt-5-ledd-1-punkt-2"><article class="legalP" id="kapittel-1-punkt-5-ledd-1-punkt-2-ledd-1">Innehaver/eier av landingsplassen.</article></article></li><li data-li-identifier="c." data-name="c."><article class="listArticle" id="kapittel-1-punkt-5-ledd-1-punkt-3"><article class="legalP" id="kapittel-1-punkt-5-ledd-1-punkt-3-ledd-1">Eiendomsforhold, herunder redegjørelse for søkerens eiendomsrett/bruksrett til grunnen hvor landingsplassen ligger eller skal ligge, samt andre forhold av rettslig betydning for den virksomhet driften av landingsplassen innebærer.</article></article></li><li data-li-identifier="d." data-name="d."><article class="listArticle" id="kapittel-1-punkt-5-ledd-1-punkt-4"><article class="legalP" id="kapittel-1-punkt-5-ledd-1-punkt-4-ledd-1">Landingsplassens anvendelsesområde og forventet utvikling, herunder: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-1"><article class="legalP" id="kapittel-1-punkt-5-ledd-1-punkt-4-ledd-1-punkt-1-ledd-1">aktuelle luftfartøytyper,</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-2"><article class="legalP" id="kapittel-1-punkt-5-ledd-1-punkt-4-ledd-1-punkt-2-ledd-1">antall bevegelser (starter, landinger) i uken og på årsbasis,</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-3"><article class="legalP" id="kapittel-1-punkt-5-ledd-1-punkt-4-ledd-1-punkt-3-ledd-1">under hvilke forhold landingsplassen skal benyttes (dagslys/mørke, instrumentforhold, sommer/vinter),</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-4"><article class="legalP" id="kapittel-1-punkt-5-ledd-1-punkt-4-ledd-1-punkt-4-ledd-1">om landingsplassen forventes å ha en eller flere av følgende aktiviteter: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-1"><article class="legalP" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-1-ledd-1">luftrutetrafikk eller annen regelbundet luftfartsvirksomhet,</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-2"><article class="legalP" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-2-ledd-1">hoved- eller sekundærbase for ervervsmessig luftfartsforetak,</article></article></li><li data-li-identifier="-" data-name="-"><article class="listArticle" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-3"><article class="legalP" id="kapittel-1-punkt-5-ledd-1-punkt-4-ledd-1-punkt-4-ledd-1-punkt-3-ledd-1">base for skoleflyging med motorfly.</article></article></li></ul></article></article></li></ul></article></article></li><li data-li-identifier="e." data-name="e."><article class="listArticle" id="kapittel-1-punkt-5-ledd-1-punkt-5"><article class="legalP" id="kapittel-1-punkt-5-ledd-1-punkt-5-ledd-1">Reguleringsplan for landingsplassen og områdene omkring.</article></article></li><li data-li-identifier="f." data-name="f."><article class="listArticle" id="kapittel-1-punkt-5-ledd-1-punkt-6"><article class="legalP" id="kapittel-1-punkt-5-ledd-1-punkt-6-ledd-1">Støyberegning i henhold til Miljøverndepartementets retningslinjer, T-1277.</article></article></li><li data-li-identifier="g." data-name="g."><article class="listArticle" id="kapittel-1-punkt-5-ledd-1-punkt-7"><article class="legalP" id="kapittel-1-punkt-5-ledd-1-punkt-7-ledd-1">Utsnitt av kart i målestokk 1:50.000 som viser landingsplassens beliggenhet og utstrekning.</article></article></li></ul></article></article><article class="marginIdArticle" id="kapittel-1-punkt-6"><span class="data-marginOriginalId">2.2</span><article class="legalP" id="kapittel-1-punkt-6-ledd-1">For landingsplasser som skal være åpen for allmennheten, kreves i tillegg:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-6-ledd-1-punkt-1"><article class="legalP" id="kapittel-1-punkt-6-ledd-1-punkt-1-ledd-1">Redegjørelse for konsesjonssøkers selskapsform, økonomiske status og administrative oppbygging.</article></article></li><li data-li-identifier="b." data-name="b."><article class="listArticle" id="kapittel-1-punkt-6-ledd-1-punkt-2"><article class="legalP" id="kapittel-1-punkt-6-ledd-1-punkt-2-ledd-1">Redegjørelse for prosjektets investeringskostnader og finansieringsplan.</article></article></li><li data-li-identifier="c." data-name="c."><article class="listArticle" id="kapittel-1-punkt-6-ledd-1-punkt-3"><article class="legalP" id="kapittel-1-punkt-6-ledd-1-punkt-3-ledd-1">Redegjørelse for forventede driftsutgifter for landingsplassen.</article></article></li><li data-li-identifier="d." data-name="d."><article class="listArticle" id="kapittel-1-punkt-6-ledd-1-punkt-4"><article class="legalP" id="kapittel-1-punkt-6-ledd-1-punkt-4-ledd-1">Kalkyle over forventede inntekter i form av luftfartsavgifter og eventuelt andre inntekter ved landingsplassen.</article></article></li></ul></article></article><article class="marginIdArticle" id="kapittel-1-punkt-7"><span class="data-marginOriginalId">3.</span><span class="miscHeadline"><i>Fornyelse av konsesjon</i></span></article><article class="marginIdArticle" id="kapittel-1-punkt-8"><span class="data-marginOriginalId">3.1</span><article class="legalP" id="kapittel-1-punkt-8-ledd-1">Konsesjon til å inneha og drive landingsplass gis for en bestemt gyldighetstid, jf. lov om luftfart § 7-7, og konsesjonshaver kan bare drive landingsplassen så lenge konsesjonen er gyldig, jf. lov om luftfart § 14-23.</article></article><article class="marginIdArticle" id="kapittel-1-punkt-9"><span class="data-marginOriginalId">3.2</span><article class="legalP" id="kapittel-1-punkt-9-ledd-1">Konsesjonshaver bør sende søknad om fornyet konsesjon senest 4 måneder før gyldighetstidens utløp.</article></article><article class="marginIdArticle" id="kapittel-1-punkt-10"><span class="data-marginOriginalId">3.3</span><article class="legalP" id="kapittel-1-punkt-10-ledd-1">Søknad om fornyet konsesjon bør inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-punkt-10-ledd-1-punkt-1"><article class="legalP" id="kapittel-1-punkt-10-ledd-1-punkt-1-ledd-1">Navnet på landingsplassen.</article></article></li><li data-li-identifier="b." data-name="b."><article class="listArticle" id="kapittel-1-punkt-10-ledd-1-punkt-2"><article class="legalP" id="kapittel-1-punkt-10-ledd-1-punkt-2-ledd-1">Innehaver/eier av landingsplassen.</article></article></li><li data-li-identifier="c." data-name="c."><article class="listArticle" id="kapittel-1-punkt-10-ledd-1-punkt-3"><article class="legalP" id="kapittel-1-punkt-10-ledd-1-punkt-3-ledd-1">Opplysninger om eventuelle endringer i eier og ansvarsforhold og eventuelt andre forhold som kan ha betydning for konsesjonen og vilkår som er knyttet til konsesjonen.</article></article></li><li data-li-identifier="d." data-name="d."><article class="listArticle" id="kapittel-1-punkt-10-ledd-1-punkt-4"><article class="legalP" id="kapittel-1-punkt-10-ledd-1-punkt-4-ledd-1">Oppdaterte opplysninger om landingsplassens anvendelsesområde og forventet utvikling, herunder: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-1"><article class="legalP" id="kapittel-1-punkt-10-ledd-1-punkt-4-ledd-1-punkt-1-ledd-1">aktuelle luftfartøytyper,</article></article></li><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-2"><article class="legalP" id="kapittel-1-punkt-10-ledd-1-punkt-4-ledd-1-punkt-2-ledd-1">antall bevegelser (starter, landinger) i uken og på årsbasis,</article></article></li><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-3"><article class="legalP" id="kapittel-1-punkt-10-ledd-1-punkt-4-ledd-1-punkt-3-ledd-1">under hvilke forhold landingsplassen skal benyttes (dagslys/mørke, instrumentforhold, sommer/vinter),</article></article></li><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-4"><article class="legalP" id="kapittel-1-punkt-10-ledd-1-punkt-4-ledd-1-punkt-4-ledd-1">om landingsplassen skal ha en eller flere av følgende aktiviteter: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-1"><article class="legalP" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-1-ledd-1">luftrutetrafikk eller annen regelbundet luftfartsvirksomhet,</article></article></li><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-2"><article class="legalP" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-2-ledd-1">hoved- eller sekundærbase for ervervsmessig luftfartsforetak,</article></article></li><li data-li-identifier="-" data-name="-"><article class="listArticle" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-3"><article class="legalP" id="kapittel-1-punkt-10-ledd-1-punkt-4-ledd-1-punkt-4-ledd-1-punkt-3-ledd-1">base for skoleflyging med motorfly.</article></article></li></ul></article></article></li></ul></article></article></li></ul></article></article><article class="marginIdArticle" id="kapittel-1-punkt-11"><span class="data-marginOriginalId">4.</span><span class="miscHeadline"><i>Gebyrer</i></span></article><article class="marginIdArticle" id="kapittel-1-punkt-12"><span class="data-marginOriginalId">4.1</span><article class="legalP" id="kapittel-1-punkt-12-ledd-1">Det skal betales gebyr til Luftfartstilsynet for behandling av søknad om konsesjon i henhold det til enhver tid gjeldende gebyrregulativ.</article></article><article class="marginIdArticle" id="kapittel-1-punkt-13"><span class="data-marginOriginalId">4.2</span><article class="legalP" id="kapittel-1-punkt-13-ledd-1">Gebyr for utstedelse av konsesjon og for fornyelse av konsesjon må betales til Luftfartstilsynet samtidig med søknaden. Saksbehandlingen vil ikke bli påbegynt før betalingen er mottatt.</article></article></section></main></body></html>