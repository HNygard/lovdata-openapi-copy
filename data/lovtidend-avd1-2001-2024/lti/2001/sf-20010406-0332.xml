<!DOCTYPE html><html lang="no"><head><title>Forskrift om særskilte beskyttelsestiltak overfor innførsel fra områder i EU med utbrudd av munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-04-06-332</dd><dt class="dokid">DokumentID</dt><dd class="dokid">LTI/forskrift/2001-04-06-332</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-07 – 2001-04-12, 2001-04-07 – 2001-04-19, 2001-04-07 – 2001-04-25, 2001-04-07 – 2001-05-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-02-22-177</li><li>forskrift/2001-03-14-247</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2001-04-10</dd><dt class="journalNumber">Journalnummer</dt><dd class="journalNumber">2001-0442</dd><dt class="titleShort">Korttittel</dt><dd class="titleShort">Forskrift om beskyttelse mot klauvdyr fra EU</dd><dt class="title">Tittel</dt><dd class="title">Forskrift om særskilte beskyttelsestiltak overfor innførsel fra områder i EU med utbrudd av munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 6. april 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. vedtak av 4. januar 2001 nr. 171 om delegering av myndighet til å vedta forskrift om beskyttelsestiltak til Statens dyrehelsetilsyn – Sentralforvaltningen og EØS-avtalen vedlegg I (Kvedtak 2001/172/EF, Kvedtak 2001/190/EF, Kvedtak 2001/208/EF, Kvedtak 2001/209/EF, Kvedtak 2001/223/EF, Kvedtak 2001/234/EF, Kvedtak 2001/239/EF, Kvedtak 2001/240/EF, Kvedtak 2001/246/EF, Kvedtak 2001/262/EF).</dd><dt class="refid">RefID</dt><dd class="refid">forskrift/2001-04-06-332</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak overfor innførsel fra områder i EU med utbrudd av munn- og klauvsjuke.<ul class="tocSubUl"><li>§ 1. Formål, virkeområde og avskjæringsdatoer</li><li>§ 2. Forbud mot innførsel</li><li>§ 3. Unntak ved innførsel av ferskt kjøtt</li><li>§ 4. Unntak ved innførsel av kjøttprodukter</li><li>§ 5. Unntak ved innførsel av melk</li><li>§ 6. Unntak ved innførsel av melkeprodukter</li><li>§ 7. Unntak ved innførsel av sæd, ova og embryo</li><li>§ 8. Unntak ved innførsel av huder og skinn</li><li>§ 9. Unntak ved innførsel av andre produkter av klauvdyr</li><li>§ 10. Tilleggskrav til sertifikat</li><li>§ 11. Forbud mot utførsel</li><li>§ 12. Dispensasjon</li><li>§ 13. Straff</li><li>§ 14. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-04-06-332" id="dokument"><h1>Forskrift om særskilte beskyttelsestiltak overfor innførsel fra områder i EU med utbrudd av munn- og klauvsjuke.</h1><article class="legalArticle" data-lovdata-URL="LTI/forskrift/2001-04-06-332/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål, virkeområde og avskjæringsdatoer</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke til Norge fra områder i EU med utbrudd av munn- og klauvsjuke.</article><article class="legalP" id="paragraf-1-ledd-2">Forskriften gjelder innførsel til Norge, herunder Svalbard og norske petroleumsinstallasjoner fra følgende områder i EU:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">Hele Storbritannia</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">Newry and Mourne i County Armagh i Nord-Irland</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">Resten av Nord-Irland</article></article></li><li data-li-identifier="d)" data-name="d)"><article class="listArticle" id="paragraf-1-ledd-2-punkt-4"><article class="legalP" id="paragraf-1-ledd-2-punkt-4-ledd-1">Seine-et-Marne, Seine-Saint-Denis og Val d'Oise i Frankrike</article></article></li><li data-li-identifier="e)" data-name="e)"><article class="listArticle" id="paragraf-1-ledd-2-punkt-5"><article class="legalP" id="paragraf-1-ledd-2-punkt-5-ledd-1">Resten av Frankrike</article></article></li><li data-li-identifier="f)" data-name="f)"><article class="listArticle" id="paragraf-1-ledd-2-punkt-6"><article class="legalP" id="paragraf-1-ledd-2-punkt-6-ledd-1">Gelderland, Overijsel, Flevoland og Noord-Brabant i Nederland</article></article></li><li data-li-identifier="g)" data-name="g)"><article class="listArticle" id="paragraf-1-ledd-2-punkt-7"><article class="legalP" id="paragraf-1-ledd-2-punkt-7-ledd-1">Resten av Nederland</article></article></li><li data-li-identifier="h)" data-name="h)"><article class="listArticle" id="paragraf-1-ledd-2-punkt-8"><article class="legalP" id="paragraf-1-ledd-2-punkt-8-ledd-1">Louth i Irland</article></article></li><li data-li-identifier="i)" data-name="i)"><article class="listArticle" id="paragraf-1-ledd-2-punkt-9"><article class="legalP" id="paragraf-1-ledd-2-punkt-9-ledd-1">Resten av Irland.</article></article></li></ul></article><article class="legalP" id="paragraf-1-ledd-3">I § 3 nummer 1, § 3 nummer 2 bokstav a, § 4 nummer 2, § 6 nummer 1, § 7 og § 8 gjelder følgende avskjæringsdatoer:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-3-punkt-1"><article class="legalP" id="paragraf-1-ledd-3-punkt-1-ledd-1">1. februar 2001 for innførsel fra områder som nevnt i andre ledd bokstavene a, b og c.</article></article></li><li data-li-identifier="b)" data-name="b)"><article class="listArticle" id="paragraf-1-ledd-3-punkt-2"><article class="legalP" id="paragraf-1-ledd-3-punkt-2-ledd-1">25. februar 2001 for innførsel fra områder som nevnt i andre ledd bokstavene d og e.</article></article></li><li data-li-identifier="c)" data-name="c)"><article class="listArticle" id="paragraf-1-ledd-3-punkt-3"><article class="legalP" id="paragraf-1-ledd-3-punkt-3-ledd-1">20. februar 2001 for innførsel fra områder som nevnt i andre ledd bokstavene f, g, h og i.</article></article></li></ul></article><article class="legalP" id="paragraf-1-ledd-4">Forskriften gjelder ikke innførsel som omfattes av forskrift av 6. april 2001 nr. 331 om særskilte beskyttelsestiltak overfor ikke-kommersiell innførsel fra visse land i EU i forbindelse med utbrudd av munn- og klauvsjuke.</article></article><article class="legalArticle" data-lovdata-URL="LTI/forskrift/2001-04-06-332/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel</span></h2><article class="legalP" id="paragraf-2-ledd-1">Det er forbudt å innføre levende klauvdyr fra de områdene som er nevnt i § 1 andre ledd.</article><article class="legalP" id="paragraf-2-ledd-2">Det er forbudt å innføre ferskt kjøtt, kjøttprodukter, melk, melkeprodukter, sæd, ova, embryoner, huder, skinn, andre produkter av klauvdyr og animalsk gjødsel fra de områdene som er nevnt i § 1 andre ledd bokstavene a, b, d, f og h.</article><article class="legalP" id="paragraf-2-ledd-3">Det er forbudt å innføre levende hest fra områder som nevnt i § 1 andre ledd bokstavene a, b, c, f, g, h og i. Dette gjelder ikke hest som har helsesertifikat som bekrefter at hesten de siste 15 dagene ikke har vært i område som er restriksjonsbelagt på grunn av munn- og klauvsjuke.</article></article><article class="legalArticle" data-lovdata-URL="LTI/forskrift/2001-04-06-332/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak ved innførsel av ferskt kjøtt</span></h2><article class="legalP" id="paragraf-3-ledd-1">Unntatt fra forbudet i § 2 andre ledd er:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Ferskt kjøtt som er nedskåret før avskjæringsdato, jf. § 1 tredje ledd, forutsatt at kjøttet er klart identifisert og at det fra nedskjæringen til utstedelse av helsesertifikat etter § 10 er transportert og lagret separat fra kjøtt som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Ferskt kjøtt som er nedskåret i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-2-ledd-1-punkt-1"><article class="legalP" id="paragraf-3-ledd-1-punkt-2-ledd-1-punkt-1-ledd-1">Virksomheten må kun behandle kjøtt som er nedskåret før avskjæringsdato, jf. § 1 tredje ledd, eller kjøtt fra dyr som stammer fra og er slaktet utenfor områdene som nevnes i § 1 andre ledd bokstavene a, b, d, f og h.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2-ledd-1-punkt-2"><article class="legalP" id="paragraf-3-ledd-1-punkt-2-ledd-1-punkt-2-ledd-1">Virksomheten må være under streng veterinærkontroll.</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-2-ledd-1-punkt-3"><article class="legalP" id="paragraf-3-ledd-1-punkt-2-ledd-1-punkt-3-ledd-1">Kjøttet må være klart identifisert og transportert og lagret separat fra kjøtt som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-04-06-332/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak ved innførsel av kjøttprodukter</span></h2><article class="legalP" id="paragraf-4-ledd-1">Unntatt fra forbudet i § 2 andre ledd er:<ul class="defaultList"><li data-li-identifier="1)" data-name="1)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Kjøttprodukter som oppfyller vilkårene i forskrift av 31. desember 1998 nr. 1475 om dyrehelsemessige betingelser for innførsel og utførsel av ferskt kjøtt og kjøttprodukter § 14, § 15 og § 16.</article></article></li><li data-li-identifier="2)" data-name="2)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Kjøttprodukter som er laget av kjøtt fra dyr som er slaktet før avskjæringsdato, jf. § 1 tredje ledd, forutsatt at produktene er klart identifisert, og fra og med avskjæringsdatoen til utstedelse av helsesertifikat etter § 10 er transportert og lagret separat fra produkter som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li><li data-li-identifier="3)" data-name="3)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Kjøttprodukter som er produsert i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-3-ledd-1-punkt-1"><article class="legalP" id="paragraf-4-ledd-1-punkt-3-ledd-1-punkt-1-ledd-1">Alt ferskt kjøtt som brukes i virksomheten, må oppfylle vilkårene i § 3 nummer 2.</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-3-ledd-1-punkt-2"><article class="legalP" id="paragraf-4-ledd-1-punkt-3-ledd-1-punkt-2-ledd-1">Alle kjøttprodukter i det endelige produkt må oppfylle vilkårene i nummer 2 eller være produsert av ferskt kjøtt nedskåret fra dyr som stammer fra og er slaktet utenfor områdene som nevnes i § 1 andre ledd bokstavene a, b, d, f og h.</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3-ledd-1-punkt-3"><article class="legalP" id="paragraf-4-ledd-1-punkt-3-ledd-1-punkt-3-ledd-1">Virksomheten må være under streng veterinærkontroll.</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-3-ledd-1-punkt-4"><article class="legalP" id="paragraf-4-ledd-1-punkt-3-ledd-1-punkt-4-ledd-1">Produktene må være klart identifisert og transportert og lagret separat fra kjøtt og kjøttprodukter som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-04-06-332/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Unntak ved innførsel av melk</span></h2><article class="legalP" id="paragraf-5-ledd-1">Unntatt fra forbudet i § 2 andre ledd er:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Melk som er oppvarmet til minst 71,7 °C i minst femten sekunder, kombinert med høypasteurisering eller ultrahøy temperaturbehandling, eller sterilisering eller tørking ved varmebehandling som gir samme hygieniserende effekt.</article></article></li><li data-li-identifier="2)" data-name="2)"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Melk som er oppvarmet til minst 71,7 °C i minst femten sekunder, kombinert med behandling slik at pH-verdien holdes lavere enn seks i minst en time.</article></article></li><li data-li-identifier="3)" data-name="3)"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Melk som er fremstilt i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-1-punkt-3-ledd-1-punkt-1"><article class="legalP" id="paragraf-5-ledd-1-punkt-3-ledd-1-punkt-1-ledd-1">All melk som brukes i virksomheten må enten oppfylle vilkårene i nummer 1 eller nummer 2 eller komme fra dyr utenfor områdene som nevnes i § 1 andre ledd a, b, d, f og h.</article></article></li><li data-li-identifier="b)" data-name="b)"><article class="listArticle" id="paragraf-5-ledd-1-punkt-3-ledd-1-punkt-2"><article class="legalP" id="paragraf-5-ledd-1-punkt-3-ledd-1-punkt-2-ledd-1">Virksomheten må være under streng veterinærkontroll.</article></article></li><li data-li-identifier="c)" data-name="c)"><article class="listArticle" id="paragraf-5-ledd-1-punkt-3-ledd-1-punkt-3"><article class="legalP" id="paragraf-5-ledd-1-punkt-3-ledd-1-punkt-3-ledd-1">Melken må være klart identifisert og transportert og lagret separat fra melk og melkeprodukter som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-04-06-332/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak ved innførsel av melkeprodukter</span></h2><article class="legalP" id="paragraf-6-ledd-1">Unntatt fra forbudet i § 2 andre ledd er:<ul class="defaultList"><li data-li-identifier="1)" data-name="1)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Melkeprodukter som er produsert før avskjæringsdato, jf. § 1 tredje ledd.</article></article></li><li data-li-identifier="2)" data-name="2)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Melkeprodukter som er oppvarmet til minst 71,7 °C i minst femten sekunder eller tilsvarende behandling.</article></article></li><li data-li-identifier="3)" data-name="3)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Melkeprodukter som er produsert av melk som oppfyller vilkårene i § 5 nummer 1, 2 eller 3.</article></article></li><li data-li-identifier="4)" data-name="4)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">Melkeprodukter som er produsert i godkjent virksomhet på følgende vilkår: <ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-4-ledd-1-punkt-1"><article class="legalP" id="paragraf-6-ledd-1-punkt-4-ledd-1-punkt-1-ledd-1">All melk som brukes i virksomheten må enten oppfylle vilkårene i § 5 nummer 1 eller nummer 2 eller komme fra dyr utenfor områdene som nevnes i § 1 andre ledd bokstavene a, b, d, f og h.</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-4-ledd-1-punkt-2"><article class="legalP" id="paragraf-6-ledd-1-punkt-4-ledd-1-punkt-2-ledd-1">Alle melkeprodukter som brukes i det endelige produkt, må oppfylle vilkårene i nummer 1, 2 eller 3 eller lages av melk som kommer fra dyr utenfor områdene som nevnes i § 1 andre ledd bokstavene a, b, d, f og h.</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-4-ledd-1-punkt-3"><article class="legalP" id="paragraf-6-ledd-1-punkt-4-ledd-1-punkt-3-ledd-1">Virksomheten må være under streng veterinærkontroll.</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4-ledd-1-punkt-4"><article class="legalP" id="paragraf-6-ledd-1-punkt-4-ledd-1-punkt-4-ledd-1">Melkeproduktene må være klart identifisert og transportert og lagret separat fra melk og melkeprodukter som ikke er ment å skulle sendes ut av områdene som nevnes i § 1 andre ledd bokstavene a, b, d, f og h.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2001-04-06-332/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak ved innførsel av sæd, ova og embryo</span></h2><article class="legalP" id="paragraf-7-ledd-1">Unntatt fra forbudet i § 2 andre ledd er frossen storfesæd og frosne storfeembryoner som er fremstilt før avskjæringsdato, jf. § 1 tredje ledd.</article></article><article class="legalArticle" data-lovdata-URL="LTI/forskrift/2001-04-06-332/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Unntak ved innførsel av huder og skinn</span></h2><article class="legalP" id="paragraf-8-ledd-1">Unntatt fra forbudet i § 2 andre ledd er huder og skinn produsert før avskjæringsdato, jf. § 1 tredje ledd, eller som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 11a annet ledd nummer 3.</article></article><article class="legalArticle" data-lovdata-URL="LTI/forskrift/2001-04-06-332/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Unntak ved innførsel av andre produkter av klauvdyr</span></h2><article class="legalP" id="paragraf-9-ledd-1">Unntatt fra forbudet i § 2 andre ledd er:<ul class="defaultList"><li data-li-identifier="1)" data-name="1)"><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">Blod og blodprodukter som ikke skal brukes til konsum og som har gjennomgått minst en av de følgende behandlingene: <ul class="defaultList"><li data-li-identifier="a)" data-name="a)"><article class="listArticle" id="paragraf-9-ledd-1-punkt-1-ledd-1-punkt-1"><article class="legalP" id="paragraf-9-ledd-1-punkt-1-ledd-1-punkt-1-ledd-1">Varmebehandling ved en temperatur på 65 °C i minst tre timer, etterfulgt av en effektivitetstest.</article></article></li><li data-li-identifier="b)" data-name="b)"><article class="listArticle" id="paragraf-9-ledd-1-punkt-1-ledd-1-punkt-2"><article class="legalP" id="paragraf-9-ledd-1-punkt-1-ledd-1-punkt-2-ledd-1">Bestråling med 2,5 megarad eller gammastråler, etterfulgt av en effektivitetstest.</article></article></li><li data-li-identifier="c)" data-name="c)"><article class="listArticle" id="paragraf-9-ledd-1-punkt-1-ledd-1-punkt-3"><article class="legalP" id="paragraf-9-ledd-1-punkt-1-ledd-1-punkt-3-ledd-1">Senking av pH til 5 eller lavere i minst tre timer, etterfulgt av en effektivitetstest.</article></article></li></ul></article></article></li><li data-li-identifier="2)" data-name="2)"><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">Smult og utsmeltet fett som har blitt varmebehandlet i henhold til kravene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 17 bokstav b nummer 1.</article></article></li><li data-li-identifier="3)" data-name="3)"><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">Tarmer som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 10 bokstav b.</article></article></li><li data-li-identifier="4)" data-name="4)"><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">Ubehandlet saueull og hår fra drøvtyggere som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 21.</article></article></li><li data-li-identifier="5)" data-name="5)"><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">Halvtørt og tørt fôr til selskapsdyr som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 12 bokstav b.</article></article></li><li data-li-identifier="6)" data-name="6)"><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">Jakttrofeer som oppfyller vilkårene i forskrift av 13. august 1999 nr. 1074 om dyrehelsemessige betingelser for innførsel og utførsel av visse animalske produkter og animalsk avfall § 19 bokstav b.</article></article></li><li data-li-identifier="7)" data-name="7)"><article class="listArticle" id="paragraf-9-ledd-1-punkt-7"><article class="legalP" id="paragraf-9-ledd-1-punkt-7-ledd-1">Andre produkter av klauvdyr enn gjødsel, de som er nevnt i nummer 1-6 og de som er nevnt i § 3 – § 8, dersom produktene er varmebehandlet i hermetisk lukket beholder med Fo-verdi på minst 3,00 eller slik at kjernetemperaturen har vært minst 70 °C.</article></article></li></ul></article></article><article class="legalArticle" data-lovdata-URL="LTI/forskrift/2001-04-06-332/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilleggskrav til sertifikat</span></h2><article class="legalP" id="paragraf-10-ledd-1">Ved innførsel skal det følge med et dokument som bekrefter at forsendelsen oppfyller vilkårene i denne forskrift. Sertifikatet skal være utstedt av offentlig veterinærmyndighet.</article><article class="legalP" id="paragraf-10-ledd-2">Første ledd gjelder ikke ved innførsel av hermetiserte produkter, blod, blodprodukter, smult, utsmeltet fett, tarmer, ubehandlet saueull og hår fra drøvtyggere. Ved innførsel av slike produkter skal det følge med et handelsdokument som bekrefter at forsendelsen oppfyller vilkårene i denne forskrift.</article></article><article class="legalArticle" data-lovdata-URL="LTI/forskrift/2001-04-06-332/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Forbud mot utførsel</span></h2><article class="legalP" id="paragraf-11-ledd-1">Det er forbudt å sende levende klauvdyr til områdene som nevnes i § 1 andre ledd bokstavene a, b og c.</article></article><article class="legalArticle" data-lovdata-URL="LTI/forskrift/2001-04-06-332/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Statens dyrehelsetilsyn – Sentralforvaltningen kan dispensere fra bestemmelsene i denne forskrift og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-04-06-332/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Straff</span></h2><article class="legalP" id="paragraf-13-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-04-06-332/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttredelse</span></h2><article class="legalP" id="paragraf-14-ledd-1">Denne forskrift trer i kraft 7. april 2001. Fra og med samme tidspunkt oppheves forskrift av 22. februar 2001 nr. 177 om særskilte beskyttelsestiltak i forbindelse med utbrudd av munn- og klauvsjuke i Storbritannia og Nord-Irland og forskrift av 14. mars 2001 nr. 247 om særskilte beskyttelsestiltak overfor innførsel fra land innen EU og EFTA i forbindelse med utbrudd av munn- og klauvsjuke.</article><article class="legalP" id="paragraf-14-ledd-2">Forskriften gjelder til og med:<ul class="defaultList"><li data-li-identifier="a)" data-name="a)"><article class="listArticle" id="paragraf-14-ledd-2-punkt-1"><article class="legalP" id="paragraf-14-ledd-2-punkt-1-ledd-1">12. april 2001 for innførsel fra områder som nevnt i § 1 andre ledd bokstavene d og e.</article></article></li><li data-li-identifier="b)" data-name="b)"><article class="listArticle" id="paragraf-14-ledd-2-punkt-2"><article class="legalP" id="paragraf-14-ledd-2-punkt-2-ledd-1">19. april 2001 for innførsel fra områder som nevnt i § 1 andre ledd bokstavene h og i.</article></article></li><li data-li-identifier="c)" data-name="c)"><article class="listArticle" id="paragraf-14-ledd-2-punkt-3"><article class="legalP" id="paragraf-14-ledd-2-punkt-3-ledd-1">25. april 2001 for innførsel fra områder som nevnt i § 1 andre ledd bokstavene f og g.</article></article></li><li data-li-identifier="d)" data-name="d)"><article class="listArticle" id="paragraf-14-ledd-2-punkt-4"><article class="legalP" id="paragraf-14-ledd-2-punkt-4-ledd-1">18. mai 2001 for innførsel fra områder som nevnt i § 1 andre ledd bokstavene a, b og c.</article></article></li></ul></article></article></main></body></html>