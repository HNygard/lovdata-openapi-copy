<!DOCTYPE html><html lang="no"><head><title>Forskrift om gjennomføring av driftskrav i JAR-OPS 1 for ervervsmessig lufttransport med fly.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-30-382</dd><dt class="dokid">DokumentID</dt><dd class="dokid">LTI/forskrift/2001-03-30-382</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-10-14-993</li><li>forskrift/1996-04-11-370</li><li>forskrift/1979-05-15-23</li><li>forskrift/1975-10-09-3206</li><li>forskrift/1975-03-21-3205</li><li>forskrift/1974-03-15-3203</li><li>forskrift/1974-03-05-4137</li><li>forskrift/1976-11-10-3185</li><li>forskrift/1986-04-16-2996</li><li>forskrift/1993-05-13-4053</li><li>forskrift/2001-03-30-381</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2001-04-24</dd><dt class="journalNumber">Journalnummer</dt><dd class="journalNumber">2001-0436</dd><dt class="titleShort">Korttittel</dt><dd class="titleShort">Forskrift om gjennomføring av krav i JAR-OPS 1</dd><dt class="title">Tittel</dt><dd class="title">Forskrift om gjennomføring av driftskrav i JAR-OPS 1 for ervervsmessig lufttransport med fly.</dd><dt class="miscInformation">Annet om dokumentet</dt><dd class="miscInformation">Fastsatt av Luftfartstilsynet 30. mars 2001 med hjemmel i lov av 11. juni 1993 nr. 101 om luftfart (luftfartsloven) § 9-1 og § 15-4, jf. vedtak av 10. desember 1999 nr. 1273 om delegering av myndighet til Luftfartstilsynet etter luftfartsloven.</dd><dt class="refid">RefID</dt><dd class="refid">forskrift/2001-03-30-382</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av driftskrav i JAR-OPS 1 for ervervsmessig lufttransport med fly.<ul class="tocSubUl"><li>§ 1. Virkeområde</li><li>§ 2. Formål</li><li>§ 3. Definisjoner</li><li>§ 4. Tidsfrister for godkjennelse</li><li>§ 5. Godkjennelse/AOC</li><li>§ 6. Fornyelse og endring</li><li>§ 7. Tilleggskrav</li><li>§ 8. Søknad</li><li>§ 9. Søknadsfrister</li><li>§ 10. Søknadsdokumentasjon</li><li>§ 11. Dispensasjon</li><li>§ 12. Tilbakekall</li><li>§ 13. Innlevering av dokumenter</li><li>§ 14. Klage</li><li>§ 15. Straff</li><li>§ 16. Ikrafttredelse</li><li>§ 17. Forskrifter som opphører å gjelde</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-30-382" id="dokument"><h1>Forskrift om gjennomføring av driftskrav i JAR-OPS 1 for ervervsmessig lufttransport med fly.</h1><article class="legalArticle" data-lovdata-URL="LTI/forskrift/2001-03-30-382/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskrift gjelder for luftfartsselskaper som driver ervervsmessig lufttransport med fly.</article></article><article class="legalArticle" data-lovdata-URL="LTI/forskrift/2001-03-30-382/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Formål</span></h2><article class="legalP" id="paragraf-2-ledd-1">Formålet med denne forskrift er å gjennomføre felleseuropeiske krav, Joint Aviation Requirements, Commercial Air Transportation, Aeroplanes, JAR-OPS 1, endringsutgave (change) 1 av 1. mars 1998 med de tillegg som følger av denne forskrift, for ervervsmessig lufttransport med fly for å kunne utstede Air Operator Certificat (AOC). AOC er en betingelse for å få utstedt lisens i henhold til forskrift av 15. juli 1994 nr. 691 om gjennomføring og håndheving av EØS-avtalen på luftfartens område.</article></article><article class="legalArticle" data-lovdata-URL="LTI/forskrift/2001-03-30-382/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="defaultP"><i>Ervervsmessig lufttransport (commercial Air Transport):</i></article><article class="legalP" id="paragraf-3-ledd-1">Lufttransport av passasjer, post og/eller frakt mot vederlag og i henhold til lisens utstedt av Luftfartstilsynet (tidligere Luftfartsverket, Luftfartsinspeksjonen).</article><article class="legalP" id="paragraf-3-ledd-2">Se for øvrig Joint Aviation Reqirements (JAR), JAR-1, Definitions and Abbreviations, siste utgave, når det gjelder definisjoner i JAR-OPS 1.</article></article><article class="legalArticle" data-lovdata-URL="LTI/forskrift/2001-03-30-382/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tidsfrister for godkjennelse</span></h2><article class="legalP" id="paragraf-4-ledd-1">Luftfartsselskaper som driver eller skal drive ervervsmessig lufttransport med fly med maksimal startmasse 10 tonn og mer, eller med 20 eller flere godkjente passasjerseter, må etter 31. desember 1998 være godkjent i henhold til denne forskrift for å kunne drive ervervsmessig lufttransport.</article><article class="legalP" id="paragraf-4-ledd-2">Luftfartsselskaper som driver eller skal drive ervervsmessig lufttransport med fly med under 10 tonn maksimal startmasse, eller med mindre enn 20 godkjente passasjerseter, må etter 1. april 2001 være godkjent i henhold til denne forskrift for å kunne drive ervervsmessig lufttransport.</article><article class="legalP" id="paragraf-4-ledd-3">Luftfartsselskaper med utstedt nasjonal AOC som utelukkende opererer fly i samsvar med de visuelle flygereglene (VFR) i ytelsesklasse B med maksimal startmasse 2730 kg eller mindre, må etter 1. april 2002 være godkjent i henhold til denne forskrift for å kunne drive ervervsmessig lufttransport.</article></article><article class="legalArticle" data-lovdata-URL="LTI/forskrift/2001-03-30-382/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Godkjennelse/AOC</span></h2><article class="legalP" id="paragraf-5-ledd-1">Luftfartsselskaper som godkjennes i henhold til JAR-OPS 1 vil av Luftfartstilsynet få utstedt et flyoperativt godkjennelsessertifikat (AOC), inkludert operativ spesifikasjon (Operation Specification) og et godkjennelsesbevis for vedlikeholdsordning på luftfartøyene (Maintenance System Approval Statement). Gyldig AOC er en betingelse for utstedelse av lisens i henhold til forskrift av 15. juli 1994 nr. 691.</article><article class="legalP" id="paragraf-5-ledd-2">AOC skal utstedes første gang med gyldighet for ett år. Ved fornyelse skal nytt dokument utstedes med gyldighet 5 år.</article></article><article class="legalArticle" data-lovdata-URL="LTI/forskrift/2001-03-30-382/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fornyelse og endring</span></h2><article class="legalP" id="paragraf-6-ledd-1">Luftfartstilsynet kan fornye eller endre et godkjennelsessertifikat (AOC) når kravene i JAR-OPS 1 og tilleggskravene som fremgår av denne forskriften, er tilfredsstilt.</article></article><article class="legalArticle" data-lovdata-URL="LTI/forskrift/2001-03-30-382/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilleggskrav</span></h2><article class="legalP" id="paragraf-7-ledd-1">Følgende forskrifter gjelder i tillegg til kravene i JAR-OPS 1 når et luftfartsselskap godkjennes i henhold til JAR-OPS 1:<ul class="defaultList"><li><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">BSL B 1-5 Forskrift av 5. april 1994 nr. 305 om flygehåndbok og sjekkliste for luftfartøy pkt. 2, 3, 4 og 5, gjelder i tillegg til JAR-OPS 1.130.</article></article></li><li><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">BSL B 3-2 Forskrift av 22. april 1985 nr. 3055 om vedlikehold og modifikasjon av flymateriell, pkt. 5.7.3, 5.7.4, 5.7.5, 6.1 første avsnitt, 6.3.1, 6.4.1, 6.4.2, 6.4.3, 6.4.4, 6.4.5, 7.1.2, 7.2.2, 8.3.1.1, 8.3.1.2, 10.1.3, 10.1.4, 10.1.5, 10.1.7, 10.1.9, 11.1, 11.2, 11.3, 11.4, 13.1.1, 13.1.2, 13.1.3, 13.1.5 og bestemmelsene i vedlegg 8, 10, 11, 12, 13, 15 og 16 gjelder i tillegg til JAR-OPS 1.910.</article></article></li><li><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">BSL D 1-2 Forskrift av 9. desember 1987 om bruk av flyplasser gjelder i tillegg til JAR-OPS 1.295.</article></article></li><li><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">BSL D 1-3 Forskrift av 27. mars 1996 nr. 304 om varslings- og rapporteringsplikt til havarikommisjonen for sivil luftfart (HSL); Luftfartsverket (LV) og politiet gjelder i tillegg til JAR-OPS 1.420 og 1.425.</article></article></li><li><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">BSL D 1-7 Forskrift av 15. mai 1979 nr. 23 om transport av gods i luftfartøy pkt. 8.6 gjelder i tillegg til JAR-OPS 1.080 og JAR-OPS 1 subpart R.</article></article></li><li><article class="listArticle" id="paragraf-7-ledd-1-punkt-6"><article class="legalP" id="paragraf-7-ledd-1-punkt-6-ledd-1">BSL D 1-8 Forskrift av 2. juli 1974 nr. 3395 om flyging med en motors luftfartøy i fjell og øde områder i Norge og på Svalbard gjelder i tillegg til JAR-OPS 1.</article></article></li><li><article class="listArticle" id="paragraf-7-ledd-1-punkt-7"><article class="legalP" id="paragraf-7-ledd-1-punkt-7-ledd-1">BSL D 1-14 Forskrift av 3. februar 1998 nr. 113 om radionavigasjonsutstyr og SSR-transponder i luftfartøy gjelder i tillegg til JAR-OPS 1 subpart L.</article></article></li><li><article class="listArticle" id="paragraf-7-ledd-1-punkt-8"><article class="legalP" id="paragraf-7-ledd-1-punkt-8-ledd-1">BSL D 2-1 Forskrift av 25. april 1974 nr. 4166 forskrifter for ervervsmessig luftfart med fly pkt. 4.2.8.2. og pkt. 4.2.8.3 gjelder i tillegg til JAR-OPS 1. Pkt. 4.3.1 erstatter JAR-OPS 1.125 (1) og (2).</article></article></li><li><article class="listArticle" id="paragraf-7-ledd-1-punkt-9"><article class="legalP" id="paragraf-7-ledd-1-punkt-9-ledd-1">BSL D 2-3 Forskrift av 28. juni 1979 nr. 3189 om flyge- og tjenestetider for ruteflyging med fly med mer enn 10 passasjerseter og for charterflyging med fly med høyeste tillatte startvekt over 15 000 kg gjelder i tillegg til JAR-OPS 1.</article></article></li><li><article class="listArticle" id="paragraf-7-ledd-1-punkt-10"><article class="legalP" id="paragraf-7-ledd-1-punkt-10-ledd-1">BSL D 2-5 Forskrift av 17. juni 1974 nr. 3196 om overflyging med en motor ute av funksjon gjelder i tillegg til JAR-OPS 1.</article></article></li><li><article class="listArticle" id="paragraf-7-ledd-1-punkt-11"><article class="legalP" id="paragraf-7-ledd-1-punkt-11-ledd-1">BSL D 2-8 Forskrift av 20. april 1994 nr. 312 om flygesjef gjelder i tillegg til JAR-OPS 1.175.</article></article></li><li><article class="listArticle" id="paragraf-7-ledd-1-punkt-12"><article class="legalP" id="paragraf-7-ledd-1-punkt-12-ledd-1">BSL D 5-2 Forskrift av 15. mars 1974 nr. 3149 om brann og havarisikkerhet gjelder i tillegg til JAR-OPS 1 subpart K.</article></article></li><li><article class="listArticle" id="paragraf-7-ledd-1-punkt-13"><article class="legalP" id="paragraf-7-ledd-1-punkt-13-ledd-1">BSL E 4-5 Forskrift av 13. desember 1996 nr. 1146 om anslag mot sikkerheten i luftfarten gjelder i tillegg til JAR-OPS 1.070 og JAR-OPS 1 subpart S.</article></article></li></ul></article><article class="defaultP">Og:<ul class="defaultList"><li><article class="listArticle" id="paragraf-7-ledd-1-punkt-14"><article class="legalP" id="paragraf-7-ledd-1-punkt-14-ledd-1">Vedlegg 2 til forskrift om gjennomføring og håndheving av EØS-avtalen på luftfartens område av 15. juli 1994 nr. 691, jf. § 1 nr. 8 bokstav c). Vedlegg 2 pkt. 2.1 erstatter kravene i JAR-OPS 1.165.</article></article></li></ul></article></article><article class="legalArticle" data-lovdata-URL="LTI/forskrift/2001-03-30-382/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Søknad</span></h2><article class="legalP" id="paragraf-8-ledd-1">Luftfartsselskaper som driver eller skal drive ervervsmessig lufttransport med fly kan søke om godkjennelsessertifikat, Air Operator Certificate, (AOC), i henhold til krav inntatt i JAR-OPS 1 change 1 av 1. mars 1998 med tilleggskrav som fremgår i § 7 i denne forskrift.</article></article><article class="legalArticle" data-lovdata-URL="LTI/forskrift/2001-03-30-382/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Søknadsfrister</span></h2><article class="legalP" id="paragraf-9-ledd-1">Søknad om førstegangsutstedelse av godkjennelsessertifikat, AOC, i henhold til JAR-OPS 1 må forelegges Luftfartstilsynet minst 90 dager før datoen for planlagt oppstart av flygevirksomheten.</article><article class="legalP" id="paragraf-9-ledd-2">Driftshåndboken må fremlegges ikke senere enn 60 dager før samme dato.</article><article class="legalP" id="paragraf-9-ledd-3">Søknad om endringer i et godkjennelsessertifikat, AOC, må forelegges Luftfartstilsynet minst 30 dager før datoen for planlagt oppstart etter endringen.</article><article class="legalP" id="paragraf-9-ledd-4">Søknad om fornyelse av et godkjennelsessertifikat, AOC, må forelegges Luftfartstilsynet minst 30 dager før gyldighetstiden av eksisterende AOC utløper.</article></article><article class="legalArticle" data-lovdata-URL="LTI/forskrift/2001-03-30-382/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Søknadsdokumentasjon</span></h2><article class="legalP" id="paragraf-10-ledd-1">Alle søknader må i samsvar med ovennevnte frister vedlegges all nødvendig dokumentasjon.</article></article><article class="legalArticle" data-lovdata-URL="LTI/forskrift/2001-03-30-382/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></h2><article class="legalP" id="paragraf-11-ledd-1">Luftfartstilsynet kan, når særlige grunner tilsier det, dispensere fra bestemmelsene i denne forskrift.</article></article><article class="legalArticle" data-lovdata-URL="LTI/forskrift/2001-03-30-382/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Tilbakekall</span></h2><article class="legalP" id="paragraf-12-ledd-1">Luftfartstilsynet kan tilbakekalle eller midlertidig sette ut av kraft godkjennelsessertifikat, (AOC) dersom innehaver ikke overholder vesentlige bestemmelser eller vilkår som gjelder for angjeldende godkjennelse, eller vesentlige forutsetninger for utstedelsen av godkjennelsessertifikatet endres.</article></article><article class="legalArticle" data-lovdata-URL="LTI/forskrift/2001-03-30-382/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Innlevering av dokumenter</span></h2><article class="legalP" id="paragraf-13-ledd-1">Er et godkjennelsessertifkat, AOC, tilbakekalt skal utstedte sertifikater og beviser tilbakeleveres Luftfartstilsynet.</article></article><article class="legalArticle" data-lovdata-URL="LTI/forskrift/2001-03-30-382/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Klage</span></h2><article class="legalP" id="paragraf-14-ledd-1">Enkeltvedtak truffet av Luftfartstilsynet med hjemmel i denne forskrift kan påklages til Samferdselsdepartementet i henhold til forvaltningsloven.</article></article><article class="legalArticle" data-lovdata-URL="LTI/forskrift/2001-03-30-382/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Straff</span></h2><article class="legalP" id="paragraf-15-ledd-1">Ved overtredelse av denne forskrift kommer bestemmelser om straff etter luftfartsloven kapittel 14 til anvendelse.</article></article><article class="legalArticle" data-lovdata-URL="LTI/forskrift/2001-03-30-382/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h2><article class="legalP" id="paragraf-16-ledd-1">Denne forskrift gjelder fra 1. april 2001.</article><article class="legalP" id="paragraf-16-ledd-2">Fra samme tidspunkt oppheves forskrift om gjennomføring av driftskrav i JAR-OPS 1 for ervervsmessig lufttransport med fly fastsatt 14. oktober 1998 nr. 993.</article></article><article class="legalArticle" data-lovdata-URL="LTI/forskrift/2001-03-30-382/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Forskrifter som opphører å gjelde</span></h2><article class="legalP" id="paragraf-17-ledd-1">Ved ikrafttredelse av denne forskrift og i henhold til de frister som fremgår i § 4 vil følgende forskrifter opphøre å gjelde for utøvelse av ervervsmessig lufttransport med fly:<ul class="defaultList"><li><article class="listArticle" id="paragraf-17-ledd-1-punkt-1"><article class="legalP" id="paragraf-17-ledd-1-punkt-1-ledd-1">BSL B 3-2 Forskrift av 22. april 1985 nr. 3055 om vedlikehold og modifikasjon av flymateriell, med unntak av tilleggskravene i § 7.</article></article></li><li><article class="listArticle" id="paragraf-17-ledd-1-punkt-2"><article class="legalP" id="paragraf-17-ledd-1-punkt-2-ledd-1">BSL D 1-4 Forskrift av 8. november 1984 nr. 3210 om ytelseskrav og driftsbegrensninger for fly.</article></article></li><li><article class="listArticle" id="paragraf-17-ledd-1-punkt-3"><article class="legalP" id="paragraf-17-ledd-1-punkt-3-ledd-1">BSL D 1-5 Forskrift av 11. april 1996 nr. 370 om standardvekter til bruk ved planlegging av flyging.</article></article></li><li><article class="listArticle" id="paragraf-17-ledd-1-punkt-4"><article class="legalP" id="paragraf-17-ledd-1-punkt-4-ledd-1">BSL D 1-6 Forskrift av 5. mars 1974 nr. 3208 om befordring av passasjerer i luftfartøy.</article></article></li><li><article class="listArticle" id="paragraf-17-ledd-1-punkt-5"><article class="legalP" id="paragraf-17-ledd-1-punkt-5-ledd-1">BSL D 1-7 Forskrift av 15. mai 1979 nr. 23 om transport av gods i luftfartøy, unntatt pkt. 8.6.</article></article></li><li><article class="listArticle" id="paragraf-17-ledd-1-punkt-6"><article class="legalP" id="paragraf-17-ledd-1-punkt-6-ledd-1">BSL D 1-9 Forskrift av 9. oktober 1975 nr. 3206 om førstehjelpsutstyr i luftfartøy.</article></article></li><li><article class="listArticle" id="paragraf-17-ledd-1-punkt-7"><article class="legalP" id="paragraf-17-ledd-1-punkt-7-ledd-1">BSL D 1-10 Forskrift av 21. mars 1975 nr. 3205 om tanking av luftfartøy.</article></article></li><li><article class="listArticle" id="paragraf-17-ledd-1-punkt-8"><article class="legalP" id="paragraf-17-ledd-1-punkt-8-ledd-1">BSL D 1-11 Forskrift av 15. mars 1974 nr. 3203 om værminima for fly.</article></article></li><li><article class="listArticle" id="paragraf-17-ledd-1-punkt-9"><article class="legalP" id="paragraf-17-ledd-1-punkt-9-ledd-1">BSL D 1-12 Forskrift av 5. mars 1974 nr. 4137 om medføring av flygeregistrator og taleregistrator.</article></article></li><li><article class="listArticle" id="paragraf-17-ledd-1-punkt-10"><article class="legalP" id="paragraf-17-ledd-1-punkt-10-ledd-1">BSL D 1-13 Forskrift av 10. november 1976 nr. 3185 om terrengvarslingssystem i fly.</article></article></li><li><article class="listArticle" id="paragraf-17-ledd-1-punkt-11"><article class="legalP" id="paragraf-17-ledd-1-punkt-11-ledd-1">BSL D 2-1 Forskrift av 25. april 1974 nr. 3200 om ervervsmessig luftfart med fly med unntak av pkt. 4.2.8.2, pkt. 4.2.8.3 og pkt. 4.3.1.</article></article></li><li><article class="listArticle" id="paragraf-17-ledd-1-punkt-12"><article class="legalP" id="paragraf-17-ledd-1-punkt-12-ledd-1">BSL D 2-4 Forskrift av 15. mars 1974 nr. 3197 om demonstrasjon av nødevakuering.</article></article></li><li><article class="listArticle" id="paragraf-17-ledd-1-punkt-13"><article class="legalP" id="paragraf-17-ledd-1-punkt-13-ledd-1">BSL D 2-6 Forskrift av 16. april 1986 nr. 2996 om vilkår for ervervsmessig flyging med flermotors luftfartøy med komponenter eller systemer ute av funksjon (Minimum Equipment List – MEL).</article></article></li><li><article class="listArticle" id="paragraf-17-ledd-1-punkt-14"><article class="legalP" id="paragraf-17-ledd-1-punkt-14-ledd-1">BSL D 2-7 Forskrift av 13. mai 1993 nr. 4053 om vilkår for ervervsmessig luftfart med luftfartøy som er utrustet for pasienttransport.</article></article></li><li><article class="listArticle" id="paragraf-17-ledd-1-punkt-15"><article class="legalP" id="paragraf-17-ledd-1-punkt-15-ledd-1">BSL D 2-9 Forskrift av 30. mars 2001 nr. 381 om overgangsordning for ervervsmessig lufttransport med fly og helikopter i forbindelse med implementering av JAR-OPS 1 og 3, begrenset til den delen av forskriften som gjelder fly.</article></article></li></ul></article></article></main></body></html>