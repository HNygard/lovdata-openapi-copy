<!DOCTYPE html><html lang="no"><head><title>Forskrift om endring i forskrift til patentloven (patentforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-23-1302</dd><dt class="dokid">DokumentID</dt><dd class="dokid">LTI/forskrift/2001-11-23-1302</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-20-1162</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1967-12-15-9/§6</li><li>lov/1967-12-15-9/§62a</li><li>lov/1967-12-15-9/§62b</li><li>lov/1967-12-15-9/§69</li></ul></dd><dt class="dateOfPublication">Kunngjort</dt><dd class="dateOfPublication">2001-11-27</dd><dt class="journalNumber">Journalnummer</dt><dd class="journalNumber">2001-1270</dd><dt class="titleShort">Korttittel</dt><dd class="titleShort">Endr. i patentforskriften</dd><dt class="title">Tittel</dt><dd class="title">Forskrift om endring i forskrift til patentloven (patentforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved Kronprinsreg.res. 23. november 2001 med hjemmel i lov av 15. desember 1967 nr. 9 om patenter § 6, § 62a fjerde ledd, § 62b annet ledd og § 69 første ledd første punktum. Fremmet av Justis- og politidepartementet.</dd><dt class="refid">RefID</dt><dd class="refid">forskrift/2001-11-23-1302</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til patentloven (patentforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-23-1302" id="dokument"><h1>Forskrift om endring i forskrift til patentloven (patentforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-23-1302/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. desember 1996 nr. 1162 til patentloven (patentforskriften) gjøres følgende endringer:</article> <article class="defaultP" margin-top="true">§ 4 tredje ledd første punktum skal lyde:</article><article class="legalP" id="kapittel-1-ledd-2">Patentstyret kan i forskrift eller i det enkelte tilfellet gjøre unntak fra kravet om oversettelse eller godta oversettelse til et annet språk enn nevnt i annet ledd.</article> <article class="defaultP" margin-top="true">§ 10, § 11, § 12, § 13 og § 14 skal lyde:</article> <article class="defaultP" margin-top="true"><strong>§ 10.</strong> Søkeren kan kreve prioritet etter patentloven § 6 på grunnlag av den første søknaden som angir oppfinnelsen, hvis denne ble innlevert i en stat som er tilsluttet Pariskonvensjonen 20. mars 1883 om beskyttelse av industriell eiendomsrett eller avtale 15. april 1994 om opprettelse av Verdens handelsorganisasjon (WTO-avtalen).</article><article class="legalP" id="kapittel-1-ledd-3">Kravet om prioritet må enten tas med i søknaden ved innleveringen, eller ettersendes innen fristen i femte ledd.</article><article class="legalP" id="kapittel-1-ledd-4">Kravet skal opplyse om hvilken patentmyndighet den påberopte søknaden ble innlevert til, hvilken dag den ble innlevert og søknadsnummeret. Hvis søknadsnummeret ikke er kjent, skal nummeret ettersendes straks søkeren får kjennskap til det.</article><article class="legalP" id="kapittel-1-ledd-5">Patentstyret kan forlange at den som krever prioritet, skal levere inn et prioritetsbevis innen tre måneder fra krav om dette ble oversendt søkeren. Prioritetsbeviset skal inneholde opplysninger som nevnt i tredje ledd, søkerens navn, kopi av søknaden og være bekreftet av myndigheten som den påberopte søknaden ble innlevert til.</article><article class="legalP" id="kapittel-1-ledd-6">Søkeren kan rette eller tilføye et krav om prioritet ved skriftlig melding til Patentstyret innen fire måneder etter dagen da søknaden ble innlevert. Adgangen til å rette eller gjøre tilføyelser gjelder ikke hvis søknaden er blitt allment tilgjengelig ved at søkeren har bedt om tidlig kunngjøring.</article> <article class="defaultP" margin-top="true"><strong>§ 11.</strong> For at en søknad skal kunne gi grunnlag for prioritet etter patentloven § 6, må den være den første som angir oppfinnelsen.</article><article class="legalP" id="kapittel-1-ledd-7">En senere søknad som angir oppfinnelsen, kan likevel gi grunnlag for prioritet hvis<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">den er innlevert på samme sted som den første søknaden og av samme søker eller dennes rettsetterfølger,</article></article></li><li data-li-identifier="2)" data-name="2)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">den første søknaden er trukket tilbake, henlagt eller avslått uten at den var allment tilgjengelig da den senere søknaden ble innlevert,</article></article></li><li data-li-identifier="3)" data-name="3)"><article class="listArticle" id="kapittel-1-ledd-7-punkt-3"><article class="legalP" id="kapittel-1-ledd-7-punkt-3-ledd-1">den første søknaden ikke har tjent som grunnlag for noe krav om prioritet, og</article></article></li><li data-li-identifier="4)" data-name="4)"><article class="listArticle" id="kapittel-1-ledd-7-punkt-4"><article class="legalP" id="kapittel-1-ledd-7-punkt-4-ledd-1">den første søknaden ikke danner grunnlag for noen bestående rettighet.</article></article></li></ul></article> <article class="defaultP" margin-top="true"><strong>§ 12.</strong> Patentstyret kan gi prioritet etter patentloven § 6 på grunnlag av en søknad som er innlevert i en stat som ikke er tilsluttet Pariskonvensjonen eller WTO-avtalen, hvis denne staten gir slik prioritet på grunnlag av patentsøknader som er innlevert i Norge.</article><article class="legalP" id="kapittel-1-ledd-8">Forskriften § 10 og § 11 gjelder tilsvarende for prioritet etter paragrafen her.</article> <article class="defaultP" margin-top="true"><strong>§ 13.</strong> Omfatter en søknad flere oppfinnelser, kan søkeren kreve prioritet for én eller flere av oppfinnelsene.</article><article class="legalP" id="kapittel-1-ledd-9">Prioritet kan i slike tilfeller påberopes på grunnlag av forskjellige søknader. Dette gjelder selv om de påberopte søknadene er innlevert i forskjellige stater. Hver enkelt søknad må oppfylle kravene i § 11.</article> <article class="defaultP" margin-top="true"><strong>§ 14.</strong> Krav om prioritet kan trekkes tilbake ved skriftlig melding til Patentstyret inntil søknaden om patent er avgjort.</article> <article class="defaultP" margin-top="true">§ 58 skal lyde:</article> <article class="defaultP" margin-top="true"><strong>§ 58.</strong> Søkeren kan kreve prioritet etter patentloven § 6, jf. samarbeidskonvensjonen artikkel 8 og regel 4 nr. 10 og 26bis, på grunnlag av den første søknaden som angir oppfinnelsen, hvis denne ble innlevert i en stat som er tilsluttet Pariskonvensjonen eller WTO-avtalen. Forskriften § 11 gjelder tilsvarende.</article><article class="legalP" id="kapittel-1-ledd-10">Kravet om prioritet må enten tas med i den internasjonale patentsøknaden ved innleveringen til Patentstyret, eller ettersendes innen fristen i sjette ledd.</article><article class="legalP" id="kapittel-1-ledd-11">Kravet skal opplyse om hvilken dag den påberopte søknaden ble innlevert og søknadsnummeret. Hvis søknadsnummeret ikke er kjent, skal nummeret ettersendes straks søkeren får kjennskap til det.</article><article class="legalP" id="kapittel-1-ledd-12">Hvis den påberopte søknaden er en nasjonal søknad, skal kravet om prioritet opplyse om hvilken stat søknaden ble innlevert i. Hvis søknaden er internasjonal, skal kravet oppgi hvilken patentmyndighet søknaden ble innlevert til.</article><article class="legalP" id="kapittel-1-ledd-13">Hvis søknaden er en regional søknad, skal kravet opplyse om hvilken myndighet som gir patenter i den regionale ordningen. Om ikke alle statene i ordningen er tilsluttet Pariskonvensjonen eller WTO-avtalen, skal kravet i tillegg nevne minst en av statene som er tilsluttet.</article><article class="legalP" id="kapittel-1-ledd-14">Søkeren kan rette eller tilføye et krav om prioritet ved skriftlig melding til Patentstyret eller Det internasjonale byrå innen fire måneder etter dagen da den internasjonale søknaden ble innlevert, om ikke samarbeidskonvensjonen regel 26bis gir rett til en lengre frist. Adgangen til å rette eller gjøre tilføyelser gjelder ikke hvis søknaden er blitt allment tilgjengelig ved at søkeren har bedt om tidlig kunngjøring.</article> <article class="defaultP" margin-top="true">§ 89 annet ledd skal lyde:</article><article class="legalP" id="kapittel-1-ledd-15">Begjæringen skal innleveres skriftlig til Patentstyret og være begrunnet.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-23-1302/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>