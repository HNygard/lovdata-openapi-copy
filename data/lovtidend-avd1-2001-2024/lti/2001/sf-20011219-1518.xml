<!DOCTYPE html><html lang="no"><head><title>Forskrift om endring i forskrifter fastsatt i medhold av psykisk helsevernloven, spesialisthelsetjenesteloven og kommunehelsetjenesteloven som følge av omorganiseringen av den statlige helseforvaltningen og statlig overtagelse av spesialisthelsetjenesten.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-19-1518</dd><dt class="dokid">DokumentID</dt><dd class="dokid">LTI/forskrift/2001-12-19-1518</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-01-1219</li><li>forskrift/2000-12-21-1408</li><li>forskrift/2000-12-21-1407</li><li>forskrift/2001-06-08-676</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-62/§1-4</li><li>lov/1999-07-02-62/§4-1</li><li>lov/1999-07-02-62/§6-5</li><li>lov/1999-07-02-61/§2-5</li><li>lov/1999-07-02-61/§8-3</li><li>lov/2001-06-15-93/§53</li><li>lov/1982-11-19-66/§6-2a</li></ul></dd><dt class="dateOfPublication">Kunngjort</dt><dd class="dateOfPublication">2002-01-04</dd><dt class="journalNumber">Journalnummer</dt><dd class="journalNumber">2001-1485</dd><dt class="titleShort">Korttittel</dt><dd class="titleShort">Endr. i forskrifter under SHD</dd><dt class="title">Tittel</dt><dd class="title">Forskrift om endring i forskrifter fastsatt i medhold av psykisk helsevernloven, spesialisthelsetjenesteloven og kommunehelsetjenesteloven som følge av omorganiseringen av den statlige helseforvaltningen og statlig overtagelse av spesialisthelsetjenesten.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 19. desember 2001 med hjemmel i lov av 2. juli 1999 nr. 62 om etablering og gjennomføring av psykisk helsevern (psykisk helsevernloven) § 1-4, § 4-1 og § 6-5, lov av 2. juli 1999 nr. 61 om spesialisthelsetjenesten m.m. § 2-5 og § 8-3, jf. lov av 15. juni 2001 nr. 93 om helseforetak m.m. (helseforetaksloven) § 53 nr. 12 og lov av 19. november 1982 nr. 66 om helsetjenesten i kommunene § 6-2a.</dd><dt class="refid">RefID</dt><dd class="refid">forskrift/2001-12-19-1518</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter fastsatt i medhold av psykisk helsevernloven, spesialisthelsetjenesteloven og kommunehelsetjenesteloven som følge av omorganiseringen av den statlige helseforvaltningen og statlig overtagelse av spesialisthelsetjenesten.<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-19-1518" id="dokument"><h1>Forskrift om endring i forskrifter fastsatt i medhold av psykisk helsevernloven, spesialisthelsetjenesteloven og kommunehelsetjenesteloven som følge av omorganiseringen av den statlige helseforvaltningen og statlig overtagelse av spesialisthelsetjenesten.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-19-1518/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 1. desember 2000 nr. 1219 om den faglig ansvarlige for vedtak i det psykiske helsevernet gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Sosial- og helsedirektoratet eller den de bemyndiger kan dispensere fra forskriften her når særlige hensyn taler for det.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-19-1518/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift av 21. desember 2000 nr. 1408 om kontrollkommisjonens virksomhet gjøres følgende endringer:</article> <article class="defaultP" margin-top="true">§ 1-2 skal lyde:</article><article class="legalP" id="kapittel-2-ledd-2">Den enkelte kontrollkommisjons ansvarsområde fastsettes av Sosial- og helsedirektoratet.</article> <article class="defaultP" margin-top="true">§ 1-7 skal lyde:</article><article class="legalP" id="kapittel-2-ledd-3">Kontrollkommisjonen skal innen 1. april gi Sosial- og helsedirektoratet og Fylkeslegen en rapport med oversikt over foregående års møte- og tilsynsvirksomhet, og de saker som er behandlet.</article><article class="legalP" id="kapittel-2-ledd-4">Sosial- og helsedirektoratet utferdiger nærmere retningslinjer om hva rapporten skal inneholde.</article> <article class="defaultP" margin-top="true">§ 4-1 annet ledd skal lyde:</article><article class="legalP" id="kapittel-2-ledd-5">Sosial- og helsedirektoratet kan gi dispensasjon fra bestemmelsen i forskriftens § 4-1 første ledd.</article></section><section class="section" data-name="kapIII" id="kapittel-3" data-lovdata-URL="LTI/forskrift/2001-12-19-1518/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift av 21. desember 2000 nr. 1407 om pasienter i privat forpleining i det psykiske helsevernet gjøres følgende endringer:</article> <article class="defaultP" margin-top="true">§ 4 skal lyde:</article><article class="legalP" id="kapittel-3-ledd-2">Ved privat forpleining skal det foreligge en forpleiningskontrakt mellom det regionale helseforetaket og forpleieren. Fylkeslegen, kontrollkommisjonen og kommunelegen i den kommunen hvor forpleiningsstedet ligger skal ha gjenpart av kontrakten.</article><article class="legalP" id="kapittel-3-ledd-3">Det regionale helseforetaket kan heve kontrakten med øyeblikkelig virkning hvis forpleieren åpenbart setter seg ut over bestemmelser i kontrakten eller i disse forskrifter. For øvrig kan begge parter si opp kontrakten med 1 måneds varsel.</article><article class="legalP" id="kapittel-3-ledd-4">Hvis pasientens tilstand forverres vesentlig og ikke lenger er i samsvar med forutsetningene for forpleiningsforholdet, kan forpleieren kreve pasienten snarest mulig overført til annen omsorg. Kravet fremsettes overfor vedkommende regionale helseforetak.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-3-ledd-5">Sosial- og helsedirektoratet kan gi nærmere retningslinjer for forpleierens regnskap over pasientens personlige andel av folketrygdens ytelser.</article> <article class="defaultP" margin-top="true">§ 5 sjette ledd første punktum skal lyde:</article><article class="legalP" id="kapittel-3-ledd-6">Ved pasientens død skal forpleieren straks melde fra til institusjonen, eller ev. den lege som har ansvaret for pasienten, som sender melding til det regionale helseforetaket.</article> <article class="defaultP" margin-top="true">§ 8 første ledd første punktum skal lyde:</article><article class="legalP" id="kapittel-3-ledd-7">Pasienter i privat forpleining og forpleiningsstedet skal være under nærmere faglig oppfølging av den institusjon som det regionale helseforetaket peker ut.</article></section><section class="section" data-name="kapIV" id="kapittel-4" data-lovdata-URL="LTI/forskrift/2001-12-19-1518/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift av 8. juni 2001 nr. 676 om individuelle planer etter helselovgivningen gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-4-ledd-2">Forskriften gjelder individuelle planer som skal utarbeides etter bestemmelser gitt i kommunehelsetjenesteloven § 6-2a, spesialisthelsetjenesteloven § 2-5 og psykisk helsevernloven § 4-1.</article> <article class="defaultP" margin-top="true">§ 5 første ledd, første og andre punktum skal lyde:</article><article class="legalP" id="kapittel-4-ledd-3">Kommunen og helseforetaket har plikt til å sørge for at individuell plan, jf. § 1 utarbeides for pasienter med behov for langvarige og koordinerte tjenester jf. kommunehelsetjenesteloven § 6-2a og spesialisthelsetjenesteloven § 2-5. Har pasienten behov for tjenester fra andre tjenesteytere eller etater skal kommunen og helseforetaket samarbeide med disse.</article> <article class="defaultP" margin-top="true">§ 8 skal lyde:</article><article class="legalP" id="kapittel-4-ledd-4">Den alminnelige ansvars- og funksjonsfordelingen mellom de ulike tjenesteytere legges til grunn ved gjennomføringen av planen, dersom ikke annet avtales.</article></section><section class="section" data-name="kapV" id="kapittel-5" data-lovdata-URL="LTI/forskrift/2001-12-19-1518/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Endringene trer i kraft 1. januar 2002.</article></section></main></body></html>