<!DOCTYPE html><html lang="no"><head><title>Forskrift om transport av farlig gods på veg og jernbane.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-08-472</dd><dt class="dokid">DokumentID</dt><dd class="dokid">LTI/forskrift/2001-05-08-472</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-12-20-1339</li><li>forskrift/1999-09-08-1075</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§18</li><li>lov/1993-06-11-100/§5</li><li>lov/1993-06-11-100/§6</li><li>lov/1993-06-11-100/§7</li><li>lov/1993-06-11-100/§11</li><li>lov/1993-06-11-100/§13</li><li>lov/1993-06-11-100/§13a</li><li>lov/1971-05-21-47/§32</li><li>lov/1971-05-21-47/§37</li><li>lov/1974-06-14-39/§31</li><li>lov/1974-06-14-39/§37</li><li>forskrift/1996-06-07-532</li><li>forskrift/2001-05-08-471</li></ul></dd><dt class="dateOfPublication">Kunngjort</dt><dd class="dateOfPublication">2001-05-11</dd><dt class="journalNumber">Journalnummer</dt><dd class="journalNumber">2001-0519</dd><dt class="titleShort">Korttittel</dt><dd class="titleShort">Forskrift om transport av farlig gods</dd><dt class="title">Tittel</dt><dd class="title">Forskrift om transport av farlig gods på veg og jernbane.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for brann- og eksplosjonsvern (DBE) 8. mai 2001, jf. vedtak av 8. mai 2001 nr. 471 om delegering av myndighet til Direktoratet for brann- og eksplosjonsvern til å fastsette forskrift om transport av farlig gods på veg og jernbane, med hjemmel i vegtrafikklov av 18. juni 1965 nr. 4 § 18 første ledd 1. punktum og annet ledd, lov av 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. § 5 annet ledd, § 6 annet ledd, § 7 første ledd, § 11 første ledd, § 13 og § 13a, lov av 21. mai 1971 nr. 47 om brannfarlige varer samt væsker og gasser under trykk § 32 og § 37, lov av 14. juni 1974 nr. 39 om eksplosive varer § 31 og § 37, jf. kgl.res. av 7. juni 1996 nr. 532. Jf. EØS-avtalen vedlegg XIII (Rdir. 1994/55/EF, Rdir. 1996/49/EF, Rdir. 1995/50/EF og Rdir. 1996/35/EF).</dd><dt class="refid">RefID</dt><dd class="refid">forskrift/2001-05-08-472</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om transport av farlig gods på veg og jernbane.<ul class="tocSubUl"><li>Kapittel 1 – Innledende bestemmelser<ul class="tocSubUl"><li>§ 1-1. Formål</li><li>§ 1-2. Virkeområde</li><li>§ 1-3. Pliktsubjekt</li><li>§ 1-4. Definisjoner og forklaringer</li></ul></li><li>Kapittel 2 – Generelle krav knyttet til landtransport av farlig gods<ul class="tocSubUl"><li>§ 2-1. Hovedregel</li><li>§ 2-2. Generelt aktsomhetskrav</li><li>§ 2-3. Plikt til å avvise godset</li><li>§ 2-4. Opphold under transporten</li><li>§ 2-5. Varsling og rapportering av uhell</li><li>§ 2-6. Språk i transportdokumentet</li><li>§ 2-7. Oppsyn ved fylling og tømming</li></ul></li><li>Kapittel 3 – Gjennomføring av transport av farlig gods på veg og jernbane<ul class="tocSubUl"><li>§ 3-1. Krav til eier av kjøretøy, jernbanevogn og materiell</li><li>§ 3-2. Krav til sjåfør</li><li>§ 3-3. Transport av spesialavfall</li><li>§ 3-4. Transport av tom, ikke rengjort tank eller beholder</li><li>§ 3-5. Transport på buss</li><li>§ 3-6. Transport på jord- eller skogbrukstraktorer</li><li>§ 3-7. Transport i tog med reisende</li></ul></li><li>Kapittel 4 – Spesielle nasjonale bestemmelser for tank, utstyr og beholder<ul class="tocSubUl"><li>§ 4-1. Krav til system og utstyr på tankkjøretøy for gass-/dampretur</li><li>§ 4-2. Stabilitet på tankkjøretøy</li><li>§ 4-3. Ombygging av tankkjøretøy</li><li>§ 4-4. Krav til kjøretøy ved fylling og tømming av tankcontainer på kjøretøyet</li><li>§ 4-5. Krav til sikkerhetsventil på gasstanker</li><li>§ 4-6. Reserve bensinbeholder</li><li>§ 4-7. Utvidet brukstid for emballasje og IBC-er for enkelte etsende stoffer</li><li>§ 4-8. Godkjenning og kontroll av tank</li></ul></li><li>Kapittel 5 – Særskilte bestemmelser om nasjonal transport av eksplosiver<ul class="tocSubUl"><li>§ 5-1. Særskilte emballasje- og merkekrav</li><li>§ 5-2. Samemballering</li><li>§ 5-3. Samlasting</li><li>§ 5-4. Lossing og avhenting</li><li>§ 5-5. Eksplosivkjøretøy på verksted</li><li>§ 5-6. Eksplosiver som ikke er nevnt i ADR eller RID</li><li>§ 5-7. Tilsyn</li><li>§ 5-8. Største tillatte mengde på EX/II transportenhet</li><li>§ 5-9. Transport av håndvåpenammunisjon ved flytting</li></ul></li><li>Kapittel 6 – Krav om sikkerhetsrådgiver<ul class="tocSubUl"><li>§ 6-1. Virkeområde for krav om utpeking av sikkerhetsrådgiver</li><li>§ 6-2. Utpeking av sikkerhetsrådgiver</li><li>§ 6-3. Rapportering om uhell</li><li>§ 6-4. Eksamen og eksamensadministrator</li><li>§ 6-5. Godkjenning av kursarrangør</li><li>§ 6-6. Kompetansebevis for sikkerhetsrådgiver</li></ul></li><li>Kapittel 7 – Avsluttende bestemmelser<ul class="tocSubUl"><li>§ 7-1. Tilsyns- og kontrollmyndighet</li><li>§ 7-2. Fravik</li><li>§ 7-3. Klage</li><li>§ 7-4. Straff</li><li>§ 7-5. Ikrafttredelse</li><li>§ 7-6. Generelle overgangsbestemmelser for kjøretøy</li><li>§ 7-7. Overgangsbestemmelser for tanker og tankkjøretøyer</li><li>§ 7-8. Overgangsbestemmelser for eksplosivkjøretøyer</li><li>§ 7-9. Overgangsbestemmelser for tanker og beholdere for gass</li><li>§ 7-10. Overgangsbestemmelser for visse mellomstore bulkcontainere (IBC-er)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-08-472" id="dokument"><h1>Forskrift om transport av farlig gods på veg og jernbane.</h1><section class="section" data-name="kap1" id="kapittel-1" data-lovdata-URL="LTI/forskrift/2001-05-08-472/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="LTI/forskrift/2001-05-08-472/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Forskriftens formål er å sikre at samfunnets behov for landtransport av farlig gods skjer under forhold som medfører minst mulig risiko for skade på liv, helse, miljø og materielle verdier.</article></article><article class="legalArticle" data-lovdata-URL="LTI/forskrift/2001-05-08-472/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder all transport av farlig gods på veg eller område som har alminnelig trafikk med motorvogn og på jernbane.</article><article class="legalP" id="kapittel-1-paragraf-2-ledd-2">Med unntak av det generelle aktsomhetskravet i § 2-2 gjelder ikke forskriften for transport av farlig gods:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">Innenfor et lukket område bestående av en eller flere sammenhengende eiendommer som er stengt for alminnelig trafikk med motorvogn.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">Med jord- eller skogbrukstraktorer, til bruk i egen jord- eller skogbruksvirksomhet.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">På mobile maskiner.</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">Definert som eksplosiv vare, bestemt for eller tilhørende Forsvaret når transporten er underlagt militær kommando.</article></article></li></ul></article><article class="legalP" id="kapittel-1-paragraf-2-ledd-3">Bestemmelsene om transport av farlig gods i ADR og RID er å anse som en integrert del av forskriften.</article></article><article class="legalArticle" data-lovdata-URL="LTI/forskrift/2001-05-08-472/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Pliktsubjekt</span></h3><article class="legalP" id="kapittel-1-paragraf-3-ledd-1">Enhver person eller virksomhet, som klassifiserer, pakker, fyller, laster, sender, mottar for transport, formidler transport, transporterer eller på annen måte kommer i befatning med transport av farlig gods som omfattes av forskriften, plikter å følge denne.</article><article class="legalP" id="kapittel-1-paragraf-3-ledd-2">Ved leie, leasing eller avbetalingskjøp med forbehold om eiendomsrett for selger, regnes den som leier, leaser eller kjøper på avbetaling, som eier av transportmiddelet med hensyn til bestemmelsene i denne forskrift.</article></article><article class="legalArticle" data-lovdata-URL="LTI/forskrift/2001-05-08-472/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Definisjoner og forklaringer</span></h3><article class="legalP" id="kapittel-1-paragraf-4-ledd-1">I forskriften skal følgende uttrykk forstås slik:</article> <article class="defaultP" margin-top="true"><i>ADR</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">den til enhver tid gjeldende utgave av den europeiske avtale om internasjonal vegtransport av farlig gods, inngått i Genève den 30. september 1957.</article></article></li></ul></article> <article class="defaultP" margin-top="true"><i>ADR kompetansebevis</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">særskilt kompetansebevis utstedt etter forskrift om opplæring for fører av kjøretøy som transporterer farlig gods og om ADR kompetansebevis eller slikt bevis utstedt av myndighetene i annen EØS-stat.</article></article></li></ul></article> <article class="defaultP" margin-top="true"><i>Begrensede mengder</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">de ulike mengder farlig gods angitt i ADR 1.1.3.6.</article></article></li></ul></article> <article class="defaultP" margin-top="true"><i>Eksamensadministrator</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-4"><article class="legalP" id="kapittel-1-paragraf-4-ledd-1-punkt-4-ledd-1">organ utpekt for å administrere ordningen med eksamen for sikkerhetsrådgivere, og å godkjenne kursarrangører.</article></article></li></ul></article> <article class="defaultP" margin-top="true"><i>Farlig gods</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-5"><article class="legalP" id="kapittel-1-paragraf-4-ledd-1-punkt-5-ledd-1">varer som er definert som farlig gods i henhold til bestemmelsene i ADR og RID. Omfatter gods som det er forbudt å transportere samt gods som bare kan transporteres på visse betingelser i henhold til ADR og RID.</article></article></li><li><article class="listArticle" id="kapittel-1-paragraf-4-ledd-1-punkt-6"><article class="legalP" id="kapittel-1-paragraf-4-ledd-1-punkt-6-ledd-1"><i>Farlig gods inndeles i følgende klasser:</i></article></article></li><li><article class="listArticle" id="kapittel-1-paragraf-4-ledd-1-punkt-7"><article class="legalP" id="kapittel-1-paragraf-4-ledd-1-punkt-7-ledd-1">klasse 1 – eksplosive stoffer og gjenstander</article></article></li><li><article class="listArticle" id="kapittel-1-paragraf-4-ledd-1-punkt-8"><article class="legalP" id="kapittel-1-paragraf-4-ledd-1-punkt-8-ledd-1">klasse 2 – gasser</article></article></li><li><article class="listArticle" id="kapittel-1-paragraf-4-ledd-1-punkt-9"><article class="legalP" id="kapittel-1-paragraf-4-ledd-1-punkt-9-ledd-1">klasse 3 – brannfarlige væsker</article></article></li><li><article class="listArticle" id="kapittel-1-paragraf-4-ledd-1-punkt-10"><article class="legalP" id="kapittel-1-paragraf-4-ledd-1-punkt-10-ledd-1">klasse 4.1 – brannfarlige faste stoffer</article></article></li><li><article class="listArticle" id="kapittel-1-paragraf-4-ledd-1-punkt-11"><article class="legalP" id="kapittel-1-paragraf-4-ledd-1-punkt-11-ledd-1">klasse 4.2 – selvantennende stoffer</article></article></li><li><article class="listArticle" id="kapittel-1-paragraf-4-ledd-1-punkt-12"><article class="legalP" id="kapittel-1-paragraf-4-ledd-1-punkt-12-ledd-1">klasse 4.3 – stoffer som avgir brennbare gasser ved kontakt med vann</article></article></li><li><article class="listArticle" id="kapittel-1-paragraf-4-ledd-1-punkt-13"><article class="legalP" id="kapittel-1-paragraf-4-ledd-1-punkt-13-ledd-1">klasse 5.1 – oksiderende stoffer</article></article></li><li><article class="listArticle" id="kapittel-1-paragraf-4-ledd-1-punkt-14"><article class="legalP" id="kapittel-1-paragraf-4-ledd-1-punkt-14-ledd-1">klasse 5.2 – organiske peroksider</article></article></li><li><article class="listArticle" id="kapittel-1-paragraf-4-ledd-1-punkt-15"><article class="legalP" id="kapittel-1-paragraf-4-ledd-1-punkt-15-ledd-1">klasse 6.1 – giftige stoffer</article></article></li><li><article class="listArticle" id="kapittel-1-paragraf-4-ledd-1-punkt-16"><article class="legalP" id="kapittel-1-paragraf-4-ledd-1-punkt-16-ledd-1">klasse 6.2 – infeksjonsfremmende stoffer</article></article></li><li><article class="listArticle" id="kapittel-1-paragraf-4-ledd-1-punkt-17"><article class="legalP" id="kapittel-1-paragraf-4-ledd-1-punkt-17-ledd-1">klasse 7 – radioaktivt materiale</article></article></li><li><article class="listArticle" id="kapittel-1-paragraf-4-ledd-1-punkt-18"><article class="legalP" id="kapittel-1-paragraf-4-ledd-1-punkt-18-ledd-1">klasse 8 – etsende stoffer</article></article></li><li><article class="listArticle" id="kapittel-1-paragraf-4-ledd-1-punkt-19"><article class="legalP" id="kapittel-1-paragraf-4-ledd-1-punkt-19-ledd-1">klasse 9 – forskjellige farlige stoffer og gjenstander</article></article></li></ul></article> <article class="defaultP" margin-top="true"><i>FNs anbefaling</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-20"><article class="legalP" id="kapittel-1-paragraf-4-ledd-1-punkt-20-ledd-1">de til enhver tid gjeldende rekommandasjoner fra De forente nasjoner om transport av farlig gods slik det fremkommer i dokument ST/SG/AC.10/1.</article></article></li></ul></article> <article class="defaultP" margin-top="true"><i>Fritatte mengder</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-21"><article class="legalP" id="kapittel-1-paragraf-4-ledd-1-punkt-21-ledd-1">de ulike mengder som er angitt i avsnitt 1.1.3.1 i ADR og RID.</article></article></li></ul></article> <article class="defaultP" margin-top="true"><i>Internasjonal transport</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-22"><article class="legalP" id="kapittel-1-paragraf-4-ledd-1-punkt-22-ledd-1">landtransport som innebærer minst en grensepassering.</article></article></li></ul></article> <article class="defaultP" margin-top="true"><i>Kjøretøy</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-23"><article class="legalP" id="kapittel-1-paragraf-4-ledd-1-punkt-23-ledd-1">innretning med motor bestemt for bruk på veg, helt eller delvis oppbygget med minst fire hjul og konstruert for en største hastighet på over 25 km/t, og tilhenger til slike. Som kjøretøy regnes ikke skinnegående kjøretøy, jordbruks- og skogbrukstraktorer samt mobile maskiner.</article></article></li></ul></article> <article class="defaultP" margin-top="true"><i>Motorvogn</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-24"><article class="legalP" id="kapittel-1-paragraf-4-ledd-1-punkt-24-ledd-1">innretning, drevet frem med motor, som er bestemt til å kjøre på bakken uten skinner.</article></article></li></ul></article> <article class="defaultP" margin-top="true"><i>Nasjonal transport</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-25"><article class="legalP" id="kapittel-1-paragraf-4-ledd-1-punkt-25-ledd-1">landtransport som utelukkende foregår innenfor Norges grenser.</article></article></li></ul></article> <article class="defaultP" margin-top="true"><i>RID</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-26"><article class="legalP" id="kapittel-1-paragraf-4-ledd-1-punkt-26-ledd-1">den til enhver tid gjeldende utgave av det internasjonale reglement for transport av farlig gods på jernbane, finnes som bilag 1 til vedlegg B i konvensjonen om internasjonal jernbanetransport (COTIF).</article></article></li></ul></article> <article class="defaultP" margin-top="true"><i>Transport underlagt militær kommando</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-27"><article class="legalP" id="kapittel-1-paragraf-4-ledd-1-punkt-27-ledd-1">transport som utføres på Forsvarets egne kjøretøyer, kjøretøyer som er rekvirert, innleiet eller leaset av Forsvaret og hvor fører er militær eller sivilt ansatt i Forsvaret, samt kjøretøyer i militær kolonne eller hvor det medfølger en militær vognkommandør.</article></article></li></ul></article> <article class="defaultP" margin-top="true"><i>Unntatte mengder</i><ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-4-ledd-1-punkt-28"><article class="legalP" id="kapittel-1-paragraf-4-ledd-1-punkt-28-ledd-1">de ulike mengder farlig gods som transporteres i henhold til bestemmelsene i kapittel 3.4 i ADR og RID.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-05-08-472/KAPITTEL_2"><h2>Kapittel 2 – Generelle krav knyttet til landtransport av farlig gods</h2><article class="legalArticle" data-lovdata-URL="LTI/forskrift/2001-05-08-472/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Hovedregel</span></h3><article class="legalP" id="kapittel-2-paragraf-1-ledd-1">Nasjonal veg- og jernbanetransport av farlig gods skal skje i samsvar med denne forskrift. Internasjonal vegtransport av farlig gods skal skje i samsvar med den til enhver tid gjeldende utgave av ADR. Internasjonal jernbanetransport av farlig gods skal skje i samsvar med den til enhver tid gjeldende utgave av RID.</article></article><article class="legalArticle" data-lovdata-URL="LTI/forskrift/2001-05-08-472/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Generelt aktsomhetskrav</span></h3><article class="legalP" id="kapittel-2-paragraf-2-ledd-1">Enhver som har befatning med landtransport av farlig gods plikter å vise forsiktighet og opptre på en slik måte at det ikke oppstår skade på liv, helse, miljø og materielle verdier.</article><article class="legalP" id="kapittel-2-paragraf-2-ledd-2">Før enhver landtransport tar til skal godset være forsvarlig emballert og merket. Det materiell som benyttes under transporten skal være i slik stand at en forsvarlig gjennomføring av transporten kan skje.</article><article class="legalP" id="kapittel-2-paragraf-2-ledd-3">Under transporten må de nødvendige forholdsregler tas slik at transporten kan foregå og godset avleveres på en sikker og forsvarlig måte.</article><article class="legalP" id="kapittel-2-paragraf-2-ledd-4">Farlig gods må ikke overlates til noen som åpenbart mangler kunnskap eller ikke har materiell for forsvarlig gjennomføring av transporten.</article></article><article class="legalArticle" data-lovdata-URL="LTI/forskrift/2001-05-08-472/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Plikt til å avvise godset</span></h3><article class="legalP" id="kapittel-2-paragraf-3-ledd-1">Den som mottar farlig gods for transport plikter å avvise godset dersom:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">Det er åpenbart at godset ikke er emballert i henhold til forskriften.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">Emballasjen har synlige skader som vil kunne innvirke på sikkerheten under transporten.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">Godset ikke er forskriftsmessig merket.</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">De nødvendige dokumenter for gjennomføringen av transporten mangler.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opphold under transporten</span></h3><article class="legalP" id="kapittel-2-paragraf-4-ledd-1">Kommunens brannvesen skal varsles når et kjøretøy lastet med farlig gods utover de begrensede mengder, eller en jernbanevogn med farlig gods får et opphold på mer enn 12 timer.</article><article class="legalP" id="kapittel-2-paragraf-4-ledd-2">Når et kjøretøy eller en jernbanevogn lastet med farlig gods i klasse 1, klasse 2 kjennetegnet ved gruppe F, TF, TFC samt klasse 3 får et opphold på 24 timer eller mer kommer bestemmelser om oppbevaring tilsvarende til anvendelse. For klor, svoveldioksid og ammoniakk kommer bestemmelser om melding tilsvarende til anvendelse.</article></article><article class="legalArticle" data-lovdata-URL="LTI/forskrift/2001-05-08-472/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Varsling og rapportering av uhell</span></h3><article class="legalP" id="kapittel-2-paragraf-5-ledd-1">Ved uhell hvor det har oppstått lekkasje eller brann, det er fare for lekkasje, eller det er skade på kjøretøy, jernbanevogn, tank, emballasje mv. må fører av kjøretøy og togfører/leder umiddelbart sørge for å varsle brannvesenet.</article><article class="legalP" id="kapittel-2-paragraf-5-ledd-2">Transportøren skal innen 8 dager sende skriftlig rapport på et standardisert uhellsskjema til DBE, dersom kjøretøy, jernbanevogn eller materiell har vært utsatt for et uhell under transport av farlig gods som faller inn under bestemmelsene i ADR eller RID. Omfatter uhellet farlig gods i klasse 7, radioaktivt materiale, skal slik rapport også sendes til Statens strålevern.</article></article><article class="legalArticle" data-lovdata-URL="LTI/forskrift/2001-05-08-472/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Språk i transportdokumentet</span></h3><article class="legalP" id="kapittel-2-paragraf-6-ledd-1">Ved nasjonal transport kan transportdokumentet være på norsk, svensk eller dansk.</article></article><article class="legalArticle" data-lovdata-URL="LTI/forskrift/2001-05-08-472/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Oppsyn ved fylling og tømming</span></h3><article class="legalP" id="kapittel-2-paragraf-7-ledd-1">Tank, bulkkjøretøy, bulkjernbanevogn og bulkcontainer må holdes under konstant oppsyn under fylling og tømming. Oppsynet utføres av transportøren med mindre annet er avtalt med mottaker eller leverandør.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-05-08-472/KAPITTEL_3"><h2>Kapittel 3 – Gjennomføring av transport av farlig gods på veg og jernbane</h2><article class="legalArticle" data-lovdata-URL="LTI/forskrift/2001-05-08-472/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Krav til eier av kjøretøy, jernbanevogn og materiell</span></h3><article class="legalP" id="kapittel-3-paragraf-1-ledd-1">Eier av kjøretøy, jernbanevogn eller materiell skal sørge for at det er i slik stand og har slikt utstyr at transporten kan gjennomføres i samsvar med forskriften.</article><article class="legalP" id="kapittel-3-paragraf-1-ledd-2">Eier av kjøretøy som transporterer farlig gods skal:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">Sørge for at kjøretøyet har gyldig godkjenningsattest når dette kreves i ADR.</article></article></li><li data-li-identifier="-" data-name="-"><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">Forsikre seg om at fører har gyldig ADR kompetansebevis når dette kreves i ADR.</article></article></li></ul></article><article class="legalP" id="kapittel-3-paragraf-1-ledd-3">Eier av tanker, tankcontainere, beholdere og IBC-er skal sørge for at disse blir fremstilt til periodisk kontroll i henhold til kravene i ADR eller RID.</article></article><article class="legalArticle" data-lovdata-URL="LTI/forskrift/2001-05-08-472/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Krav til sjåfør</span></h3><article class="legalP" id="kapittel-3-paragraf-2-ledd-1">Sjåføren skal forsikre seg om at kjøretøyet er forsynt med faresedler og merking i henhold til ADR, samt at utstyr nevnt i § 3-1 første ledd medbringes under transporten.</article><article class="legalP" id="kapittel-3-paragraf-2-ledd-2">Fører av kjøretøy som transporterer farlig gods skal ha ADR kompetansebevis når dette kreves i ADR. Krav til kompetansebevis gjelder ikke ved kjøring av kjøretøy med tom, ikke rengjort tank i forbindelse med reparasjoner og verkstedskontroll. Kompetansebevis kreves ikke for tjenestemenn fra politi, tollvesen og Statens vegvesen i tjeneste i samband med kontroll.</article><article class="legalP" id="kapittel-3-paragraf-2-ledd-3">Før fylling av tankkjøretøy og ved levering fra tank, skal sjåføren forsikre seg om at det fylles og leveres riktig produkt og mengde.</article><article class="legalP" id="kapittel-3-paragraf-2-ledd-4">Etter fylling eller tømming av tank, skal sjåføren kontrollere at alle slanger er frakoblet og at alle åpninger er tett lukket.</article></article><article class="legalArticle" data-lovdata-URL="LTI/forskrift/2001-05-08-472/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Transport av spesialavfall</span></h3><article class="legalP" id="kapittel-3-paragraf-3-ledd-1">Ved nasjonal landtransport av inntil 500 kg netto farlig gods definert som spesialavfall i forskrift av 19. mai 1994 nr. 362 om spesialavfall, jf. siste endring, gjelder kun bestemmelsene i ADR og RID om krav til godkjent emballasje, godkjent tank, merking, samemballering og transportdokument. Ved mengder over 500 kg netto gjelder bestemmelsene i ADR og RID.</article><article class="legalP" id="kapittel-3-paragraf-3-ledd-2">Ved innsamling av flytende spesialavfall levert i kanner, bokser etc., kan det benyttes godkjent fat av stål, aluminium eller plast med avtagbar topp eller stive IBC-er av stål, aluminium eller plast med avtagbar topp, som emballasje.</article><article class="legalP" id="kapittel-3-paragraf-3-ledd-3">Spesialavfall som inngår i henteordning fra husholdninger kan også transporteres i spesielle kasser med sikret lokk. Slike kasser kan alternativt merkes «Spesialavfall». Kravene i ADR til samemballering trenger ikke være oppfylt dersom det er truffet tilstrekkelige tiltak som hindrer farlige reaksjoner.</article><article class="legalP" id="kapittel-3-paragraf-3-ledd-4">Deklarasjonsskjema i henhold til spesialavfallsforskriften kan benyttes som transportdokument.</article></article><article class="legalArticle" data-lovdata-URL="LTI/forskrift/2001-05-08-472/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Transport av tom, ikke rengjort tank eller beholder</span></h3><article class="legalP" id="kapittel-3-paragraf-4-ledd-1">Det er tillatt å flytte eller transportere tom, ikke rengjort tank, tankkjøretøy, slamsuger, tankcontainer og annen beholder etter utløpet av datoen for periodisk kontroll eller godkjenning, for kontroll eller destruksjon.</article><article class="legalP" id="kapittel-3-paragraf-4-ledd-2">Med unntak av kravene til merking i ADR kapittel 5.3, er følgende ikke underlagt kravene i ADR ved nasjonal transport:<ul class="defaultList"><li data-li-identifier="-" data-name="-"><article class="listArticle" id="kapittel-3-paragraf-4-ledd-2-punkt-1"><article class="legalP" id="kapittel-3-paragraf-4-ledd-2-punkt-1-ledd-1">Flytting av tankkjøretøy som er stasjonert på flyplasser i tom, ikke rengjort tilstand mellom flyplasser, ved kjøring til og fra verksted og i forbindelse med prøvekjøring.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-2-punkt-2"><article class="legalP" id="kapittel-3-paragraf-4-ledd-2-punkt-2-ledd-1">Transport av tom, ikke rengjort tank for stasjonært bruk, som har inneholdt UN 1202 diesel eller UN 1202 fyringsolje under transport mellom anleggssteder.</article></article></li><li data-li-identifier="-" data-name="-"><article class="listArticle" id="kapittel-3-paragraf-4-ledd-2-punkt-3"><article class="legalP" id="kapittel-3-paragraf-4-ledd-2-punkt-3-ledd-1">Transport av tom, ikke rengjort stasjonær tank for UN 1011 butan, UN 1978 propan og UN 1965 hydrokarbongass, blanding, flytende n.o.s.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Transport på buss</span></h3><article class="legalP" id="kapittel-3-paragraf-5-ledd-1">På rutegående buss som er registrert for mer enn 30 personer og som fører passasjerer kan det transportere inntil 5 kg netto eksplosiv vare, eller inntil 25 kg brutto annet farlig gods, dersom ikke mindre mengder er angitt i ADR.</article></article><article class="legalArticle" data-lovdata-URL="LTI/forskrift/2001-05-08-472/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Transport på jord- eller skogbrukstraktorer</span></h3><article class="legalP" id="kapittel-3-paragraf-6-ledd-1">Ved transport av farlig gods med jord- eller skogbrukstraktorer inklusiv tilhengere, utenfor egen jord- eller skogbruksvirksomhet, skal bestemmelsene i ADR om brannslokningsmateriell, godkjenning av kjøretøy, føreropplæring, skriftlige instruksjoner, merking, tanker og utstyr, og for tanktilhengere krav til elektrisk utstyr, gjelde tilsvarende.</article></article><article class="legalArticle" data-lovdata-URL="LTI/forskrift/2001-05-08-472/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Transport i tog med reisende</span></h3><article class="legalP" id="kapittel-3-paragraf-7-ledd-1">Farlig gods, herunder det som faller inn under bestemmelsene om unntatte mengder i RID, skal ikke transporteres i tog med reisende med mindre det kan transporteres som ekspressgods slik dette er definert i RID.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-05-08-472/KAPITTEL_4"><h2>Kapittel 4 – Spesielle nasjonale bestemmelser for tank, utstyr og beholder</h2><article class="legalArticle" data-lovdata-URL="LTI/forskrift/2001-05-08-472/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Krav til system og utstyr på tankkjøretøy for gass-/dampretur</span></h3><article class="legalP" id="kapittel-4-paragraf-1-ledd-1">System og utstyr for tilbakeføring av gass/damp fra tank skal tilfredsstille følgende krav:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">Styringen av kippventilene må være slik at det bare er mulig å åpne kippventilen til det rommet som skal fylles/tømmes. Bunnventilen skal være sperret, slik at den ikke kan åpnes før kippventilen har åpnet.</article></article></li><li data-li-identifier="-" data-name="-"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">Rørsystemet med eventuelle kanaler må kunne dreneres fullstendig.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Stabilitet på tankkjøretøy</span></h3><article class="legalP" id="kapittel-4-paragraf-2-ledd-1">Kjøretøyet skal med full last kunne motstå en sideakselerasjon på 0,4 g uten å velte. Prøving av stabiliteten kan foretas med løftebord som kan skråstilles (0,4 g tilsvarer en helningsvinkel i sideretning på 22,2°). Dette kravet anses som oppfylt når høyden fra veibanen til lastens tyngdepunkt ikke er mer enn:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">100% av sporvidden for tankbil og tilhenger, herunder semitrailer, som har krengningsstabilisator. Luftfjæring regnes som krengningsstabilisator.</article></article></li><li data-li-identifier="-" data-name="-"><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">70% av sporvidden for andre kjøretøyer.</article></article></li></ul><p class="leddfortsettelse">Sporvidden defineres som avstanden fra kontaktflatens midtpunkt for ytre høyre dekk til kontaktflatens midtpunkt for ytre venstre dekk på samme aksel.</p></article></article><article class="legalArticle" data-lovdata-URL="LTI/forskrift/2001-05-08-472/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Ombygging av tankkjøretøy</span></h3><article class="legalP" id="kapittel-4-paragraf-3-ledd-1">Når tank flyttes fra et understell til et annet, skal understellet alltid tilfredsstille del 9 i ADR.</article></article><article class="legalArticle" data-lovdata-URL="LTI/forskrift/2001-05-08-472/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Krav til kjøretøy ved fylling og tømming av tankcontainer på kjøretøyet</span></h3><article class="legalP" id="kapittel-4-paragraf-4-ledd-1">Det skal foreligge godkjenning av det elektriske utstyret som for et tankkjøretøy dersom en tankcontainer fylles eller tømmes mens den står på kjøretøyet.</article></article><article class="legalArticle" data-lovdata-URL="LTI/forskrift/2001-05-08-472/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Krav til sikkerhetsventil på gasstanker</span></h3><article class="legalP" id="kapittel-4-paragraf-5-ledd-1">Tank beskrevet i ADR/RID kapittel 6.8 for transport av gasser av klassifikasjonskode 1F, 1TF, 2F, 2TF og 4F skal være utstyrt med sikkerhetsventil eller sikkerhetsventiler med et samlet fritt utløpstverrsnitt ved ventilsetene på minst 20 cm<sup>2</sup> pr. 30 m<sup>3</sup> (eller del av dette) av tankens volum. Alternativt kan sikkerhetsventilenes kapasitet beregnes i samsvar med FNs anbefaling for transport av farlig gods, kapittel 6.6.</article></article><article class="legalArticle" data-lovdata-URL="LTI/forskrift/2001-05-08-472/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Reserve bensinbeholder</span></h3><article class="legalP" id="kapittel-4-paragraf-6-ledd-1">På Forsvarets kjøretøyer kan UN 1203 bensin, UN 1223 parafin og UN 1202 dieselolje transporteres i reserve plast- eller metallbeholder som er i betryggende stand.</article><article class="legalP" id="kapittel-4-paragraf-6-ledd-2">For annen transportbeholder enn de som er nevnt i første ledd gjelder følgende:<ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-1"><article class="legalP" id="kapittel-4-paragraf-6-ledd-2-punkt-1-ledd-1">Reserve bensinbeholder av plast skal være godkjent av DBE, eller være i overensstemmelse med ADR/RID kapittel 6.1. Slike beholdere skal ha hensiktsmessig helletut og utforming.</article></article></li><li data-li-identifier="-" data-name="-"><article class="listArticle" id="kapittel-4-paragraf-6-ledd-2-punkt-2"><article class="legalP" id="kapittel-4-paragraf-6-ledd-2-punkt-2-ledd-1">Reserve bensinbeholder av metall som er produsert før 31. desember 1994, skal tilfredsstille ADR/RID 4.1.1.1, 4.1.1.2 samt 4.1.1.4 – 4.1.1.7. Reserve bensinbeholder av metall produsert etter 31. desember 1994 skal i tillegg tilfredsstille ADR/RID 4.1.1.3 og være merket i samsvar med 6.1.3.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Utvidet brukstid for emballasje og IBC-er for enkelte etsende stoffer</span></h3><article class="legalP" id="kapittel-4-paragraf-7-ledd-1">Emballasje som brukes i et kontrollert retursystem, og bare benyttes til transport av UN 1779 maursyre, 85%, tillates brukt i inntil 10 år fra produksjonsdato.</article><article class="legalP" id="kapittel-4-paragraf-7-ledd-2">PE-IBC-er (31H1) som kun benyttes til transport av følgende stoffer i klasse 8: UN 1779 maursyre, 85% og UN 1824 natriumhydroksid, 48% i vannløsning, UN 2672 ammoniakkløsning, 25% eller UN 1791 natriumhypokloritt, 15% og som brukes i et kontrollert retursystem, tillates benyttet i inntil 7,5 år. Det forutsettes at kontroller som beskrevet i ADR/RID 6.5.4.14 gjennomføres årlig for IBC-er som er eldre enn 5 år. Det skal opprettes loggbok for den enkelte IBC som inngår i et slikt system. Loggboken skal opprettes i forbindelse med første gangs kontroll i henhold til 6.5.4.1.4.</article></article><article class="legalArticle" data-lovdata-URL="LTI/forskrift/2001-05-08-472/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Godkjenning og kontroll av tank</span></h3><article class="legalP" id="kapittel-4-paragraf-8-ledd-1">Typegodkjenning, konstruksjonskontroll, fabrikasjonskontroll og ekstraordinær kontroll av tank, skal utføres av uavhengig organ utpekt av DBE.</article><article class="legalP" id="kapittel-4-paragraf-8-ledd-2">Den som utfører periodisk kontroll av tank, skal være godkjent av DBE eller den DBE har utpekt.</article><article class="legalP" id="kapittel-4-paragraf-8-ledd-3">Utpekt organ og den som utfører kontroll, skal være kvalifisert og ha tilfredsstillende kvalitetssikringssystem.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-05-08-472/KAPITTEL_5"><h2>Kapittel 5 – Særskilte bestemmelser om nasjonal transport av eksplosiver</h2><article class="legalArticle" data-lovdata-URL="LTI/forskrift/2001-05-08-472/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Særskilte emballasje- og merkekrav</span></h3><article class="legalP" id="kapittel-5-paragraf-1-ledd-1">På anleggsområder som er åpne for alminnelig ferdsel med motorvogn kan eksplosiv vare transporteres uavhengig av kravene til typegodkjent emballasje i ADR. Ved slik transport er det tilstrekkelig å merke emballasjen med passende fareseddel nr. 1, 1.4 eller 1.5.</article><article class="legalP" id="kapittel-5-paragraf-1-ledd-2">Ved transport av eksplosiver som er fritatt fra ADR og RID i henhold til 1.1.3.1, skal ytteremballasjen være tydelig merket med varens tekniske betegnelse og eventuelt handelsnavn, samt fareseddel. Varens faregruppe, forenlighetsgruppe og eventuelle transportklasse skal fremgå av fareseddelen.</article><article class="legalP" id="kapittel-5-paragraf-1-ledd-3">Merking som kreves i ADR eller RID på eksplosivemballasje, eksplosive gjenstander, eller deres håndteringsinnretninger skal være på norsk.</article></article><article class="legalArticle" data-lovdata-URL="LTI/forskrift/2001-05-08-472/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Samemballering</span></h3><article class="legalP" id="kapittel-5-paragraf-2-ledd-1">Tennmidler og andre eksplosiver som er fritatt fra ADR og RID i henhold til 1.1.3, skal ikke samemballeres med hverandre eller med annet farlig gods.</article></article><article class="legalArticle" data-lovdata-URL="LTI/forskrift/2001-05-08-472/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Samlasting</span></h3><article class="legalP" id="kapittel-5-paragraf-3-ledd-1">På kjøretøy hvor det ikke transporteres mer enn 50 kg sprengstoff eller krutt kan det i tillegg transporteres inntil 100 stk. fenghetter eller elektriske tennere. For transport på anleggsområder tillates samlast (som angitt i tredje ledd) av inntil 1.500 kg netto eksplosiv innhold sprengstoff (N.E.I.) av farekode 1.1 D og 1.000 stk. tennere av farekode 1.1 B. Eksplosivene skal plasseres slik at det alltid er minst 1 meters avstand til sprengstoff eller krutt, og slik at de hurtig kan fjernes fra kjøretøyet.</article><article class="legalP" id="kapittel-5-paragraf-3-ledd-2">På kjøretøy EX/II hvor det er anordnet særskilte kasser/rom for sprengstoff av farekode 1.1 D og tennmidler av farekode 1.1 B, atskilt på en slik måte at de to kategorier ikke kan komme nærmere hverandre enn 1 meter, kan det samtidig transporteres inntil 500 kg (N.E.I.) sprengstoff av farekode 1.1 D og inntil 1.000 stk. tennere av farekode 1.1 B.</article><article class="legalP" id="kapittel-5-paragraf-3-ledd-3">UN 1942 Ammoniumnitrat av klasse 5.1, for tilvirkning av eksplosiv vare på brukersted (ANFO) tillates samlastet med sprengstoff av klasse 1, farekode 1.1 D på samme kjøretøy. Mengden av ammoniumnitrat skal da regnes som tilhørende klasse 1, farekode 1.1 D.</article></article><article class="legalArticle" data-lovdata-URL="LTI/forskrift/2001-05-08-472/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Lossing og avhenting</span></h3><article class="legalP" id="kapittel-5-paragraf-4-ledd-1">Dersom eksplosiv vare på laste-/losseplass ikke blir oppbevart i henhold til reglene for oppbevaring, skal mottaker uten unødig opphold og senest innen to timer etter at godset er ankommet laste-/losseplass ha igangsatt lossing eller avhenting av godset.</article><article class="legalP" id="kapittel-5-paragraf-4-ledd-2">Det er tillatt å laste og losse eksplosiv vare på offentlig sted når dette er et brukersted eller et sted som har tillatelse til oppbevaring av eksplosiv vare.</article><article class="legalP" id="kapittel-5-paragraf-4-ledd-3">Omlasting av eksplosive stoffer og gjenstander etter pålegg fra kontrollmyndigheten er tillatt på offentlig sted. Omlastingen skal foregå på betryggende måte, og i henhold til de retningslinjer som blir gitt av kontrollmyndigheten.</article></article><article class="legalArticle" data-lovdata-URL="LTI/forskrift/2001-05-08-472/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Eksplosivkjøretøy på verksted</span></h3><article class="legalP" id="kapittel-5-paragraf-5-ledd-1">Kjøretøy med stoffer eller gjenstander av klasse 1 skal ikke tas inn på verksted før godset er losset. Skal det i verkstedet utføres arbeid som krever bruk av åpen ild, varme eller gnistskapende verktøy, skal transportenheten også være rengjort for eksplosiver.</article></article><article class="legalArticle" data-lovdata-URL="LTI/forskrift/2001-05-08-472/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Eksplosiver som ikke er nevnt i ADR eller RID</span></h3><article class="legalP" id="kapittel-5-paragraf-6-ledd-1">Eksplosive stoffer og gjenstander samt mellomprodukter for tilvirkning av sprengstoffer som er oppført i FNs anbefalinger for transport av farlig gods, tillates transportert selv om de ikke er oppført i ADR/RID. Stoffene og gjenstandene skal ved transporten oppfylle de bestemmelser som samsvarer med den klassifiseringskode eller de særskilte betingelser som er gitt i FNs anbefaling.</article></article><article class="legalArticle" data-lovdata-URL="LTI/forskrift/2001-05-08-472/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Tilsyn</span></h3><article class="legalP" id="kapittel-5-paragraf-7-ledd-1">Kjøretøy som er lastet med mer enn 5 kg netto eksplosiv vare skal aldri være uten tilsyn.</article></article><article class="legalArticle" data-lovdata-URL="LTI/forskrift/2001-05-08-472/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Største tillatte mengde på EX/II transportenhet</span></h3><article class="legalP" id="kapittel-5-paragraf-8-ledd-1">På transportenhet EX/II kan det transporteres de mengder som er oppført i tabellen i ADR 7.5.5.2.1 for transportenhet EX/III.</article></article><article class="legalArticle" data-lovdata-URL="LTI/forskrift/2001-05-08-472/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Transport av håndvåpenammunisjon ved flytting</span></h3><article class="legalP" id="kapittel-5-paragraf-9-ledd-1">I forbindelse med flytting av personlige eiendeler foretatt av flyttebyrå tillates transportert inntil 10.000 håndvåpenpatroner i farekode 1.4 S uten at bestemmelsene i ADR kommer til anvending. Patronene skal være emballert i originalemballasje og emballasjen skal være merket med fareseddel nr. 1.4.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-05-08-472/KAPITTEL_6"><h2>Kapittel 6 – Krav om sikkerhetsrådgiver</h2><article class="legalArticle" data-lovdata-URL="LTI/forskrift/2001-05-08-472/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Virkeområde for krav om utpeking av sikkerhetsrådgiver</span></h3><article class="legalP" id="kapittel-6-paragraf-1-ledd-1">Virkeområdet for krav om utpeking av sikkerhetsrådgiver er det samme som angitt i § 1-2 med følgende unntak:<ul class="defaultList"><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">Transport av mindre mengder på hver transportenhet enn angitt i 1.1.3, 2.2.7.1.2 og i kapittel 3.3 og 3.4 i ADR/RID.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">All transport av farlig gods bestemt for eller tilhørende Forsvaret når transporten er underlagt militær kommando.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">Sluttmottaker som ikke har ansvar for lossing av farlig gods.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">Nasjonal landtransport av farlig gods definert som spesialavfall i de mengder som fremgår av § 3-3 første ledd.</article></article></li><li data-li-identifier="-" data-name="-"><article class="listArticle" id="kapittel-6-paragraf-1-ledd-1-punkt-5"><article class="legalP" id="kapittel-6-paragraf-1-ledd-1-punkt-5-ledd-1">En virksomhet hvor hoved- eller sekundæraktiviteten ikke er transport av farlig gods eller lasting eller lossing i den forbindelse, og hvor virksomheten kun fra tid til annen frembyr for eller foretar innenlands transport av avfall som er farlig gods tilhørende transportkategori 3 og 4 uansett mengde i ADR i kapittel 3.2, tabell A, kolonne 15.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Utpeking av sikkerhetsrådgiver</span></h3><article class="legalP" id="kapittel-6-paragraf-2-ledd-1">Berørte virksomheter skal på forespørsel informere Direktoratet for brann- og eksplosjonsvern om hvem de har utpekt til sikkerhetsrådgiver.</article></article><article class="legalArticle" data-lovdata-URL="LTI/forskrift/2001-05-08-472/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Rapportering om uhell</span></h3><article class="legalP" id="kapittel-6-paragraf-3-ledd-1">Dersom det under utøvelsen av virksomheten oppstår uhell, skal sikkerhetsrådgiveren sørge for at det innen 8 dager fylles ut og sendes et standardisert uhellsskjema til Direktoratet for brann- og eksplosjonsvern (jf. bestemmelsene om rapportering av uhell i § 2-5).</article><article class="legalP" id="kapittel-6-paragraf-3-ledd-2">Medfører uhellet skade på personer, miljø eller materielle verdier skal det i tillegg til et standardisert uhellsskjema, utarbeides en rapport til intern bruk, som på anmodning skal sendes Direktoratet for brann- og eksplosjonsvern og eventuelt Statens strålevern.</article></article><article class="legalArticle" data-lovdata-URL="LTI/forskrift/2001-05-08-472/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Eksamen og eksamensadministrator</span></h3><article class="legalP" id="kapittel-6-paragraf-4-ledd-1">Eksamen skal være i samsvar med læreplan og eksamensreglement utgitt av eksamensadministrator. Eksamensadministrator bestemmer når og hvor eksamen avholdes. Eksamensadministrator kan kreve gebyr til dekning av utgifter i forbindelse med gjennomføring av eksamen.</article></article><article class="legalArticle" data-lovdata-URL="LTI/forskrift/2001-05-08-472/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Godkjenning av kursarrangør</span></h3><article class="legalP" id="kapittel-6-paragraf-5-ledd-1">Kursarrangør skal godkjennes av eksamensadministrator. Godkjenningen skal fornyes hvert tredje år. Eksamensadministrator kan ta gebyr til dekning av utgifter i forbindelse med godkjenningen og fornyingen av denne.</article></article><article class="legalArticle" data-lovdata-URL="LTI/forskrift/2001-05-08-472/§6-6" data-name="§6-6" id="kapittel-6-paragraf-6"><h3 class="legalArticleHeader"><span class="legalArticleValue">§ 6-6</span>. <span class="legalArticleTitle">Kompetansebevis for sikkerhetsrådgiver</span></h3><article class="legalP" id="kapittel-6-paragraf-6-ledd-1">Kompetansebevis utstedes til kandidater som har bestått eksamen i henhold til forskriften. Beviset skal angi transportformen(e) (veg og/eller jernbane) og de typer farlig gods (fareklasser), kandidaten har tatt eksamen for.</article><article class="legalP" id="kapittel-6-paragraf-6-ledd-2">Kompetansebeviset utstedes av eksamensadministrator. Eksamensadministrator kan kreve gebyr til dekning av utgifter i forbindelse med utstedelse av beviset.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2001-05-08-472/KAPITTEL_7"><h2>Kapittel 7 – Avsluttende bestemmelser</h2><article class="legalArticle" data-lovdata-URL="LTI/forskrift/2001-05-08-472/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Tilsyns- og kontrollmyndighet</span></h3><article class="legalP" id="kapittel-7-paragraf-1-ledd-1">Direktoratet for brann- og eksplosjonsvern fører tilsyn med etterlevelsen av denne forskrift, og kan fatte nødvendige vedtak og sette vilkår for å gjennomføre forskriften samt fastsette ny forskrift eller endringer i forskriften.</article><article class="legalP" id="kapittel-7-paragraf-1-ledd-2">Direktoratet, vegkontor, politi og tollvesen kan kontrollere transport av farlig gods på veg. Direktoratet, politi og tollvesen kan kontrollere transport av farlig gods på jernbane. Direktoratet kan hos foretak kontrollere forhold med direkte tilknytning til landtransport av farlig gods.</article><article class="legalP" id="kapittel-7-paragraf-1-ledd-3">Direktoratet kan også benytte andre anerkjente kontrollorganer og annen sakkyndig bistand i forbindelse med kontrollvirksomheten.</article><article class="legalP" id="kapittel-7-paragraf-1-ledd-4">Kontrollmyndighetene kan kreve fremlagt de dokumenter som skal følge med ved en landtransport av farlig gods, samt kreve innsyn i lasten og rekvirere prøver for nærmere undersøkelser.</article><article class="legalP" id="kapittel-7-paragraf-1-ledd-5">Kontrollmyndighetene kan forby videre landtransport dersom det foreligger overtredelse av denne forskrift, samt på stedet trekke tilbake en godkjenningsattest for et norskregistrert kjøretøy/jernbanevogn dersom det/den er i en slik forfatning at fortsatt bruk er uforsvarlig.</article><article class="legalP" id="kapittel-7-paragraf-1-ledd-6">Kontrollmyndighetene skal gi fører av kjøretøyet et dokument som viser resultatet av kontrollen. Dette dokumentet skal senere kunne fremvises på anmodning fra kontrollmyndighetene.</article></article><article class="legalArticle" data-lovdata-URL="LTI/forskrift/2001-05-08-472/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Fravik</span></h3><article class="legalP" id="kapittel-7-paragraf-2-ledd-1">Når særlige grunner foreligger og forutsatt at det ikke strider mot internasjonale avtaler som Norge har inngått, kan Direktoratet for brann- og eksplosjonsvern fatte enkeltvedtak om fravik fra forskriften.</article></article><article class="legalArticle" data-lovdata-URL="LTI/forskrift/2001-05-08-472/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Klage</span></h3><article class="legalP" id="kapittel-7-paragraf-3-ledd-1">Vedtak fattet av Direktoratet for brann- og eksplosjonsvern kan påklages til Arbeids- og administrasjonsdepartementet.</article><article class="legalP" id="kapittel-7-paragraf-3-ledd-2">Vedtak i henhold til denne forskrift og ADR truffet av eksamensadministrator, vegkontor, politi, tollvesen eller andre som måtte være tillagt konkrete kontrolloppgaver kan påklages til Direktoratet for brann- og eksplosjonsvern.</article><article class="legalP" id="kapittel-7-paragraf-3-ledd-3">Klagen sendes klageinstansen via den myndighet eller kontrollorgan som har truffet vedtaket.</article></article><article class="legalArticle" data-lovdata-URL="LTI/forskrift/2001-05-08-472/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Straff</span></h3><article class="legalP" id="kapittel-7-paragraf-4-ledd-1">Overtredelse av forskriften eller vedtak truffet i medhold av denne straffes som bestemt i vegtrafikkloven § 31, jernbaneloven § 14, lov om brannfarlige varer samt væsker og gasser under trykk § 44, lov om eksplosive varer § 41 og straffelovens § 365.</article></article><article class="legalArticle" data-lovdata-URL="LTI/forskrift/2001-05-08-472/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Ikrafttredelse</span></h3><article class="legalP" id="kapittel-7-paragraf-5-ledd-1">Forskriften trer i kraft 1. juli 2001.</article><article class="legalP" id="kapittel-7-paragraf-5-ledd-2">Overgangsbestemmelsen i 1.6.1.1 i ADR og RID gjelder ikke 1.8.3 om sikkerhetsrådgiver.</article><article class="legalP" id="kapittel-7-paragraf-5-ledd-3">Fra samme tid oppheves:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-5-ledd-3-punkt-1"><article class="legalP" id="kapittel-7-paragraf-5-ledd-3-punkt-1-ledd-1">Forskrift av 20. desember 1996 nr. 1339 om transport av farlig gods på veg og jernbane.</article></article></li><li data-li-identifier="-" data-name="-"><article class="listArticle" id="kapittel-7-paragraf-5-ledd-3-punkt-2"><article class="legalP" id="kapittel-7-paragraf-5-ledd-3-punkt-2-ledd-1">Forskrift av 8. september 1999 nr. 1075 om sikkerhetsrådgiver i forbindelse med transport av farlig gods på veg og jernbane.</article></article></li></ul></article></article><article class="legalArticle" data-lovdata-URL="LTI/forskrift/2001-05-08-472/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Generelle overgangsbestemmelser for kjøretøy</span></h3><article class="legalP" id="kapittel-7-paragraf-6-ledd-1">Kjøretøy bygget før 1. januar 1997 i henhold til nasjonale bestemmelser gjeldende frem til 31. desember 1996 kan fortsatt benyttes ved nasjonal transport av farlig gods dersom de fortsatt tilfredsstiller de opprinnelige krav til sikkerhet.</article></article><article class="legalArticle" data-lovdata-URL="LTI/forskrift/2001-05-08-472/§7-7" data-name="§7-7" id="kapittel-7-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Overgangsbestemmelser for tanker og tankkjøretøyer</span></h3><article class="legalP" id="kapittel-7-paragraf-7-ledd-1">Tankkjøretøyer som ble bygget og godkjent før 1. januar 1991 i henhold til tidligere kapittel 10 i forskrifter om brannfarlige varer av 6. desember 1974 nr. 3 samt regler for tankbiler av 26. september 1975, tillates inntil videre benyttet for innenlands transport av de varer tankkjøretøyet har vært godkjent for, forutsatt at:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-7-ledd-1-punkt-1"><article class="legalP" id="kapittel-7-paragraf-7-ledd-1-punkt-1-ledd-1">tankkjøretøyet er bygget og godkjent før 1. januar 1991.</article></article></li><li data-li-identifier="-" data-name="-"><article class="listArticle" id="kapittel-7-paragraf-7-ledd-1-punkt-2"><article class="legalP" id="kapittel-7-paragraf-7-ledd-1-punkt-2-ledd-1">de tekniske krav for tanker og tankkjøretøyer som har ligget til grunn for godkjenningen, fortsatt er tilfredsstilt.</article></article></li><li data-li-identifier="-" data-name="-"><article class="listArticle" id="kapittel-7-paragraf-7-ledd-1-punkt-3"><article class="legalP" id="kapittel-7-paragraf-7-ledd-1-punkt-3-ledd-1">inspeksjon og prøver utføres i samsvar med bestemmelsene i ADR.</article></article></li></ul></article><article class="legalP" id="kapittel-7-paragraf-7-ledd-2">Tank som ble bygget og godkjent før 1. januar 1991 i henhold til tidligere kapittel 10 i forskrifter om brannfarlige varer av 6. desember 1974 nr. 3 samt regler for tankbiler av 26. september 1975, tillates inntil videre benyttet for innenlands transport av de varer tanken har vært godkjent for, forutsatt at:<ul class="defaultList"><li data-li-identifier="-" data-name="-"><article class="listArticle" id="kapittel-7-paragraf-7-ledd-2-punkt-1"><article class="legalP" id="kapittel-7-paragraf-7-ledd-2-punkt-1-ledd-1">tanken er bygget og godkjent før 1. januar 1991.</article></article></li><li data-li-identifier="-" data-name="-"><article class="listArticle" id="kapittel-7-paragraf-7-ledd-2-punkt-2"><article class="legalP" id="kapittel-7-paragraf-7-ledd-2-punkt-2-ledd-1">de tekniske krav for tanker som har ligget til grunn for godkjenningen, fortsatt er tilfredsstilt.</article></article></li><li data-li-identifier="-" data-name="-"><article class="listArticle" id="kapittel-7-paragraf-7-ledd-2-punkt-3"><article class="legalP" id="kapittel-7-paragraf-7-ledd-2-punkt-3-ledd-1">kjøretøyet som bærer tanken tilfredsstiller de tekniske krav i ADR.</article></article></li><li data-li-identifier="-" data-name="-"><article class="listArticle" id="kapittel-7-paragraf-7-ledd-2-punkt-4"><article class="legalP" id="kapittel-7-paragraf-7-ledd-2-punkt-4-ledd-1">inspeksjon og prøver utføres i samsvar med bestemmelsene i ADR.</article></article></li></ul></article><article class="legalP" id="kapittel-7-paragraf-7-ledd-3">Tank som ble bygget og godkjent før 1. januar 1991 godkjent for transport av brannfarlig væske i henhold til tidligere kapittel 10 i forskrifter om brannfarlige varer av 6. desember 1974 nr. 3 samt regler for tankbiler av 26. september 1975 som ikke tilfredsstiller kravene til beregningstrykk i ADR, får etter 1. januar 1997 kun benyttes til transport av stoffer nevnt i ADR 1999 margnr. 211 310 (d).</article><article class="legalP" id="kapittel-7-paragraf-7-ledd-4">Tankkjøretøyer bygget før 1. januar 1997 og godkjent for transport av UN 1005 ammoniakk, men som ikke tilfredsstiller bestemmelsene i ADR gjeldende frem til 31. desember 1996, får benyttes inntil 31. desember 2004.</article></article><article class="legalArticle" data-lovdata-URL="LTI/forskrift/2001-05-08-472/§7-8" data-name="§7-8" id="kapittel-7-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Overgangsbestemmelser for eksplosivkjøretøyer</span></h3><article class="legalP" id="kapittel-7-paragraf-8-ledd-1">Kjøretøy som er godkjent før 1. januar 1999 i henhold til de nasjonale tilpasningene av ADR som var gjeldende da, får fortsatt benyttes under forutsetning av at den fastsatte periodiske kontrollen blir foretatt.</article><article class="legalP" id="kapittel-7-paragraf-8-ledd-2">Kjøretøy med tillatt totalvekt mindre enn 3.500 kg som har vært benyttet som EX/II kjøretøy, men som ikke har hatt godkjenning i henhold til ADR margnr. 10 282 og 11 282, tillates benyttet som EX/II kjøretøy frem til 31. desember 2002.</article></article><article class="legalArticle" data-lovdata-URL="LTI/forskrift/2001-05-08-472/§7-9" data-name="§7-9" id="kapittel-7-paragraf-9"><h3 class="legalArticleHeader"><span class="legalArticleValue">§ 7-9</span>. <span class="legalArticleTitle">Overgangsbestemmelser for tanker og beholdere for gass</span></h3><article class="legalP" id="kapittel-7-paragraf-9-ledd-1">Bestemmelser om konstruksjon, bruk og transportbetingelser for tanker og beholdere for stoffer i klasse 2 i ADR og RID gjeldende frem til 31. desember 1996 gjelder frem til 1. juli 2001. Slike tanker og beholdere som blir fremstilt etter nasjonale bestemmelser frem til 1. juli 2001 kan benyttes etter denne dato dersom de fortsatt tilfredsstiller de opprinnelige krav til sikkerhet.</article><article class="legalP" id="kapittel-7-paragraf-9-ledd-2">For trykkfat og flaskebatterier gjelder de nasjonale bestemmelser om konstruksjon, bruk og transportbetingelser inntil videre, dog ikke etter at referanser til relevante standarder er innført i ADR og RID.</article></article><article class="legalArticle" data-lovdata-URL="LTI/forskrift/2001-05-08-472/§7-10" data-name="§7-10" id="kapittel-7-paragraf-10"><h3 class="legalArticleHeader"><span class="legalArticleValue">§ 7-10</span>. <span class="legalArticleTitle">Overgangsbestemmelser for visse mellomstore bulkcontainere (IBC-er)</span></h3><article class="legalP" id="kapittel-7-paragraf-10-ledd-1">IBC-er av metall, som er konstruert før 1. januar 1990, men ikke godkjent, i henhold til ADR/RID, tillates benyttet i inntil 15 år etter deres produksjonsdato så lenge de tilfredsstiller godkjenningskravene og er gjenstand for inspeksjon og kontroll med de intervaller som er fastsatt i ADR/RID.</article></article></section></main></body></html>