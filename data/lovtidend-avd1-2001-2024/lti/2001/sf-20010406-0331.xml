<!DOCTYPE html><html lang="no"><head><title>Forskrift om særskilte beskyttelsestiltak overfor ikke-kommersiell innførsel fra land i EU og EFTA i forbindelse med utbrudd av munn- og klauvsjuke.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-04-06-331</dd><dt class="dokid">DokumentID</dt><dd class="dokid">LTI/forskrift/2001-04-06-331</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-06 kl. 15.00 – 2001-04-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">2001-04-10</dd><dt class="journalNumber">Journalnummer</dt><dd class="journalNumber">2001-0441</dd><dt class="titleShort">Korttittel</dt><dd class="titleShort">Forskr om ikke-kommersiell innf. fra EU/EFTA</dd><dt class="title">Tittel</dt><dd class="title">Forskrift om særskilte beskyttelsestiltak overfor ikke-kommersiell innførsel fra land i EU og EFTA i forbindelse med utbrudd av munn- og klauvsjuke.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 6. april 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8.</dd><dt class="refid">RefID</dt><dd class="refid">forskrift/2001-04-06-331</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak overfor ikke-kommersiell innførsel fra land i EU og EFTA i forbindelse med utbrudd av munn- og klauvsjuke.<ul class="tocSubUl"><li>§ 1. Formål</li><li>§ 2. Forbud mot innførsel</li><li>§ 3. Dispensasjon</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-04-06-331" id="dokument"><h1>Forskrift om særskilte beskyttelsestiltak overfor ikke-kommersiell innførsel fra land i EU og EFTA i forbindelse med utbrudd av munn- og klauvsjuke.</h1><article class="legalArticle" data-lovdata-URL="LTI/forskrift/2001-04-06-331/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke til Norge.</article></article><article class="legalArticle" data-lovdata-URL="LTI/forskrift/2001-04-06-331/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot innførsel</span></h2><article class="legalP" id="paragraf-2-ledd-1">Ikke-kommersiell innførsel av ferskt kjøtt, kjøttprodukter, melk og melkeprodukter av klauvdyr til Norge, herunder Svalbard og norske petroleumsinstallasjoner, fra land i EU og EFTA er forbudt.</article><article class="legalP" id="paragraf-2-ledd-2">Forbudet etter første ledd gjelder ikke produkter med ovalstempel og som er anskaffet i Sverige, Danmark, Finland, Tyskland, Italia, Østerrike, Sveits, Hellas, Spania, Portugal, Belgia, Island, Luxembourg eller Liechtenstein.</article><article class="legalP" id="paragraf-2-ledd-3">Forbudet etter første ledd gjelder ikke hvis innførselen oppfyller kravene i forskrift av 6. april 2001 nr. 332 om særskilte beskyttelsestiltak overfor innførsel fra områder i EU med utbrudd av munn- og klauvsjuke § 3, § 4, § 5, § 6 og § 10.</article></article><article class="legalArticle" data-lovdata-URL="LTI/forskrift/2001-04-06-331/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Dispensasjon</span></h2><article class="legalP" id="paragraf-3-ledd-1">Statens dyrehelsetilsyn – Sentralforvaltningen kan dispensere fra bestemmelsene i denne forskrift og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-04-06-331/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-04-06-331/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskrift trer i kraft 6. april 2001 klokken 15.00 og gjelder til og med 19. april 2001.</article></article></main></body></html>