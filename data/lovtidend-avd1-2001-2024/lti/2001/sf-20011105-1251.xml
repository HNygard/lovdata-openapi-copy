<!DOCTYPE html><html lang="no"><head><title>Forskrift om tillatelse for radioamatør.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-05-1251</dd><dt class="dokid">DokumentID</dt><dd class="dokid">LTI/forskrift/2001-11-05-1251</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2001-11-05</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-03-25-274</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§4-6</li><li>lov/1995-06-23-39/§5-2</li><li>lov/1995-06-23-39/§5-3</li><li>lov/1995-06-23-39/§7-1</li><li>lov/1995-06-23-39/§7-7</li><li>forskrift/2001-08-31-949/§2</li></ul></dd><dt class="dateOfPublication">Kunngjort</dt><dd class="dateOfPublication">2001-11-13</dd><dt class="lastupdated">Rettet</dt><dd class="lastupdated">2001-11-14 (ord fjernet i § 11)</dd><dt class="journalNumber">Journalnummer</dt><dd class="journalNumber">2001-1220</dd><dt class="titleShort">Korttittel</dt><dd class="titleShort">Forskrift om tillatelse for radioamatør</dd><dt class="title">Tittel</dt><dd class="title">Forskrift om tillatelse for radioamatør.</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 5. november 2001 med hjemmel i lov av 23. juni 1995 nr. 39 om telekommunikasjon (teleloven) § 4-6, § 5-2, § 5-3, § 7-1 og § 7-7, jf. vedtak av 31. august 2001 nr. 949 om funksjonsfordeling innen telemyndigheten § 2.</dd><dt class="refid">RefID</dt><dd class="refid">forskrift/2001-11-05-1251</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tillatelse for radioamatør.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Tillatelse for radioamatør</li><li>§ 4. Krav til ferdighet for radioamatør</li><li>§ 5. Radioamatørprøve</li><li>§ 6. Krav til utstyret</li><li>§ 7. Krav til bruk</li><li>§ 8. Bruk av kallesignal</li><li>§ 9. Overdragelse</li><li>§ 10. Endring av navn eller adresse</li><li>§ 11. Pålegg ved forstyrrelser</li><li>§ 12. Unntak</li><li>§ 13. Tilsyn</li><li>§ 14. Opphør</li><li>§ 15. Gebyr</li><li>§ 16. Sanksjoner</li><li>§ 17. Straff</li><li>§ 18. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-05-1251" id="dokument"><h1>Forskrift om tillatelse for radioamatør.</h1><article class="legalArticle" data-lovdata-URL="LTI/forskrift/2001-11-05-1251/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften skal sikre kvaliteten på kommunikasjon mellom radioamatører og hindre forstyrrelser til og fra annen lovlig kommunikasjon.</article></article><article class="legalArticle" data-lovdata-URL="LTI/forskrift/2001-11-05-1251/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter krav til kvalifikasjoner for radioamatør, krav til radioamatørutstyr som ikke reguleres av forskrift av 20. juni 2000 nr. 628 om EØS-krav til radio- og teleterminalutstyr og krav til bruk av frekvensene angitt i andre ledd.</article><article class="legalP" id="paragraf-2-ledd-2">Forskriften gjelder bruk av følgende frekvenser som er avsatt til bruk for radioamatører i norsk frekvensplan: <table><thead><tr><th data-text-align="center" data-vertical-align="top"><i>Frekvensbånd</i></th><th data-text-align="center" data-vertical-align="top" /><th data-text-align="left" data-vertical-align="top"><i>Status</i></th><th colspan="3" data-text-align="center" data-vertical-align="top"><i>Tillatt sender utgangseffekt, (watt)</i></th><th data-text-align="center" data-vertical-align="top"><i>Tillatt båndbredde</i></th></tr><tr><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top" /><th colspan="3" data-text-align="center" data-vertical-align="top"><i>Klasse</i></th><th data-text-align="center" data-vertical-align="top" /></tr><tr><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="center" data-vertical-align="top" /><th data-text-align="right" data-vertical-align="top"><i>A</i></th><th data-text-align="right" data-vertical-align="top"><i>B</i></th><th data-text-align="right" data-vertical-align="top"><i>C</i></th><th data-text-align="center" data-vertical-align="top" /></tr></thead><tbody><tr><td data-text-align="center" data-vertical-align="top">135,7 – 137,8</td><td data-text-align="center" data-vertical-align="top">kHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">1 kHz</td></tr><tr><td data-text-align="center" data-vertical-align="top">1810 – 1850</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">1850 – 2000</td><td data-text-align="center" data-vertical-align="top">kHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">10</td><td data-text-align="right" data-vertical-align="top">10</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">3500 – 3800</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">7000 – 7100</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">10100 – 10150</td><td data-text-align="center" data-vertical-align="top">kHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">1 kHz</td></tr><tr><td data-text-align="center" data-vertical-align="top">14000 – 14350</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">18068 – 18168</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">21000 – 21450</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">24890 – 24990</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">6 kHz</td></tr><tr><td data-text-align="center" data-vertical-align="top">28000 – 29700</td><td data-text-align="center" data-vertical-align="top">kHz</td><td data-text-align="left" data-vertical-align="top">Primær</td><td data-text-align="right" data-vertical-align="top">1000</td><td data-text-align="right" data-vertical-align="top">100</td><td data-text-align="right" data-vertical-align="top" /><td data-text-align="right" data-vertical-align="top">18 kHz</td></tr><tr><td data-text-align="center" data-vertical-align="top">50 – 52</td><td data-text-align="center" data-vertical-align="top">MHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">18 kHz</td></tr><tr><td data-text-align="center" data-vertical-align="top">144 – 146</td><td data-text-align="center" data-vertical-align="top">MHz</td><td data-text-align="left" data-vertical-align="top">Primær</td><td data-text-align="right" data-vertical-align="top">300</td><td data-text-align="right" data-vertical-align="top">300</td><td data-text-align="right" data-vertical-align="top">300</td><td data-text-align="right" data-vertical-align="top">18 kHz</td></tr><tr><td data-text-align="center" data-vertical-align="top">432 – 438</td><td data-text-align="center" data-vertical-align="top">MHz</td><td data-text-align="left" data-vertical-align="top">Primær</td><td data-text-align="right" data-vertical-align="top">300</td><td data-text-align="right" data-vertical-align="top">300</td><td data-text-align="right" data-vertical-align="top">300</td><td data-text-align="right" data-vertical-align="top">30 kHz</td></tr><tr><td data-text-align="center" data-vertical-align="top">1240 – 1300</td><td data-text-align="center" data-vertical-align="top">MHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">20 MHz</td></tr><tr><td data-text-align="center" data-vertical-align="top">2300 – 2450</td><td data-text-align="center" data-vertical-align="top">MHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">20 MHz</td></tr><tr><td data-text-align="center" data-vertical-align="top">3400 – 3500</td><td data-text-align="center" data-vertical-align="top">MHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">20 MHz</td></tr><tr><td data-text-align="center" data-vertical-align="top">5650 – 5850</td><td data-text-align="center" data-vertical-align="top">MHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">20 MHz</td></tr><tr><td data-text-align="center" data-vertical-align="top">10,25 – 10,50</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">24,0 – 24,05</td><td data-text-align="center" data-vertical-align="top">GHz</td><td data-text-align="left" data-vertical-align="top">Primær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">24,05 – 24,25</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">47,0 – 47,2</td><td data-text-align="center" data-vertical-align="top">GHz</td><td data-text-align="left" data-vertical-align="top">Primær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">75,5 – 76,0</td><td data-text-align="center" data-vertical-align="top">GHz</td><td data-text-align="left" data-vertical-align="top">Primær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">76,0 – 81,0</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">119,98 – 120,02</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">40 MHz</td></tr><tr><td data-text-align="center" data-vertical-align="top">142 – 144</td><td data-text-align="center" data-vertical-align="top">GHz</td><td data-text-align="left" data-vertical-align="top">Primær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">144 – 149</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">241 – 248</td><td data-text-align="center" data-vertical-align="top">GHz</td><td data-text-align="left" data-vertical-align="top">Sekundær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr><tr><td data-text-align="center" data-vertical-align="top">248 – 250</td><td data-text-align="center" data-vertical-align="top">GHz</td><td data-text-align="left" data-vertical-align="top">Primær</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">100</td><td data-text-align="right" data-vertical-align="top">50 MHz</td></tr></tbody></table></article><article class="legalP" id="paragraf-2-ledd-3">Tjenester med primær status har samme rettigheter i samme frekvensbånd. Tjenester med sekundær status skal ikke forstyrre stasjoner med primær status og må akseptere forstyrrelser fra slike.</article><article class="legalP" id="paragraf-2-ledd-4">Med unntak av frekvensene 3400 – 3500 MHz er frekvensene avsatt til bruk for radioamatører i ITU-RR, Den internasjonale teleunions radioreglement.</article></article><article class="legalArticle" data-lovdata-URL="LTI/forskrift/2001-11-05-1251/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tillatelse for radioamatør</span></h2><article class="legalP" id="paragraf-3-ledd-1">Det kreves tillatelse som radioamatør fra Post- og teletilsynet for bruk av frekvenser etter § 2 andre ledd.</article><article class="legalP" id="paragraf-3-ledd-2">Den som består radioamatørprøve etter § 5 jf. § 4 for klasse A og B har rett til å benytte alle frekvenser fastsatt i § 2 andre ledd. Den som består radioamatørprøve etter § 5 jf. § 4 for klasse C har rett til å benytte avsatte frekvenser fra og med 50 MHz til og med 250 GHz.</article><article class="legalP" id="paragraf-3-ledd-3">Den som har tillatelse som radioamatør fra land som har sluttet seg til CEPT rekommandasjon T/R 61-02 har krav på å få tillatelse etter forskriften.</article></article><article class="legalArticle" data-lovdata-URL="LTI/forskrift/2001-11-05-1251/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til ferdighet for radioamatør</span></h2><article class="legalP" id="paragraf-4-ledd-1">Det kreves god kjennskap til følgende områder:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">måleenheter og symboler</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">likestrøm og likespenning</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">vekselstrøm og vekselspenning</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">halvledere</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">antenneteknikk</article></article></li><li data-li-identifier="f)" data-name="f)"><article class="listArticle" id="paragraf-4-ledd-1-punkt-6"><article class="legalP" id="paragraf-4-ledd-1-punkt-6-ledd-1">senderteknikk</article></article></li><li data-li-identifier="g)" data-name="g)"><article class="listArticle" id="paragraf-4-ledd-1-punkt-7"><article class="legalP" id="paragraf-4-ledd-1-punkt-7-ledd-1">mottakerteknikk</article></article></li><li data-li-identifier="h)" data-name="h)"><article class="listArticle" id="paragraf-4-ledd-1-punkt-8"><article class="legalP" id="paragraf-4-ledd-1-punkt-8-ledd-1">bølgeutbredelse</article></article></li><li data-li-identifier="i)" data-name="i)"><article class="listArticle" id="paragraf-4-ledd-1-punkt-9"><article class="legalP" id="paragraf-4-ledd-1-punkt-9-ledd-1">måleinstrumenter og måleteknikk</article></article></li><li data-li-identifier="j)" data-name="j)"><article class="listArticle" id="paragraf-4-ledd-1-punkt-10"><article class="legalP" id="paragraf-4-ledd-1-punkt-10-ledd-1">kraftforsyninger og likerettere</article></article></li><li data-li-identifier="k)" data-name="k)"><article class="listArticle" id="paragraf-4-ledd-1-punkt-11"><article class="legalP" id="paragraf-4-ledd-1-punkt-11-ledd-1">digital kommunikasjon for radioamatørformål</article></article></li><li data-li-identifier="l)" data-name="l)"><article class="listArticle" id="paragraf-4-ledd-1-punkt-12"><article class="legalP" id="paragraf-4-ledd-1-punkt-12-ledd-1">årsak til og tiltak for å begrense forstyrrelser.</article></article></li></ul></article><article class="legalP" id="paragraf-4-ledd-2">Radioamatøren skal kunne utføre enkle beregninger innenfor fagområdene der det er relevant.</article><article class="legalP" id="paragraf-4-ledd-3">Radioamatør skal ha gode kunnskaper om prosedyrene som benyttes av radioamatører og god ferdighet i innstilling og betjening av radioamatørutstyr.</article><article class="legalP" id="paragraf-4-ledd-4">Radioamatør som skal nytte frekvenser under 30 MHz, skal i tillegg til kravene i første og andre ledd kunne sende og motta morsetelegrafi med hastighet på 25 tegn pr. minutt for tillatelse klasse B og 60 tegn pr. minutt for tillatelse klasse A.</article></article><article class="legalArticle" data-lovdata-URL="LTI/forskrift/2001-11-05-1251/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Radioamatørprøve</span></h2><article class="legalP" id="paragraf-5-ledd-1">Post- og teletilsynet gjennomfører prøve for tillatelse som radioamatører klasse A, B og C.</article><article class="legalP" id="paragraf-5-ledd-2">Pensumlitteratur er:<ul class="defaultList"><li data-li-identifier="a)" data-name="a)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">forskrift om tillatelse for radioamatør</article></article></li><li data-li-identifier="b)" data-name="b)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Radioamatørens ABC utgitt av Norsk Radio Relæ Liga.</article></article></li></ul></article><article class="legalP" id="paragraf-5-ledd-3">Det gjennomføres teoretisk prøve for klasse A, B og C som inneholder spørsmål med svaralternativer innenfor fagområdene som fremgår av § 4 første ledd. Kandidaten kan bli prøvet i enkle beregninger innenfor disse fagområdene.</article><article class="legalP" id="paragraf-5-ledd-4">For tillatelse klasse A og B avholdes i tillegg ferdighetsprøve i morsetelegrafi.</article><article class="legalP" id="paragraf-5-ledd-5">Foran hver prøve blir det opplyst hvor mange feil som er tillatt for bestått prøve.</article></article><article class="legalArticle" data-lovdata-URL="LTI/forskrift/2001-11-05-1251/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til utstyret</span></h2><article class="legalP" id="paragraf-6-ledd-1">For radioamatørutstyr som ikke reguleres av forskrift av 20. juni 2000 nr. 628 om EØS-krav til radio- og teleterminalutstyr, skal utstrålt effekt utenfor avsatte frekvenser være mindre enn 2,5 mikrowatt over 30 MHz og mindre enn 50 milliwatt under 30 MHz.</article></article><article class="legalArticle" data-lovdata-URL="LTI/forskrift/2001-11-05-1251/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til bruk</span></h2><article class="legalP" id="paragraf-7-ledd-1">Radioamatørutstyr skal bare brukes til alminnelig radioamatørbruk og være i samsvar med krav i ITU-RR artikkel S 25. Kravet gjelder ikke i nødsituasjoner, jf. ITU-RR artikkel S 4.9.</article><article class="legalP" id="paragraf-7-ledd-2">Det er ikke tillatt å sende eller motta direkte eller indirekte betalte meldinger, nyheter, annonser, forretningsmeldinger eller liknende. Sending av underholdnings-, opplysnings-, reklame-, propagandastoff eller lignende er ikke tillatt.</article><article class="legalP" id="paragraf-7-ledd-3">Det er ikke tillatt å sende krypterte meldinger. Ved digital kommunikasjon skal det ved filoverføringer eller liknende brukes allment tilgjengelige protokoller. Innholdet i meldingen skal kunne leses av allment tilgjengelige programmer.</article></article><article class="legalArticle" data-lovdata-URL="LTI/forskrift/2001-11-05-1251/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Bruk av kallesignal</span></h2><article class="legalP" id="paragraf-8-ledd-1">Den som har bestått radioamatørprøve har krav på å få kallesignal. Post- og teletilsynet tildeler et kallesignal i samsvar med ITU-RR appendix S 42. Kallesignalet skal sendes ved begynnelsen og slutten av hver radioforbindelse og ved passende intervaller under en radioforbindelse. Post- og teletilsynet tildeler etter søknad eget kallesignal til grupper og relestasjoner.</article><article class="legalP" id="paragraf-8-ledd-2">Tillatelse klasse A har prefiks LA, klasse B har prefiks LB og klasse C har prefiks LC.</article><article class="legalP" id="paragraf-8-ledd-3">Ved bruk av radioamatørstasjon på Svalbard og Bjørnøya nyttes prefiks JW, på Jan Mayen prefiks JX og på Bouvetøya, Peter Is Øy og norske landområder i Antarktisk prefiks 3Y. Radioamatører med tillatelse i klasse B eller C benytter disse prefiksene foran sitt norske kallesignal, for eksempel JW/LB1XX.</article><article class="legalP" id="paragraf-8-ledd-4">Stasjoner som deltar i organisert nødkommunikasjon eller trening for slik virksomhet skal benytte prefiks LE.</article></article><article class="legalArticle" data-lovdata-URL="LTI/forskrift/2001-11-05-1251/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overdragelse</span></h2><article class="legalP" id="paragraf-9-ledd-1">Radioutstyr for radioamatør som ikke er regulert av forskrift av 20. juni 2000 nr. 628 om EØS-krav til radio- og teleterminalutstyr, kan bare omsettes eller på annen måte overlates til andre som har tillatelse for radioamatør eller er registrert radioforhandler.</article></article><article class="legalArticle" data-lovdata-URL="LTI/forskrift/2001-11-05-1251/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Endring av navn eller adresse</span></h2><article class="legalP" id="paragraf-10-ledd-1">Radioamatør skal straks melde endring av navn eller adresse til Post- og teletilsynet.</article></article><article class="legalArticle" data-lovdata-URL="LTI/forskrift/2001-11-05-1251/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Pålegg ved forstyrrelser</span></h2><article class="legalP" id="paragraf-11-ledd-1">Dersom bruk av radioamatørutstyr forstyrrer annen lovlig telekommunikasjon kan Post- og teletilsynet pålegge radioamatør eller den som blir forstyrret, tiltak innenfor rammen av teleloven § 7-4 andre ledd. Post- og teletilsynet kan om nødvendig nekte bruk av radioamatørutstyret.</article></article><article class="legalArticle" data-lovdata-URL="LTI/forskrift/2001-11-05-1251/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Unntak</span></h2><article class="legalP" id="paragraf-12-ledd-1">Når særlige hensyn tilsier det, kan Post- og teletilsynet gjøre unntak fra kravene i § 2, § 4, § 5 og § 8.</article></article><article class="legalArticle" data-lovdata-URL="LTI/forskrift/2001-11-05-1251/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Tilsyn</span></h2><article class="legalP" id="paragraf-13-ledd-1">Post- og teletilsynet fører tilsyn med at bestemmelsene i forskriften eller vedtak fastsatt med hjemmel i forskriften blir oppfylt.</article><article class="legalP" id="paragraf-13-ledd-2">Som ledd i tilsynet kan Post- og teletilsynet ta stikkprøver, utføre målinger eller gjennomføre annen kontroll hos radioamatøren. Dersom det er nødvendig kan utstyret tas med for nærmere kontroll.</article><article class="legalP" id="paragraf-13-ledd-3">Den som blir kontrollert plikter å gi tilsynet uhindret adgang til radioamatørutstyr og medvirke til gjennomføring av kontrollen, jf. teleloven kapittel 7. Nødvendige opplysninger og dokumentasjon skal utleveres, jf. teleloven § 9-1.</article></article><article class="legalArticle" data-lovdata-URL="LTI/forskrift/2001-11-05-1251/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Opphør</span></h2><article class="legalP" id="paragraf-14-ledd-1">Post- og teletilsynet kan på vilkår som fremgår av teleloven § 5-5 kalle tilbake tillatelsen. Gjentatte brudd på vilkårene i tillatelsen og mislighold av plikten til å betale gebyr er bortfall av vesentlige forutsetninger for tillatelsen.</article></article><article class="legalArticle" data-lovdata-URL="LTI/forskrift/2001-11-05-1251/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Gebyr</span></h2><article class="legalP" id="paragraf-15-ledd-1">Det betales årlig gebyr for tillatelsen etter teleloven § 10-1 og gjeldende forskrift om gebyr til Post- og teletilsynet.</article></article><article class="legalArticle" data-lovdata-URL="LTI/forskrift/2001-11-05-1251/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Sanksjoner</span></h2><article class="legalP" id="paragraf-16-ledd-1">Ved brudd på plikter etter forskriften kan Post- og teletilsynet gjennomføre sanksjoner etter teleloven kapittel 7 og fastsette tvangsmulkt etter teleloven § 10-3.</article></article><article class="legalArticle" data-lovdata-URL="LTI/forskrift/2001-11-05-1251/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Straff</span></h2><article class="legalP" id="paragraf-17-ledd-1">Brudd på forskriften er straffbart etter teleloven § 10-4 og kan medføre beslag etter straffeprosessloven og inndragning etter straffeloven.</article></article><article class="legalArticle" data-lovdata-URL="LTI/forskrift/2001-11-05-1251/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttreden</span></h2><article class="legalP" id="paragraf-18-ledd-1">Forskriften trer i kraft 5. november 2001.</article><article class="legalP" id="paragraf-18-ledd-2">Fra samme tid oppheves forskrift av 25. mars 1995 nr. 274 om radioamatørlisens og utfyllende vilkår.</article></article></main></body></html>