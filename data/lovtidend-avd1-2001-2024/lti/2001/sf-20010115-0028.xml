<!DOCTYPE html><html lang="no"><head><title>Forskrift om forbud mot innførsel, hold og avl av farlige hunder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-15-28</dd><dt class="dokid">DokumentID</dt><dd class="dokid">LTI/forskrift/2001-01-15-28</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1991-07-04-48/§2</li><li>lov/1991-07-04-48/§7</li><li>forskrift/1991-10-25-676</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0070</dd><dt class="titleShort">Korttittel</dt><dd class="titleShort">Forskrift om forbud mot farlige hunder</dd><dt class="title">Tittel</dt><dd class="title">Forskrift om forbud mot innførsel, hold og avl av farlige hunder.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 15. januar 2001 med hjemmel i midlertidig lov av 4. juli 1991 nr. 48 om forbud mot innførsel, hold og avl av farlige hunder § 2 og § 7, jf. kgl.res. av 25. oktober 1991 nr. 676.</dd><dt class="refid">RefID</dt><dd class="refid">forskrift/2001-01-15-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot innførsel, hold og avl av farlige hunder.<ul class="tocSubUl"><li>§ 1. Formål</li><li>§ 2. Farlige hunder</li><li>§ 3. Identitetsmerking og dokumentasjon</li><li>§ 4. Generelle krav til søknad om innførsel</li><li>§ 5. Tilbakeførsel av hunder til Norge</li><li>§ 6. Avhendelse</li><li>§ 7. Båndtvang</li><li>§ 8. Ulovlige hunder</li><li>§ 9. Dispensasjon</li><li>§ 10. Straffebestemmelser</li><li>§ 11. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-15-28" id="dokument"><h1>Forskrift om forbud mot innførsel, hold og avl av farlige hunder.</h1><article class="legalArticle" data-lovdata-URL="LTI/forskrift/2001-01-15-28/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å hindre innførsel, hold og avl av farlige hunder.</article></article><article class="legalArticle" data-lovdata-URL="LTI/forskrift/2001-01-15-28/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Farlige hunder</span></h2><article class="legalP" id="paragraf-2-ledd-1">Det er forbudt å innføre, holde og avle:<ul class="defaultList"><li data-li-identifier="-" data-name="-"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Pit Bull Terrier</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Fila Brasileiro</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Toso Inu</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Dogo Argentino</article></article></li><li data-li-identifier="-" data-name="-"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">andre raser etter Landbruksdepartementets nærmere bestemmelse og krysninger hvor disse rasene forekommer.</article></article></li></ul></article><article class="legalP" id="paragraf-2-ledd-2">Forbudet gjelder også innførsel av sæd og embryo fra ovenfornevnte hunder.</article></article><article class="legalArticle" data-lovdata-URL="LTI/forskrift/2001-01-15-28/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Identitetsmerking og dokumentasjon</span></h2><article class="legalP" id="paragraf-3-ledd-1">Farlige hunder nevnt i § 2 som var anskaffet før midlertidig lov om forbud mot innførsel, hold og avl av farlige hunder av 4. juli 1991 nr. 48 trådte i kraft kan beholdes. Slike hunder skal være identitetsmerket.</article><article class="legalP" id="paragraf-3-ledd-2">Politi og tollmyndigheter kan kreve at eier eller annen som har ansvar for hunder som kan forveksles med farlige hunder skal kunne dokumentere hundens identitet ved stamtavle eller registreringsbevis og identitetsmerke. Hvis ikke slik dokumentasjon fremlegges, anses hunden som innført, holdt eller avlet i strid med denne forskrift.</article></article><article class="legalArticle" data-lovdata-URL="LTI/forskrift/2001-01-15-28/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Generelle krav til søknad om innførsel</span></h2><article class="legalP" id="paragraf-4-ledd-1">Alle hunder som ønskes innført til landet, fast eller midlertidig skal oppfylle vilkårene i forskrift om dyrehelsemessige betingelser for innførsel av hund, katt og tam ilder til Norge.</article><article class="legalP" id="paragraf-4-ledd-2">Søkeren skal oppgi hvilken rase som ønskes innført. For krysninger oppgis foreldreraser. Ved innførsel av drektige tisper kreves dokumentasjon på parringshannens rase.</article><article class="legalP" id="paragraf-4-ledd-3">Ved søknad om innførsel av hunder som kan forveksles med farlige hunder (f.eks. American Staffordshire Terrier), kan Statens dyrehelsetilsyn forlange dokumentasjon for hundens identitet ved stamtavle eller registreringsbevis og identitetsmerke.</article></article><article class="legalArticle" data-lovdata-URL="LTI/forskrift/2001-01-15-28/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilbakeførsel av hunder til Norge</span></h2><article class="legalP" id="paragraf-5-ledd-1">Etter utenlandsopphold kan identitetsmerkede, norske farlige hunder anskaffet av eieren i Norge før loven trådte i kraft, tilbakeføres. Identitetsmerket skal samsvare med utstedt identitetskort eller veterinærattest utstedt i Norge før utreise. Identitetsmerket må være leselig.</article></article><article class="legalArticle" data-lovdata-URL="LTI/forskrift/2001-01-15-28/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Avhendelse</span></h2><article class="legalP" id="paragraf-6-ledd-1">Farlige hunder som faller inn under regelen i § 3 første ledd kan ikke selges eller omplasseres.</article></article><article class="legalArticle" data-lovdata-URL="LTI/forskrift/2001-01-15-28/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Båndtvang</span></h2><article class="legalP" id="paragraf-7-ledd-1">Farlige hunder som kan holdes lovlig i Norge etter bestemmelsene i lovens § 10 siste ledd skal holdes i bånd når de luftes på offentlig område.</article></article><article class="legalArticle" data-lovdata-URL="LTI/forskrift/2001-01-15-28/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ulovlige hunder</span></h2><article class="legalP" id="paragraf-8-ledd-1">Hunder som er innført etter 20. juli 1991 kan utvises eller kreves avlivet av politiet.</article><article class="legalP" id="paragraf-8-ledd-2">Hunder som er holdt eller avlet i strid med lovens § 4, kan av politiet kreves avlivet.</article><article class="legalP" id="paragraf-8-ledd-3">Politiets avgjørelse kan påklages til Statens dyrehelsetilsyn.</article></article><article class="legalArticle" data-lovdata-URL="LTI/forskrift/2001-01-15-28/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Dispensasjon</span></h2><article class="legalP" id="paragraf-9-ledd-1">Landbruksepartementet kan dispensere fra bestemmelser i denne forskriften og sette vilkår for dispensasjon.</article></article><article class="legalArticle" data-lovdata-URL="LTI/forskrift/2001-01-15-28/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Straffebestemmelser</span></h2><article class="legalP" id="paragraf-10-ledd-1">Overtredelse er straffbart i henhold til midlertidig lov av 4. juli 1991 nr. 48 om forbud mot innførsel, hold og avl av farlige hunder § 8.</article></article><article class="legalArticle" data-lovdata-URL="LTI/forskrift/2001-01-15-28/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Ikrafttreden</span></h2><article class="legalP" id="paragraf-11-ledd-1">Denne forskriften trer i kraft straks.</article></article></main></body></html>