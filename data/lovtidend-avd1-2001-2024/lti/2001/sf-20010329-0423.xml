<!DOCTYPE html><html lang="no"><head><title>Instruks om utstedelse av sertifikater for levende dyr og animalske næringsmidler mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-29-423</dd><dt class="dokid">DokumentID</dt><dd class="dokid">LTI/forskrift/2001-03-29-423</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-03-29</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1996-06-14-667/§24-1</li><li>forskrift/1996-06-14-667/§1-12</li><li>forskrift/1998-12-23-1471/§4</li><li>forskrift/2000-02-17-251</li><li>forskrift/1998-12-31-1487</li><li>forskrift/1998-12-31-1485</li><li>forskrift/1998-12-31-1477</li><li>forskrift/1998-12-31-1476</li><li>forskrift/1998-12-31-1475</li><li>forskrift/1999-08-13-1074</li><li>forskrift/1998-12-31-1486</li><li>forskrift/2000-12-29-1594</li><li>forskrift/1998-12-31-1489</li><li>forskrift/1998-12-31-1474</li><li>forskrift/1998-12-31-1478</li><li>lov/1959-05-28-12</li><li>forskrift/1960-04-08-9602</li></ul></dd><dt class="dateOfPublication">Kunngjort</dt><dd class="dateOfPublication">2001-05-04</dd><dt class="journalNumber">Journalnummer</dt><dd class="journalNumber">2001-0445</dd><dt class="titleShort">Korttittel</dt><dd class="titleShort">Instruks om sertifikater for levende dyr mv</dd><dt class="title">Tittel</dt><dd class="title">Instruks om utstedelse av sertifikater for levende dyr og animalske næringsmidler mv.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridirektøren, Statens dyrehelsetilsyn – Sentralforvaltningen og Statens næringsmiddeltilsyn 29. mars 2001 med hjemmel i kvalitetsforskrift av 14. juni 1996 nr. 667 for fisk og fiskevarer § 24-1, jf. § 1-12, særskilte forskrifter om dyrehelsemessige betingelser for innførsel og utførsel, forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredje land § 4, og vedtak av 17. februar 2000 nr. 251 om delegering av myndighet på næringsmiddelområdet til det kommunale og interkommunale næringsmiddeltilsyn, jf. EØS-avtalens vedlegg I kap. I nr. 1.1.9 (Rdir. 1996/93/EF).</dd><dt class="refid">RefID</dt><dd class="refid">forskrift/2001-03-29-423</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om utstedelse av sertifikater for levende dyr og animalske næringsmidler mv.<ul class="tocSubUl"><li>Kapittel I. Innledende bestemmelser<ul class="tocSubUl"><li>1.1 Virkeområde</li><li>1.2 Definisjoner</li></ul></li><li>Kapittel II. Utstedelse av sertifikat<ul class="tocSubUl"><li>2.1 Krav til sertifikatutsteder</li><li>2.2 Krav til sertifikatet</li></ul></li><li>Kapittel III. Administrative bestemmelser<ul class="tocSubUl"><li>3.1 Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-29-423" id="dokument"><h1>Instruks om utstedelse av sertifikater for levende dyr og animalske næringsmidler mv.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-29-423/KAPITTEL_1"><h2>Kapittel I. Innledende bestemmelser</h2><section class="section" data-name="kap1.1" id="kapittel-1-kapittel-1" data-lovdata-URL="LTI/forskrift/2001-03-29-423/KAPITTEL_1-1"><h3>1.1 Virkeområde</h3><article class="legalP" id="kapittel-1-kapittel-1-ledd-1">Denne instruks retter seg til tilsynsmyndighet som utsteder eksportsertifikat i henhold til forskrift av 23. desember 1998 nr. 1471 om tilsyn og kontroll ved import og eksport av næringsmidler og av produkter av animalsk opprinnelse innen EØS, og av ikke-animalske næringsmidler fra tredjeland § 4, forskrift av 31. desember 1998 nr. 1484 om tilsyn og kontroll ved innførsel og utførsel av levende dyr, annet avlsmateriale og animalsk avfall innen EØS, og ved innførsel av levende dyr fra land utenfor EØS § 5, samt underliggende regelverk.</article><article class="legalP" id="kapittel-1-kapittel-1-ledd-2">Instruksen gjelder for utstedelse av sertifikater som kreves ved eksport av levende dyr og animalske næringsmidler mv. til land innen EØS i henhold til særskilte forskriftskrav.</article></section><section class="section" data-name="kap1.2" id="kapittel-1-kapittel-2" data-lovdata-URL="LTI/forskrift/2001-03-29-423/KAPITTEL_1-2"><h3>1.2 Definisjoner</h3><ul class="defaultList"><li data-li-identifier="1)" data-name="1)"><article class="listArticle" id="kapittel-1-kapittel-2-punkt-1"><article class="legalP" id="kapittel-1-kapittel-2-punkt-1-ledd-1"><i>Sertifikat;</i> hygienesertifikater eller helsesertifikater og tilsvarende dokumenter, herunder sunnhets- og helseattester, med opplysninger om vedkommende dyrs opprinnelsesbesetning eller opprinnelsesvirksomheten til de animalske næringsmidlene mv., og som skal følge med vedkommende forsendelse fram til mottaker.</article></article></li><li data-li-identifier="2)" data-name="2)"><article class="listArticle" id="kapittel-1-kapittel-2-punkt-2"><article class="legalP" id="kapittel-1-kapittel-2-punkt-2-ledd-1"><i>Sertifikatutsteder;</i> offentlig tjenestemann med myndighet til å utstede sertifikat og føre det tilsyn som er nødvendig i forbindelse med sertifikatutstedelsen.</article></article></li></ul></section></section><section class="section" data-name="kapII" id="kapittel-2" data-lovdata-URL="LTI/forskrift/2001-03-29-423/KAPITTEL_2"><h2>Kapittel II. Utstedelse av sertifikat</h2><section class="section" data-name="kap2.1" id="kapittel-2-kapittel-1" data-lovdata-URL="LTI/forskrift/2001-03-29-423/KAPITTEL_2-1"><h3>2.1 Krav til sertifikatutsteder</h3><article class="legalP" id="kapittel-2-kapittel-1-ledd-1">Sertifikatutsteder skal ikke utstede sertifikat, såfremt vedkommende ikke har nødvendig kunnskap om bestemmelsene som gjelder de levende dyr og næringsmidler mv. av animalsk opprinnelse som skal sertifiseres, eller hvis sertifikatutsteder ikke klart forstår betydningen av innholdet i hvert enkelte sertifikat.</article><article class="legalP" id="kapittel-2-kapittel-1-ledd-2">Sertifikatutsteder skal iaktta gjeldende bestemmelser om habilitet, jf. lov av 10. februar 1967 om behandlingsmåten i forvaltningssaker (forvaltningsloven) kap. II. Spesielt skal det påses at sertifikatutsteder ikke har forretningsmessige interesser knyttet til de dyr eller næringsmidler som sertifikatet skal gjelde, eller de besetninger eller virksomheter hvor disse har sin opprinnelse.</article></section><section class="section" data-name="kap2.2" id="kapittel-2-kapittel-2" data-lovdata-URL="LTI/forskrift/2001-03-29-423/KAPITTEL_2-2"><h3>2.2 Krav til sertifikatet</h3><ul class="defaultList"><li data-li-identifier="1)" data-name="1)"><article class="listArticle" id="kapittel-2-kapittel-2-punkt-1"><article class="legalP" id="kapittel-2-kapittel-2-punkt-1-ledd-1">Dersom det i den enkelte forskrift eller fra sentrale myndigheter er fastsatt et bestemt sertifikatformular, skal dette brukes.</article></article></li><li data-li-identifier="2)" data-name="2)"><article class="listArticle" id="kapittel-2-kapittel-2-punkt-2"><article class="legalP" id="kapittel-2-kapittel-2-punkt-2-ledd-1">Sertifikatet skal være utstedt på mottakerlandets offisielle språk eller på et språk som mottakerlandets myndigheter godtar. Sertifikatet skal også utstedes på norsk, dersom sertifikatutsteder ikke fullt ut behersker det aktuelle fremmede språket.</article></article></li><li data-li-identifier="3)" data-name="3)"><article class="listArticle" id="kapittel-2-kapittel-2-punkt-3"><article class="legalP" id="kapittel-2-kapittel-2-punkt-3-ledd-1">Sertifikat skal ikke utstedes på bakgrunn av opplysninger som sertifikatutsteder ikke har personlig kjennskap til, eller som vedkommende ikke kan bekrefte eller kontrollere på annen måte.</article></article></li><li data-li-identifier="4)" data-name="4)"><article class="listArticle" id="kapittel-2-kapittel-2-punkt-4"><article class="legalP" id="kapittel-2-kapittel-2-punkt-4-ledd-1">Sertifikatutsteder skal ikke signere «in blanco» eller på ufullstendig utfylte sertifikater. Det skal heller ikke gis sertifikat for levende dyr eller produkter av animalsk opprinnelse som ikke har vært kontrollert, eller som sertifikatutsteder ikke lenger har mulighet til å kontrollere.</article></article></li><li data-li-identifier="5)" data-name="5)"><article class="listArticle" id="kapittel-2-kapittel-2-punkt-5"><article class="legalP" id="kapittel-2-kapittel-2-punkt-5-ledd-1">Hvis et sertifikat blir utstedt på grunnlag av et annet sertifikat eller et annet dokument, skal sertifikatutsteder være i besittelse av dette dokumentet når det nye sertifikatet signeres.</article><article class="legalP" id="kapittel-2-kapittel-2-punkt-5-ledd-2">Bestemmelsen i pkt. 2-4 er ikke til hinder for at det kan utstedes sertifikat på grunnlag av data: <ul class="defaultList"><li data-li-identifier="a)" data-name="a)"><article class="listArticle" id="kapittel-2-kapittel-2-punkt-5-ledd-2-punkt-1"><article class="legalP" id="kapittel-2-kapittel-2-punkt-5-ledd-2-punkt-1-ledd-1">som er fastslått av en annen offentlig tjenestemann som handler under sertifikatutstederens tilsyn, og som på den måten kan etterprøve riktigheten av fremlagte data.</article></article></li><li data-li-identifier="b)" data-name="b)"><article class="listArticle" id="kapittel-2-kapittel-2-punkt-5-ledd-2-punkt-2"><article class="legalP" id="kapittel-2-kapittel-2-punkt-5-ledd-2-punkt-2-ledd-1">som bygger på resultater fra offentlig godkjente overvåkingsprogrammer, offentlig anerkjente kvalitetssikringsordninger eller epidemiovervåkningssystemer.</article></article></li></ul></article></article></li><li data-li-identifier="6)" data-name="6)"><article class="listArticle" id="kapittel-2-kapittel-2-punkt-6"><article class="legalP" id="kapittel-2-kapittel-2-punkt-6-ledd-1">Sertifikatutsteders underskrift skal ikke kunne endres eller slettes, og skal være påført i en annen farge enn sort. En kopi av sertifikatet skal oppbevares hos sertifikatutsteder i minimum 3 år.</article></article></li></ul></section></section><section class="section" data-name="kapIII" id="kapittel-3" data-lovdata-URL="LTI/forskrift/2001-03-29-423/KAPITTEL_3"><h2>Kapittel III. Administrative bestemmelser</h2><section class="section" data-name="kap3.1" id="kapittel-3-kapittel-1" data-lovdata-URL="LTI/forskrift/2001-03-29-423/KAPITTEL_3-1"><h3>3.1 Ikrafttredelse</h3><article class="legalP" id="kapittel-3-kapittel-1-ledd-1">Denne instruks trer i kraft straks.</article></section></section></main></body></html>