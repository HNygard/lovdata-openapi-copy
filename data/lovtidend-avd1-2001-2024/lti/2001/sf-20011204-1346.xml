<!DOCTYPE html><html lang="no"><head><title>Forskrift om endring i forskrift om prisutjevningsordningen for melk.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-04-1346</dd><dt class="dokid">DokumentID</dt><dd class="dokid">LTI/forskrift/2001-12-04-1346</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2001-12-04, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-06-30-701</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§6</li><li>lov/1936-07-10-6/§7</li><li>lov/1936-07-10-6/§8</li><li>lov/1936-07-10-6/§11</li><li>lov/1936-07-10-6/§13</li><li>lov/1936-07-10-6/§17</li></ul></dd><dt class="dateOfPublication">Kunngjort</dt><dd class="dateOfPublication">2001-12-11</dd><dt class="journalNumber">Journalnummer</dt><dd class="journalNumber">2001-1319</dd><dt class="titleShort">Korttittel</dt><dd class="titleShort">Endr.forskr om melkeprisutjevningsordningen</dd><dt class="title">Tittel</dt><dd class="title">Forskrift om endring i forskrift om prisutjevningsordningen for melk.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. desember 2001 med hjemmel i lov av 10. juli 1936 nr. 6 til å fremja umsetnaden av jordbruksvaror § 6, § 7, § 8, § 11 andre og tredje ledd, § 13 og § 17, og etter samråd med Norges Bondelag og Norsk Bonde- og Småbrukarlag.</dd><dt class="refid">RefID</dt><dd class="refid">forskrift/2001-12-04-1346</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prisutjevningsordningen for melk.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-04-1346" id="dokument"><h1>Forskrift om endring i forskrift om prisutjevningsordningen for melk.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-04-1346/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. juni 2000 nr. 701 om prisutjevningsordningen for melk gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Prisutjevningsordningen for melk har som formål å regulere prisdifferensieringen av melk som råvare til ulike anvendelser i henhold til jordbruksavtalens bestemmelser, og samtidig gi melkeprodusenter muligheter for lik melkepris uavhengig av melkeanvendelse og lokalisering av produksjonen.</article> <article class="defaultP" margin-top="true">§ 3 første ledd bokstav h skal lyde:<ul class="defaultList"><li data-li-identifier="h)" data-name="h)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>råvareverdi:</i> Markedsregulators (TINE Norske Meierier) netto salgsinntekter minus foredlingskostnader per pris- og biproduktgruppe, beregnet i henhold til utfyllende bestemmelser fastsatt av Statens landbruksforvaltning.</article></article></li></ul></article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-3">Statens landbruksforvaltning plasserer nye enkeltprodukter i prisgrupper etter de prinsipper som følger av første ledd. Flyttinger av enkeltartikler mellom grupper skal forelegges avtalepartene i jordbruksoppgjøret. Ved mindre justeringer kan Statens landbruksforvaltning gjøre unntak fra dette.</article> <article class="defaultP" margin-top="true">§ 5 fjerde ledd oppheves.</article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-4">Statens landbruksforvaltning fastsetter avgifter og tilskudd pr. liter beregnet anvendt melk, jf. § 5, og pr. liter beregnet anvendt fløte, myse og kjernemelk, jf. § 6. Fastsettelsen skjer kvartalsvis på grunnlag av markedsregulators prognoserte råvareverdier for hver enkelt pris- og biproduktgruppe. Prisgrupper som det ikke fastsettes egen målpris for, tilordnes en råvareverdi i samsvar med tabellen i § 5 første ledd.</article><article class="legalP" id="kapittel-1-ledd-5">Ved fastsetting av avgifter og tilskudd for produkter i de ulike prisgruppene, beregnes en veid netto råvareverdi for alle prisgruppene. Veid netto råvareverdi viser gjennomsnittlig råvareverdi for melk i prisutjevningen, veid etter prognoserte volum i de ulike prisgrupper og korrigert for nettokostnader som følger av § 4, § 6, § 12 t.o.m. § 14. Utjevningsavgifter og utjevningstilskudd fastsettes deretter som differansen mellom den råvareverdien som i følge første ledd er tilordnet den enkelte prisgruppe, og veid netto råvareverdi.</article><article class="legalP" id="kapittel-1-ledd-6">Biprodukttilskudd for fløte til smørprodukter skal fastsettes som differansen mellom standard råvareverdi for produksjonsfløte, i henhold til jordbruksavtalen, og markedsregulators prognoserte råvareverdi for fløte til smør. Biproduktavgift for fløte til kremfløteprodukter skal fastsettes som differansen mellom standard råvareverdi for produksjonsfløte og markedsregulators prognoserte råvareverdi for fløte til kremfløte.</article><article class="legalP" id="kapittel-1-ledd-7">Biproduktavgift for myse til mysostprodukter skal tilsvare markedsregulators prognoserte råvareverdi.</article><article class="legalP" id="kapittel-1-ledd-8">Biproduktavgift for kjernemelk skal tilsvare råvareverdien for kjernemelk. Råvareverdien på kjernemelk fastsettes av Statens landbruksforvaltning som en funksjon av verdien på skummetmelk, og hvor verdien på skummetmelk beregnes ut i fra veid netto råvareverdi fratrukket produksjonsverdien for fløteandelen i denne. Råvareverdien på kjernemelk fremkommer ved å multiplisere verdien på skummetmelk med en faktor på 0,8.</article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-9">Statens landbruksforvaltning kan innenfor kvartalet endre avgiftene, tilskuddene og overføringsprisen etter forskriften her dersom:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">meieriselskapenes forventede volum for anvendt melk i én eller flere prisgrupper som nevnt i § 5, eller anvendt fløte/myse i biproduktgruppene som nevnt i § 6, avviker vesentlig fra tidligere prognosert volum,</article></article></li><li data-li-identifier="b)" data-name="b)"><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">det oppstår vesentlige endringer i andre faktorer som ligger til grunn for fastsettelse av nivået på avgiftene og tilskuddene.</article></article></li></ul></article> <article class="defaultP" margin-top="true">§ 9 første punktum skal lyde:</article><article class="legalP" id="kapittel-1-ledd-10">Dersom markedsregulators faktiske råvareverdier viser et avvik i forhold til tidligere prognoserte råvareverdier på mer enn 2% for de ulike pris- og biproduktgrupper, kan Statens landbruksforvaltning for hvert halvår etterregne avgifter, tilskudd og overføringspris etter forskriften her.</article> <article class="defaultP" margin-top="true">§ 10 første punktum skal lyde:</article><article class="legalP" id="kapittel-1-ledd-11">Uavhengig av de avgifter og tilskudd som følger av § 7, skal utbetaling av tilskudd i prisgruppene 1C t.o.m. 7C (merkevareeksport), jf. § 5, foretas slik at rammene for Norges forpliktelser med hensyn til totale eksportkvanta og bruk av eksportsubsidier etter WTO-avtalen, ikke overskrides.</article> <article class="defaultP" margin-top="true">§ 11 siste ledd siste punktum oppheves.</article> <article class="defaultP" margin-top="true">§ 16 skal lyde:</article><article class="legalP" id="kapittel-1-ledd-12">Markedsregulator skal rapportere sine prognoserte råvareverdier (jf. § 3 bokstav h) for kommende kvartal til Statens landbruksforvaltning. Prognosene skal foreligge senest 4 uker før kvartalets begynnelse.</article><article class="legalP" id="kapittel-1-ledd-13">Meieriselskap eller primærprodusenter som foredler melk som omfattes av denne forskriften skal sende månedlige oppgaver over produsert eller solgt kvantum melkeprodukter samt beregnet mengde melk bak produktene i henhold til § 15. Oppgavene skal bekreftes hvert halvår av statsautorisert eller registrert revisor dersom ikke Statens landbruksforvaltning bestemmer noe annet.</article><article class="legalP" id="kapittel-1-ledd-14">Statens landbruksforvaltning kan gi meieriselskaper som inngår i et fellesskap tillatelse til samordnet rapportering etter denne paragraf.</article><article class="legalP" id="kapittel-1-ledd-15">Statens landbruksforvaltning kan gi nærmere bestemmelser om rapportering, herunder fastsette oppgavenes innhold og form, samt fastsette tidsfrister for rapporteringen. Oppgavene kan kreves innsendt på edb-lesbart medium.</article> <article class="defaultP" margin-top="true">Ny § 16a skal lyde:</article> <article class="defaultP" margin-top="true"><strong>§ 16a.</strong> <i>Melding om fastsettelse eller endring av avgifter, tilskudd og overføringspris</i></article><article class="legalP" id="kapittel-1-ledd-16">Melding om fastsettelse eller endringer av avgifter, tilskudd og overføringspris, jf. § 7, § 8 og § 11, skal gis snarest, og senest 3 uker før endringene trer i kraft.</article><article class="legalP" id="kapittel-1-ledd-17">Melding om endring av avgifter, tilskudd og overføringspris i forbindelse med ny jordbruksavtale skal gis senest 1 uke før endringene trer i kraft.</article> <article class="defaultP" margin-top="true">§ 17 første ledd siste punktum skal lyde:</article><article class="legalP" id="kapittel-1-ledd-18">Dersom vilkårene for etterregning etter § 9 er oppfylt, justeres det for dette i eget oppgjør.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-04-1346/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002, med unntak av endringene i § 16 samt ny § 16a som trer i kraft straks.</article><article class="legalP" id="kapittel-2-ledd-2">Avgifter, tilskudd og overføringspris basert på de endringer som følger av forskriften her, fastsettes første gang med virkning fra 1. januar 2002.</article></section></main></body></html>