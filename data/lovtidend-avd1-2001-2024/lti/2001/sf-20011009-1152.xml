<!DOCTYPE html><html lang="no"><head><title>Forskrift om opplæring og kompetansebevis for fører av utrykningskjøretøy.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-09-1152</dd><dt class="dokid">DokumentID</dt><dd class="dokid">LTI/forskrift/2001-10-09-1152</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2002-03-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§27</li><li>lov/1965-06-18-4/§28</li><li>lov/1965-06-18-4/§42</li><li>lov/1965-06-18-4/§43</li><li>forskrift/1967-03-17-3462</li><li>forskrift/1979-02-23-4/§7</li><li>forskrift/1979-02-23-4/§42</li><li>forskrift/1977-12-16-9</li></ul></dd><dt class="dateOfPublication">Kunngjort</dt><dd class="dateOfPublication">2001-10-12</dd><dt class="journalNumber">Journalnummer</dt><dd class="journalNumber">2001-1134</dd><dt class="titleShort">Korttittel</dt><dd class="titleShort">Forskrift om fører av utrykningskjøretøy</dd><dt class="title">Tittel</dt><dd class="title">Forskrift om opplæring og kompetansebevis for fører av utrykningskjøretøy.</dd><dt class="miscInformation">Annet om dokumentet</dt><dd class="miscInformation">Fastsatt av Samferdselsdepartementet 9. oktober 2001 med hjemmel i vegtrafikklov av 18. juni 1965 nr. 4 § 24, § 27, § 28, § 42 og § 43, kgl.res. av 17. mars 1967 nr. 3462, forskrifter av 23. februar 1979 nr. 4 om førerkort og førerprøve m.v. § 7 og § 42 og kgl.res. av 16. desember 1977 nr. 9. Jf. EØS-avtalen vedlegg VII (direktiv 92/51/EØF).</dd><dt class="refid">RefID</dt><dd class="refid">forskrift/2001-10-09-1152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opplæring og kompetansebevis for fører av utrykningskjøretøy.<ul class="tocSubUl"><li>I<ul class="tocSubUl"><li>Kap. 1. Kompetansebevis<ul class="tocSubUl"><li>§ 1. Krav om kompetansebevis</li><li>§ 2. Utstedelse og gyldighet</li><li>§ 3. Vilkår for erverv og fornyelse av kompetansebevis</li></ul></li><li>Kap. 2. Krav til opplæringen<ul class="tocSubUl"><li>§ 4. Omfang</li><li>§ 5. Kursarrangør</li><li>§ 6. Undervisningspersonell</li></ul></li><li>Kap. 3. Utrykningsprøven<ul class="tocSubUl"><li>§ 7. Generelt</li><li>§ 8. Begrunnelse og klage</li><li>§ 9. Ny prøve</li></ul></li><li>Kap. 4. Tilsyn og reaksjonsmidler<ul class="tocSubUl"><li>§ 10. Tilsyn</li><li>§ 11. Reaksjonsmidler</li></ul></li><li>Kap. 5. Avsluttende bestemmelser<ul class="tocSubUl"><li>§ 12. Gebyr</li><li>§ 13. Unntak</li></ul></li></ul></li><li>II<ul class="tocSubUl"><li>§ 14. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-09-1152" id="dokument"><h1>Forskrift om opplæring og kompetansebevis for fører av utrykningskjøretøy.</h1><section class="section" data-name="kapI" id="kapittel-1" data-lovdata-URL="LTI/forskrift/2001-10-09-1152/KAPITTEL_1"><h2>I</h2><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2001-10-09-1152/KAPITTEL_1-1"><h3>Kap. 1. Kompetansebevis</h3><article class="legalArticle" data-lovdata-URL="LTI/forskrift/2001-10-09-1152/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Krav om kompetansebevis</span></h4><article class="legalP" id="kapittel-1-kapittel-1-paragraf-1-ledd-1">Person som skal føre utrykningskjøretøy under utrykning må innen 2 år etter denne forskrifts ikrafttreden inneha kompetansebevis som fastsatt her dersom ikke annet følger av lov eller forskrift. Kompetansebeviset skal medbringes under utrykningskjøringen.</article></article><article class="legalArticle" data-lovdata-URL="LTI/forskrift/2001-10-09-1152/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Utstedelse og gyldighet</span></h4><article class="legalP" id="kapittel-1-kapittel-1-paragraf-2-ledd-1">Vegkontoret utsteder kompetansebeviset. Kompetansebeviset utstedes for 10 år, likevel ikke ut over fylte 70 år.</article></article><article class="legalArticle" data-lovdata-URL="LTI/forskrift/2001-10-09-1152/§3" data-name="§3" id="kapittel-1-kapittel-1-paragraf-3"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for erverv og fornyelse av kompetansebevis</span></h4><article class="legalP" id="kapittel-1-kapittel-1-paragraf-3-ledd-1">Kandidaten må ikke ha fylt 60 år ved første gangs utstedelse, og må ha hatt førerkort klasse B i minst 2 år før opplæringen starter.</article><article class="legalP" id="kapittel-1-kapittel-1-paragraf-3-ledd-2">For å erverve kompetansebevis må en kandidat oppfylle førerkortforskriftens krav til føring av utrykningskjøretøy samt ha gjennomgått obligatorisk opplæring og bestått tilhørende prøve, eller ha tilegnet seg tilsvarende kvalifikasjoner i annen EØS-stat gjennom utdannelse eller yrkeserfaring i samsvar med direktiv 92/51/EØF.</article><article class="legalP" id="kapittel-1-kapittel-1-paragraf-3-ledd-3">I tillegg til person som oppfyller kravene i første og annet ledd, kan person som oppfyller førerkortforskriftens krav til føring av utrykningskjøretøy og som dokumenterer eksamen fra Politihøgskolen eller kurs/opplæring i utrykningskjøring i forbindelse med sitt arbeid i politiet i inntil 2 år etter avsluttet tjeneste få utstedt kompetansebevis.</article><article class="legalP" id="kapittel-1-kapittel-1-paragraf-3-ledd-4">I inntil 2 år etter denne forskrifts ikrafttreden kan kompetansebevis utstedes til<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-1-paragraf-3-ledd-4-punkt-1"><article class="legalP" id="kapittel-1-kapittel-1-paragraf-3-ledd-4-punkt-1-ledd-1">person som oppfyller førerkortforskriftens krav til føring av utrykningskjøretøy og som kan dokumentere gjennomgått opplæring og bestått prøve etter opplegg godkjent av Vegdirektoratet før denne forskrifts ikrafttreden,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-1-paragraf-3-ledd-4-punkt-2"><article class="legalP" id="kapittel-1-kapittel-1-paragraf-3-ledd-4-punkt-2-ledd-1">person som oppfyller førerkortforskriftens krav til føring av utrykningskjøretøy og som kan dokumentere praksis som innebærer føring av utrykningskjøretøy de siste 2 år før denne forskrifts ikrafttreden.</article></article></li></ul></article><article class="legalP" id="kapittel-1-kapittel-1-paragraf-3-ledd-5">Fornyelse av kompetansebevis betinger ny prøve dersom søker ved kompetansebevisets utløp ikke kan dokumentere arbeidsforhold som innebærer føring av utrykningskjøretøy de siste 2 år.</article></article></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2001-10-09-1152/KAPITTEL_1-2"><h3>Kap. 2. Krav til opplæringen</h3><article class="legalArticle" data-lovdata-URL="LTI/forskrift/2001-10-09-1152/§4" data-name="§4" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Omfang</span></h4><article class="legalP" id="kapittel-1-kapittel-2-paragraf-1-ledd-1">Obligatorisk opplæring omfatter teoretisk og praktisk undervisning i samsvar med læreplan fastsatt eller godkjent av Vegdirektoratet.</article></article><article class="legalArticle" data-lovdata-URL="LTI/forskrift/2001-10-09-1152/§5" data-name="§5" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Kursarrangør</span></h4><article class="legalP" id="kapittel-1-kapittel-2-paragraf-2-ledd-1">Offentlig etat eller privat foretak eller organisasjon som har utrykningskjøring som en naturlig del av sin virksomhet, kan være kursarrangør etter godkjenning av Vegdirektoratet.</article></article><article class="legalArticle" data-lovdata-URL="LTI/forskrift/2001-10-09-1152/§6" data-name="§6" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Undervisningspersonell</span></h4><article class="legalP" id="kapittel-1-kapittel-2-paragraf-3-ledd-1">Undervisningspersonell skal i tillegg til minst 2 års erfaring i utrykningskjøring fra Norge eller annen EØS-stat ha:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-3-ledd-1-punkt-1"><article class="legalP" id="kapittel-1-kapittel-2-paragraf-3-ledd-1-punkt-1-ledd-1">dokumentert kompetanse i kjøreinstruksjon fra Norge eller annen EØS-stat,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-3-ledd-1-punkt-2"><article class="legalP" id="kapittel-1-kapittel-2-paragraf-3-ledd-1-punkt-2-ledd-1">førerkort for det kjøretøy som det skal drives opplæring i utrykningskjøring med og</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-paragraf-3-ledd-1-punkt-3"><article class="legalP" id="kapittel-1-kapittel-2-paragraf-3-ledd-1-punkt-3-ledd-1">kompetansebevis for fører av utrykningskjøretøy.</article></article></li></ul></article><article class="legalP" id="kapittel-1-kapittel-2-paragraf-3-ledd-2">Undervisningspersonell skal godkjennes av Vegdirektoratet.</article><article class="legalP" id="kapittel-1-kapittel-2-paragraf-3-ledd-3">Godkjent undervisningspersonell kan pålegges å gjennomgå bestemt tilleggsopplæring etter plan fastsatt av Vegdirektoratet.</article></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2001-10-09-1152/KAPITTEL_1-3"><h3>Kap. 3. Utrykningsprøven</h3><article class="legalArticle" data-lovdata-URL="LTI/forskrift/2001-10-09-1152/§7" data-name="§7" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Generelt</span></h4><article class="legalP" id="kapittel-1-kapittel-3-paragraf-1-ledd-1">Prøven omfatter en teoretisk del med tidsramme på 45 minutter, og en praktisk del med tidsramme på 45 minutter. For kandidat med lese- eller skrivevansker eller kandidat som ikke behersker skriftlig norsk i tilstrekkelig grad til å kunne besvare spørsmålene, skal sensor holde en tilsvarende muntlig prøve.</article><article class="legalP" id="kapittel-1-kapittel-3-paragraf-1-ledd-2">Bestått teoretisk prøve gjelder i 3 år, også når kandidaten får underkjent den praktiske del av prøven.</article><article class="legalP" id="kapittel-1-kapittel-3-paragraf-1-ledd-3">Prøven avlegges for en sensor oppnevnt av vegkontoret. Ved prøven skal kandidaten godtgjøre tilstrekkelige kunnskaper og ferdigheter i de emner som er omhandlet i læreplanen. Resultatet meddeles kandidaten straks prøven er bedømt.</article><article class="legalP" id="kapittel-1-kapittel-3-paragraf-1-ledd-4">Praktisk prøve avlegges med godkjent utrykningskjøretøy som uansett type, skal kunne oppnå en hastighet på minst 100 km/t.</article><article class="legalP" id="kapittel-1-kapittel-3-paragraf-1-ledd-5">Vegdirektoratet fastsetter oppgavene og gir retningslinjer for gjennomføring av teoretisk og praktisk prøve.</article><article class="legalP" id="kapittel-1-kapittel-3-paragraf-1-ledd-6">Vegkontoret fastsetter i samråd med politi og kursarrangør de steder hvor praktisk prøve skal avlegges.</article></article><article class="legalArticle" data-lovdata-URL="LTI/forskrift/2001-10-09-1152/§8" data-name="§8" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Begrunnelse og klage</span></h4><article class="legalP" id="kapittel-1-kapittel-3-paragraf-2-ledd-1">Dersom prøven ikke er bestått kan kandidaten kreve begrunnelse for resultatet. Resultatet kan påklages til Vegdirektoratet, med unntak av den skjønnsmessige delen av bedømmingen.</article></article><article class="legalArticle" data-lovdata-URL="LTI/forskrift/2001-10-09-1152/§9" data-name="§9" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Ny prøve</span></h4><article class="legalP" id="kapittel-1-kapittel-3-paragraf-3-ledd-1">Ved ikke bestått teoretisk eller praktisk prøve kan kandidaten ikke fremstille seg for ny prøve før etter minst fire uker.</article></article></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2001-10-09-1152/KAPITTEL_1-4"><h3>Kap. 4. Tilsyn og reaksjonsmidler</h3><article class="legalArticle" data-lovdata-URL="LTI/forskrift/2001-10-09-1152/§10" data-name="§10" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn</span></h4><article class="legalP" id="kapittel-1-kapittel-4-paragraf-1-ledd-1">Vegkontoret skal føre tilsyn med opplæringsvirksomheten. Kursarrangør plikter å gi opplysninger og legge frem materiale som er nødvendig.</article></article><article class="legalArticle" data-lovdata-URL="LTI/forskrift/2001-10-09-1152/§11" data-name="§11" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Reaksjonsmidler</span></h4><article class="legalP" id="kapittel-1-kapittel-4-paragraf-2-ledd-1">Dersom kurs ikke er gjennomført etter gjeldende bestemmelser, kan vegkontoret:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-4-paragraf-2-ledd-1-punkt-1"><article class="legalP" id="kapittel-1-kapittel-4-paragraf-2-ledd-1-punkt-1-ledd-1">nekte å avholde avsluttende utrykningsprøve eller</article></article></li><li data-li-identifier="b)" data-name="b)"><article class="listArticle" id="kapittel-1-kapittel-4-paragraf-2-ledd-1-punkt-2"><article class="legalP" id="kapittel-1-kapittel-4-paragraf-2-ledd-1-punkt-2-ledd-1">nekte kursarrangøren å avholde kurs.</article></article></li></ul></article></article></section><section class="section" data-name="kap5" id="kapittel-1-kapittel-5" data-lovdata-URL="LTI/forskrift/2001-10-09-1152/KAPITTEL_1-5"><h3>Kap. 5. Avsluttende bestemmelser</h3><article class="legalArticle" data-lovdata-URL="LTI/forskrift/2001-10-09-1152/§12" data-name="§12" id="kapittel-1-kapittel-5-paragraf-1"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Gebyr</span></h4><article class="legalP" id="kapittel-1-kapittel-5-paragraf-1-ledd-1">For hver prøve og utstedelse av kompetansebevis hos vegkontoret betales det gebyr etter satsene i forskrifter om førerkort og førerprøve m.v. av 23. februar 1979 nr. 4.</article></article><article class="legalArticle" data-lovdata-URL="LTI/forskrift/2001-10-09-1152/§13" data-name="§13" id="kapittel-1-kapittel-5-paragraf-2"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Unntak</span></h4><article class="legalP" id="kapittel-1-kapittel-5-paragraf-2-ledd-1">For de forhold som fremgår av § 7, § 8, § 9, § 10 og § 11 i denne forskrift, følger Politihøgskolen egne bestemmelser.</article><article class="legalP" id="kapittel-1-kapittel-5-paragraf-2-ledd-2">Vegdirektoratet kan gjøre unntak fra forskriften.</article><article class="legalP" id="kapittel-1-kapittel-5-paragraf-2-ledd-3">Vegkontoret kan gjøre unntak i enkelttilfeller fra § 3 og § 9 i denne forskrift, når særlige forhold tilsier det.</article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2001-10-09-1152/KAPITTEL_2"><h2>II</h2><article class="legalArticle" data-lovdata-URL="LTI/forskrift/2001-10-09-1152/§14" data-name="§14" id="kapittel-2-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Ikrafttreden</span></h3><article class="legalP" id="kapittel-2-paragraf-1-ledd-1">Denne forskrift trer i kraft 1. mars 2002.</article></article></section></main></body></html>