<!DOCTYPE html><html lang="no"><head><title>Forskrift om driftstilskudd til melkeproduksjon.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-02-980</dd><dt class="dokid">DokumentID</dt><dd class="dokid">LTI/forskrift/2001-07-02-980</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-07-01 fom 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-08-26-965</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2001-09-06</dd><dt class="journalNumber">Journalnummer</dt><dd class="journalNumber">2001-1011</dd><dt class="titleShort">Korttittel</dt><dd class="titleShort">Forskrift om driftstilskudd til melkeproduksjon</dd><dt class="title">Tittel</dt><dd class="title">Forskrift om driftstilskudd til melkeproduksjon.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. juli 2001 etter samråd med Norges Bondelag og Norsk Bonde- og Småbrukarlag og med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2001-07-02-980</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om driftstilskudd til melkeproduksjon.<ul class="tocSubUl"><li>§ 1. Formål</li><li>§ 2. Vilkår</li><li>§ 3. Tilskuddet</li><li>§ 4. Innsending og behandling av søknader</li><li>§ 5. Dispensasjon</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-02-980" id="dokument"><h1>Forskrift om driftstilskudd til melkeproduksjon.</h1><article class="legalArticle" data-lovdata-URL="LTI/forskrift/2001-07-02-980/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med driftstilskudd til melkeproduksjon er å bidra til en inntekts- og produksjonsutvikling i melkeproduksjonen som medvirker til å jevne ut ulikheter i lønnsomhet mellom ulike bruksstørrelser generelt, og mellom bruk i Sør-Norge og Nord-Norge.</article></article><article class="legalArticle" data-lovdata-URL="LTI/forskrift/2001-07-02-980/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Det gis driftstilskudd til melkeproduksjon på landbrukseiendommer som har kvote, jf. forskrift om kvoteordningen for melk § 2 bokstav a, eller er gitt fritak fra overproduksjonsavgift etter retningslinjer om fritak fra overproduksjonsavgift. Det er et vilkår at man har kvote på registreringstidspunktet for søknad om produksjonstilskudd. Melkeproduksjonen må tilfredsstille kravene i forskrift om kvoteordningen for melk § 6.</article><article class="legalP" id="paragraf-2-ledd-2">Det gis et særskilt driftstilskudd pr. samdrift jf. generell forskrift om produksjonstilskudd i jordbruket § 2 nummer 5.</article><article class="legalP" id="paragraf-2-ledd-3">Gjennomsnittlig melkeleveranse skal være minst 3.000 liter pr. ku pr. år og minst 300 liter pr. geit pr. år. Statens landbruksforvaltning fastsetter grunnlaget for beregning av gjennomsnittlig melkeleveranse.</article></article><article class="legalArticle" data-lovdata-URL="LTI/forskrift/2001-07-02-980/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddet</span></h2><article class="legalP" id="paragraf-3-ledd-1">Foreløpige satser fastsettes i forbindelse med jordbruksoppgjøret. Landbruksdepartementet kan justere satsene innenfor bevilgningen.</article></article><article class="legalArticle" data-lovdata-URL="LTI/forskrift/2001-07-02-980/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innsending og behandling av søknader</span></h2><article class="legalP" id="paragraf-4-ledd-1">Søknad om driftstilskudd til melkeproduksjon skal sendes inn to ganger i året, 20. januar og 20. august.</article><article class="legalP" id="paragraf-4-ledd-2">Tilskuddet blir utbetalt to ganger i året.</article></article><article class="legalArticle" data-lovdata-URL="LTI/forskrift/2001-07-02-980/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Dispensasjon</span></h2><article class="legalP" id="paragraf-5-ledd-1">Fylkesmannen kan i særlige tilfeller innvilge dispensasjon fra kravet til gjennomsnittlig melkeleveranse.</article></article><article class="legalArticle" data-lovdata-URL="LTI/forskrift/2001-07-02-980/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft 1. juli 2001 og gjelder for utbetalinger fra og med 1. januar 2002. Den 31. desember 2001 oppheves § 8 og § 12 i forskrift av 26. august 1999 nr. 965 om tilskott til mjølkeproduksjon.</article></article></main></body></html>