<!DOCTYPE html><html lang="no"><head><title>Forskrift om endring i forskrift om instruks for Norsk Naturskadepool.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-10-478</dd><dt class="dokid">DokumentID</dt><dd class="dokid">LTI/forskrift/2001-05-10-478</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1979-12-21-3420</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1989-06-16-70/§4</li><li>forskrift/1989-12-15-1241</li></ul></dd><dt class="dateOfPublication">Kunngjort</dt><dd class="dateOfPublication">2001-05-15</dd><dt class="journalNumber">Journalnummer</dt><dd class="journalNumber">2001-0529</dd><dt class="titleShort">Korttittel</dt><dd class="titleShort">Endr. i instruks for Norsk Naturskadepool</dd><dt class="title">Tittel</dt><dd class="title">Forskrift om endring i forskrift om instruks for Norsk Naturskadepool.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 10. mai 2001 med hjemmel i lov av 16. juni 1989 nr. 70 om naturskadeforsikring § 4 tredje ledd, jf. kgl.res. av 15. desember 1989 nr. 1241.</dd><dt class="refid">RefID</dt><dd class="refid">forskrift/2001-05-10-478</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om instruks for Norsk Naturskadepool.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-10-478" id="dokument"><h1>Forskrift om endring i forskrift om instruks for Norsk Naturskadepool.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-10-478/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1979 nr. 3420 om instruks for Norsk Naturskadepool gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Alle skader skal meldes til NP hver måned, senest innen den 5. i den nærmeste påfølgende måned. Innmelding skal skje på særskilt skjema og inneholde opplysning om skadens brutto størrelse og foretatte betalinger. Ved koassuranse kan det ledende selskap alene melde inn skaden. NPs styre fastsetter egen instruks for innmeldingsskjemaet og bruken av det.</article> <article class="defaultP" margin-top="true">§ 11 annet ledd annet punktum skal lyde:</article><article class="legalP" id="kapittel-1-ledd-3">For enkelte forsikringstyper hvor naturskaderisikoen er inkludert, kan likevel Poolstyret bestemme at vedkommende forsikring ikke inngår i utlikningsgrunnlaget og derfor heller ikke skal belastes med særskilt naturskadeforsikring.</article> <article class="defaultP" margin-top="true">§ 13 nytt tredje ledd skal lyde:</article><article class="legalP" id="kapittel-1-ledd-4">Dersom selskapet skriftlig fremholder at styret ikke er egnet til å fatte avgjørelse ved uenighet mellom skadeutvalget og selskapet, avgjøres saken ved voldgift, jf. lov av 13. august 1915 nr. 6 om rettergangsmåten for tvistemål (tvistemålsloven) kapittel 32. Selskapet og styret velger hver sin voldgiftsdommer, jf. tvistemålsloven § 454. Voldgiftsrettens formann er justitiarius i Oslo byrett eller den han oppnevner. Dersom selskapet er representert i styret, fratrer styremedlemmet ved styrets behandling av saken.</article> <article class="defaultP" margin-top="true">§ 16 første ledd første punktum skal lyde:</article><article class="legalP" id="kapittel-1-ledd-5">NPs forretningsfører er Finansnæringens Hovedorganisasjon, som også har det daglige ansvar for skadeavrekningen.</article> <article class="defaultP" margin-top="true">§ 17 første ledd skal lyde:</article><article class="legalP" id="kapittel-1-ledd-6">Skadeutvalget består av 5 medlemmer. Medlem av skadeutvalget tjenestegjør i tre år.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-10-478/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2001.</article></section></main></body></html>