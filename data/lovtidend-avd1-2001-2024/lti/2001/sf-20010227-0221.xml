<!DOCTYPE html><html lang="no"><head><title>Forskrift om angreskjema.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-27-221</dd><dt class="dokid">DokumentID</dt><dd class="dokid">LTI/forskrift/2001-02-27-221</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 3</dd><dt class="dateInForce">I kraft fra</dt><dd class="dateInForce">2001-05-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-12-21-105/§10</li></ul></dd><dt class="dateOfPublication">Kunngjort</dt><dd class="dateOfPublication">2001-03-16</dd><dt class="lastupdated">Rettet</dt><dd class="lastupdated">2001-03-21 (Vedlegg fjernet)</dd><dt class="journalNumber">Journalnummer</dt><dd class="journalNumber">2001-0275</dd><dt class="titleShort">Korttittel</dt><dd class="titleShort">Forskrift om angreskjema</dd><dt class="title">Tittel</dt><dd class="title">Forskrift om angreskjema.</dd><dt class="miscInformation">Annet om dokumentet</dt><dd class="miscInformation">Fastsatt av Barne- og familiedepartementet 27. februar 2001 med hjemmel i lov av 21. desember 2000 nr. 105 om opplysningsplikt og angrerett mv. ved fjernsalg og salg utenfor fast utsalgssted (angrerettloven) § 10.</dd><dt class="refid">RefID</dt><dd class="refid">forskrift/2001-02-27-221</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om angreskjema.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-27-221" id="dokument"><h1>Forskrift om angreskjema.</h1><article class="legalArticle" data-lovdata-URL="LTI/forskrift/2001-02-27-221/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Forbrukeren skal ved avtaler der forbrukeren har angrerett i medhold av angrerettloven motta skjema som nevnt i § 2.</article><article class="legalP" id="paragraf-1-ledd-2">Opplysningene som kreves med hjemmel i angrerettloven kapittel 3 er ikke mottatt på foreskreven måte før forbrukeren har mottatt skjemaet lesbart og lagret på papir eller annet varig medium som forbrukeren råder over. Rubrikken som angir hvilke opplysninger som skal fylles ut av selgeren/tjenesteyteren må i tillegg være fullstendig utfylt. Dersom det bestilles flere varer, er det tilstrekkelig at rubrikken om varer viser til en ordrebekreftelse vedlagt skjemaet, der de bestilte varene er spesifisert. Skjemaet anses mottatt når adressaten har tilgang til det.</article></article><article class="legalArticle" data-lovdata-URL="LTI/forskrift/2001-02-27-221/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Følgende skjemaer er inntatt som vedlegg<sup class="footnotereference" data-footnotereferencevalue="1" data-unique-footnote-counter="1">1</sup> til denne forskrift. Skjemaene finnes både på bokmål og nynorsk og skal benyttes på følgende måte:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Ved fjernsalg og salg utenfor fast utsalgssted av varer, bortsett fra salg som nevnt i bokstav c, benyttes skjema A.</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Ved fjernsalg og salg utenfor fast utsalgssted av tjenester benyttes skjema B.</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Ved annet fjernsalg enn telefonsalg av varer som skal tilvirkes eller tilpasses spesielt til forbrukeren benyttes skjema C.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Vedleggene er utelatt og kan fås ved henvendelse til Barne- og familiedepartementet, Forbrukeravdelingen, tlf. 22242453. Skjemaene kan også finnes på Barne- og familiedepartementets hjemmesider på Internett: http://www.dep.no/bfd/norsk/blanketter</article></footer></article><article class="legalArticle" data-lovdata-URL="LTI/forskrift/2001-02-27-221/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Ved avtaler om tjenester skal skjemaet sendes eller leveres til forbrukeren snarest mulig etter avtaleinngåelsen. Ved kjøp av varer skal forbrukeren motta skjemaet senest ved leveringen. Ved avtaler om varer som skal leveres til en annen enn kjøperen, kan det avtales at skjemaet først skal gis etter levering av varen.</article></article><article class="legalArticle" data-lovdata-URL="LTI/forskrift/2001-02-27-221/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Forskriften gjelder fra 1. mai 2001.</article></article></main></body></html>