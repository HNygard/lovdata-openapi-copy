<!DOCTYPE html><html lang="no"><head><title>Midlertidig forskrift om utskiftning og ombygging av fartøy som har adgang til å tråle etter kreps.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-19-48</dd><dt class="dokid">DokumentID</dt><dd class="dokid">LTI/forskrift/2001-01-19-48</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-19</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-03-26-15/§12</li></ul></dd><dt class="dateOfPublication">Kunngjort</dt><dd class="dateOfPublication">2001-02-07</dd><dt class="journalNumber">Journalnummer</dt><dd class="journalNumber">2001-0087</dd><dt class="titleShort">Korttittel</dt><dd class="titleShort">Midl. forskrift om fartøy med krepsetråleadgang</dd><dt class="title">Tittel</dt><dd class="title">Midlertidig forskrift om utskiftning og ombygging av fartøy som har adgang til å tråle etter kreps.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 19. januar 2001 med hjemmel i lov av 26. mars 1999 nr. 15 om retten til å drive fiske og fangst (deltakerloven) § 12. Fremmet av Fiskeridepartementet.</dd><dt class="refid">RefID</dt><dd class="refid">forskrift/2001-01-19-48</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om utskiftning og ombygging av fartøy som har adgang til å tråle etter kreps.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-19-48" id="dokument"><h1>Midlertidig forskrift om utskiftning og ombygging av fartøy som har adgang til å tråle etter kreps.</h1><article class="legalArticle" data-lovdata-URL="LTI/forskrift/2001-01-19-48/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Fartøy som har adgang til å tråle etter kreps og som også har adgang til å tråle etter reker i Nordsjøen og Skagerrak i henhold til Fiskeridepartementets forskrift av 18. desember 2000 nr. 1314 om regulering av fisket etter reker i Norges økonomiske sone sør for 62° N og i Skagerrak i 2001, eller forskrifter som for senere år kommer til erstatning for denne, kan skiftes ut eller bygges om i samsvar med reglene om utskiftning av fartøy i den forskriften.</article></article><article class="legalArticle" data-lovdata-URL="LTI/forskrift/2001-01-19-48/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For fartøy som har adgang til å tråle etter kreps og som ikke driver rekefiske som nevnt under § 1, men som har andre konsesjoner eller faller inn under andre utskiftningsregler, vil de reglene gjelde i stedet for reglene i § 1.</article></article><article class="legalArticle" data-lovdata-URL="LTI/forskrift/2001-01-19-48/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">For fartøy som ikke faller inn under § 1 eller § 2 gjelder følgende regler for utskiftning og ombygging;<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">fartøy under 11 meter største lengde kan bygges om eller skiftes ut med fartøy inntil 11 meter største lengde</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">fartøy mellom 11 meter største lengde og 15 meter største lengde kan bygges om eller skiftes ut med fartøy inntil 15 meter største lengde</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">fartøy mellom 15 meter største lengde og 19,8 meter største lengde kan bygges om eller skiftes ut med fartøy inntil 19,8 meter største lengde</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">fartøy over 19,8 meter største lengde kan bygges om eller skiftes ut når det ikke medfører en vesentlig kapasitetsøkning.</article></article></li></ul></article></article><article class="legalArticle" data-lovdata-URL="LTI/forskrift/2001-01-19-48/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Søknad om utskiftning eller ombygging av fartøy etter foranstående regler sendes gjennom Fiskeridirektoratets fiskerikontor.</article></article><article class="legalArticle" data-lovdata-URL="LTI/forskrift/2001-01-19-48/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Denne forskrift trer i kraft straks.</article></article></main></body></html>