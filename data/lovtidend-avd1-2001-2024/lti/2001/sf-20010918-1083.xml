<!DOCTYPE html><html lang="no"><head><title>Forskrift om forsøksvirksomhet for reaktivisering av uførepensjonister.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-18-1083</dd><dt class="dokid">DokumentID</dt><dd class="dokid">LTI/forskrift/2001-09-18-1083</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-09-01 – 2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-13</li></ul></dd><dt class="dateOfPublication">Kunngjort</dt><dd class="dateOfPublication">2001-09-21</dd><dt class="journalNumber">Journalnummer</dt><dd class="journalNumber">2001-1075</dd><dt class="titleShort">Korttittel</dt><dd class="titleShort">Forskrift om reaktivisering av uførepensjonister</dd><dt class="title">Tittel</dt><dd class="title">Forskrift om forsøksvirksomhet for reaktivisering av uførepensjonister.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 18. september 2001 med hjemmel i lov av 28. februar 1997 nr. 19 om folketrygd (folketrygdloven) § 25-13 tredje ledd.</dd><dt class="refid">RefID</dt><dd class="refid">forskrift/2001-09-18-1083</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsøksvirksomhet for reaktivisering av uførepensjonister.<ul class="tocSubUl"><li>§ 1. Forsøk med reaktivisering av uførepensjonister</li><li>§ 2. Omgjøring av friinntekt til fribeløp</li><li>§ 3. Fastsetting av uføregrad</li><li>§ 4. Ingen ventetid etter revurdering</li><li>§ 5. Toleransebeløp</li><li>§ 6. Fastsetting av ny inntektsgrense etter revurdering av uføregraden</li><li>§ 7. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-18-1083" id="dokument"><h1>Forskrift om forsøksvirksomhet for reaktivisering av uførepensjonister.</h1><article class="legalArticle" data-lovdata-URL="LTI/forskrift/2001-09-18-1083/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Forsøk med reaktivisering av uførepensjonister</span></h2><article class="legalP" id="paragraf-1-ledd-1">Forsøksordningen skal motivere uførepensjonister til å utvide sin arbeidsinnsats. Ordningen skal gi en fleksibel inntektsprøving av uførepensjonen, og den skal legge til rette for at det skal lønne seg økonomisk for uførepensjonisten å øke sin yrkesaktivitet.</article><article class="legalP" id="paragraf-1-ledd-2">Det er et vilkår for å delta i forsøksordningen at det har gått ett år siden uførepensjon ble innvilget, og at uførepensjonisten har rett til hvilende pensjonsrett ved arbeidsforsøk etter folketrygdloven § 12-12 tredje ledd.</article></article><article class="legalArticle" data-lovdata-URL="LTI/forskrift/2001-09-18-1083/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Omgjøring av friinntekt til fribeløp</span></h2><article class="legalP" id="paragraf-2-ledd-1">Dersom en uførepensjonist utvider sin arbeidsinnsats slik at uføregraden må revurderes, skal man ved ny fastsetting av uføregrad se bort fra et fribeløp tilsvarende friinntekten som nevnt i folketrygdloven § 12-12 andre ledd. Fribeløpet skal da ikke tas med ved fastsetting av inntektsnivå etter uførhet, jf. § 4 i forskrift til folketrygdloven § 12-7.</article></article><article class="legalArticle" data-lovdata-URL="LTI/forskrift/2001-09-18-1083/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fastsetting av uføregrad</span></h2><article class="legalP" id="paragraf-3-ledd-1">Det gjøres følgende unntak fra bestemmelsen om gradering av uførepensjon i folketrygdloven § 12-11 andre ledd:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Ved revurdering avrundes uføregraden til nærmeste hele prosent. Dette gjelder også ved øking av uføregraden opp til garantigraden for hvilende pensjonsrett.</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Det kan fastsettes uføregrad ned til 20 prosent. Ved uføregrad under 50 prosent kan uførepensjon og pensjonsgivende inntekt til sammen ikke overstige inntektsnivå før uførhet, jf. § 3 i forskrift til folketrygdloven § 12-7 og § 2 i forskrift til folketrygdloven § 12-12.</article></article></li></ul></article></article><article class="legalArticle" data-lovdata-URL="LTI/forskrift/2001-09-18-1083/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ingen ventetid etter revurdering</span></h2><article class="legalP" id="paragraf-4-ledd-1">Når denne forskriften har kommet til anvendelse, gjelder ikke bestemmelsen om ett års ventetid i folketrygdloven § 12-12 andre ledd ved senere revurderinger av uføregraden.</article></article><article class="legalArticle" data-lovdata-URL="LTI/forskrift/2001-09-18-1083/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Toleransebeløp</span></h2><article class="legalP" id="paragraf-5-ledd-1">I tillegg til fribeløpet nevnt i § 2, tolereres en årlig pensjonsgivende inntekt opp til 10 prosent av grunnbeløpet før uføregraden skal revurderes. Toleransebeløpet gjelder både ved forhøyelse og reduksjon når uføregraden skal fastsettes etter § 3 første ledd bokstav a.</article></article><article class="legalArticle" data-lovdata-URL="LTI/forskrift/2001-09-18-1083/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Fastsetting av ny inntektsgrense etter revurdering av uføregraden</span></h2><article class="legalP" id="paragraf-6-ledd-1">Inntektsgrensen etter revurdering av uføregraden svarer til summen av<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Inntektsnivå etter uførhet fastsatt etter § 2</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Fribeløpet tilsvarende friinntekten, jf. § 2</article></article></li><li data-li-identifier="-" data-name="-"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Toleransebeløpet på 10 prosent av grunnbeløpet, jf. § 5.</article></article></li></ul></article></article><article class="legalArticle" data-lovdata-URL="LTI/forskrift/2001-09-18-1083/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-7-ledd-1">Forskriften trer i kraft den 1. september 2001, og gis virkning også for medlem som er tilstått uførepensjon før denne dato.</article><article class="legalP" id="paragraf-7-ledd-2">Forskriften gjelder når uføregraden settes ned med virkning tidligst fra 1. september 2001.</article><article class="legalP" id="paragraf-7-ledd-3">Forsøksordningen gis virkning frem til den 1. januar 2005.</article></article></main></body></html>