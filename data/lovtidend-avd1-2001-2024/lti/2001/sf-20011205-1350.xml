<!DOCTYPE html><html lang="no"><head><title>Forskrift om automatiske gravimetriske fyllemaskiner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-05-1350</dd><dt class="dokid">DokumentID</dt><dd class="dokid">LTI/forskrift/2001-12-05-1350</dd><dt class="ministry">Departement</dt><dd class="ministry"><ul><li>Nærings- og handelsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1946-10-31-2/§22</li><li>lov/1946-10-31-2/§23</li><li>lov/1946-10-31-2/§50</li><li>forskrift/1999-08-24-964/§11</li></ul></dd><dt class="dateOfPublication">Kunngjort</dt><dd class="dateOfPublication">2001-12-11</dd><dt class="journalNumber">Journalnummer</dt><dd class="journalNumber">2001-1306</dd><dt class="titleShort">Korttittel</dt><dd class="titleShort">Forskr om automatiske gravimetr. fyllemaskiner</dd><dt class="title">Tittel</dt><dd class="title">Forskrift om automatiske gravimetriske fyllemaskiner.</dd><dt class="miscInformation">Annet om dokumentet</dt><dd class="miscInformation">Fastsatt av Justervesenet 5. desember 2001 med hjemmel i lov av 31. oktober 1946 nr. 2 om mål og vekt § 22, § 23 og § 50 og forskrift av 24. august 1999 nr. 964 om justering § 11.</dd><dt class="refid">RefID</dt><dd class="refid">forskrift/2001-12-05-1350</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om automatiske gravimetriske fyllemaskiner.<ul class="tocSubUl"><li>Kapittel 1: Innledende bestemmelser<ul class="tocSubUl"><li>§ 1. (virkeområde)</li><li>§ 2. (definisjoner)</li></ul></li><li>Kapittel 2: Generelle bestemmelser<ul class="tocSubUl"><li>§ 3. (OIML nøyaktighetsklasser (R 61-1, 2.1 og 2.2))</li><li>§ 4. (bruk av vekter)</li><li>§ 5. (typegodkjenning)</li></ul></li><li>Kapittel 3: Nyjustering, omjustering og revisjon<ul class="tocSubUl"><li>§ 6. (revisjonstiden)</li><li>§ 7. (maksimalt tillatte avvik (R 61-1, 2.2))</li><li>§ 8. (maksimal tillatt feil på forhåndsinnstilt verdi (settpunkt feil) (R 61-1, 2.3))</li></ul></li><li>Kapittel 4: Testing<ul class="tocSubUl"><li>§ 9. (generelle krav (R 61-1, 5.3.1))</li><li>§ 10. (hjelpemidler ved testing (R 61-1, 5.1.1))</li><li>§ 11. (utføring av materialtester (R 61-1, 6.2))</li><li>§ 12. (testing av effekten fra en korreksjonsinnretning (R 61-1, 6.2.1))</li><li>§ 13. (antall fyllinger (R 61-1, 6.3))</li><li>§ 14. (nøyaktigheten til kontrollinstrumentet og loddene (R 61-1, 6.4))</li><li>§ 15. (materialtestmetodene (R 61-1, 6.5))</li><li>§ 16. (avbrytelse under automatisk drift)</li><li>§ 17. (forhåndsinnstilt verdi (R 61-1, 6.6))</li><li>§ 18. (massen og gjennomsnittet til testfyllingene (R 61-1, 6.7))</li><li>§ 19. (avvik ved automatisk veiing (R 61-1, 6.8))</li><li>§ 20. (forhåndsinnstillingsfeil ved automatisk veiing (R 61-1, 6.9))</li></ul></li><li>Kapittel 5: Plombering, merking og påskrifter<ul class="tocSubUl"><li>§ 21. (plombering (R 61-1, 3.9))</li><li>§ 22. (merking (R 61-1, 3.11))</li><li>§ 23. (påskrifter (R 61-1, 3.10))</li></ul></li><li>Kapittel 6: Ikrafttredelse<ul class="tocSubUl"><li>§ 24. (overgangsordninger)</li><li>§ 25. (ikrafttredelse)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-05-1350" id="dokument"><h1>Forskrift om automatiske gravimetriske fyllemaskiner.</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-05-1350/KAPITTEL_1"><h2>Kapittel 1: Innledende bestemmelser</h2><article class="legalArticle" data-lovdata-URL="LTI/forskrift/2001-12-05-1350/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">(virkeområde)</span></h3><article class="legalP" id="kapittel-1-paragraf-1-ledd-1">Denne forskriften gjelder for automatiske gravimetriske fyllemaskiner.</article><article class="legalP" id="kapittel-1-paragraf-1-ledd-2">Automatiske gravimetriske fyllemaskiner tillates for salg i Norge uten nasjonal godkjennelse etter denne forskriften dersom godkjenning er gitt etter andre krav og av annet organ som Norge er forpliktet til å godta gjennom internasjonale avtaler.</article><article class="legalP" id="kapittel-1-paragraf-1-ledd-3">Justervesenet kan utover det som fremgår av forskriften her i det enkelte tilfelle fastsette ytterligere krav i overensstemmelse med OIML R 61-1 (1996 E): «Automatic gravimetric filling instruments. Part 1: Metrological and technical requirements – Tests» og Part 2: «Test report format» (R 61-1).</article></article><article class="legalArticle" data-lovdata-URL="LTI/forskrift/2001-12-05-1350/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">(definisjoner)</span></h3><article class="legalP" id="kapittel-1-paragraf-2-ledd-1">I denne forskrift forstås med;<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Automatisk gravimetrisk fyllemaskin</i> (R 61, T.1.3)</article><article class="legalP" id="kapittel-1-paragraf-2-ledd-1-punkt-1-ledd-2">Et instrument som ved automatisk veiing fra bulk fyller pakninger med en forhåndsbestemt og tilnærmet konstant masse. Instrumentet utgjør i alt vesentlig en automatisk mateinnretning forbundet med en eller flere veieenheter og egnede kontroll- og uttømningsinnretninger.</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Selektiv kombinasjonsvekt</i> (R 61-1, T.1.3.1)</article><article class="legalP" id="kapittel-1-paragraf-2-ledd-1-punkt-2-ledd-2">En automatisk gravimetrisk fyllemaskin som består av en eller flere veieenheter, beregner en hensiktsmessig kombinasjon av delmengder og kombinerer dem for en påfølgende tømming som èn fylling.</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Summerende vekt </i>(R 61-1, T.1.3.2)</article><article class="legalP" id="kapittel-1-paragraf-2-ledd-1-punkt-3-ledd-2">En automatisk gravimetrisk fyllemaskin med en veieenhet som har den mulighet å utføre fyllingen ved hjelp av mer enn en veiesyklus.</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Subtraktiv vekt</i> (R 61-1, T.1.3.3)</article><article class="legalP" id="kapittel-1-paragraf-2-ledd-1-punkt-4-ledd-2">En automatisk gravimetrisk fyllemaskin hvor fyllingen blir bestemt ved å kontrollere utmatingen fra veiebeholderen.</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Fylling</i> (R 61-1, T.1.4)</article><article class="legalP" id="kapittel-1-paragraf-2-ledd-1-punkt-5-ledd-2">En eller flere (del)mengder som blir tømt i en pakning for å utgjøre den forhåndsbestemte massen.</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Referansepartikkelmassen til et produkt</i> (R 61-1, T.3.2)</article><article class="legalP" id="kapittel-1-paragraf-2-ledd-1-punkt-6-ledd-2">Gjennomsnittsverdien av de 10 største enkeltpartikler eller stykker, tatt fra en eller flere delmengder.</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Forhåndsinnstilt verdi</i> (R 61-1, T.3.3)</article><article class="legalP" id="kapittel-1-paragraf-2-ledd-1-punkt-7-ledd-2">En verdi, uttrykt i enheten for masse, som blir forhåndssatt av operatøren ved hjelp av en fyllereguleringsinnretning for å kunne fastsette den nominelle verdien av fyllingene.</article></article></li><li data-li-identifier="h)" data-name="h)"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Gjennomsnittlig antall delmengder per fylling</i> (R 61-1, T.3.10)</article><article class="legalP" id="kapittel-1-paragraf-2-ledd-1-punkt-8-ledd-2">Gjennomsnittet av det maksimale og det minimale antall delmengder per fylling som kan bli satt av operatøren. I tilfeller hvor antall delmengder per fylling ikke direkte blir bestemt av operatøren er det enten gjennomsnittet av det reelle antall delmengder per fylling (hvis kjent) over en periode med normal drift, eller det optimale antall delmengder per fylling som kan bli spesifisert av produsenten for det type produkt som skal bli veid.</article></article></li><li data-li-identifier="i)" data-name="i)"><article class="listArticle" id="kapittel-1-paragraf-2-ledd-1-punkt-9"><span class="miscHeadline"><i>Kontrollinstrument</i></span><article class="legalP" id="kapittel-1-paragraf-2-ledd-1-punkt-9-ledd-1">En vekt som brukes for å bestemme massen av testfyllingene, levert av fyllemaskinen.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-05-1350/KAPITTEL_2"><h2>Kapittel 2: Generelle bestemmelser</h2><article class="legalArticle" data-lovdata-URL="LTI/forskrift/2001-12-05-1350/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">(OIML nøyaktighetsklasser (R 61-1, 2.1 og 2.2))</span></h3><article class="legalP" id="kapittel-2-paragraf-1-ledd-1">Fyllemaskiner skal ha en referanseverdi for nøyaktighetsklassen Ref (x). Denne er gjeldende for statisk testing.</article><article class="legalP" id="kapittel-2-paragraf-1-ledd-2">Hvert instrument skal ha spesifisert en nøyaktighetsklasse X(x), hvor X (x) ≤ Ref (x).</article><article class="legalP" id="kapittel-2-paragraf-1-ledd-3">Faktoren (x) skal være 1 x 10<sup>k</sup> , 2 x 10<sup>k</sup> eller 5 x 10<sup>k</sup> , hvor k er et positivt eller negativt helt tall eller null.</article></article><article class="legalArticle" data-lovdata-URL="LTI/forskrift/2001-12-05-1350/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">(bruk av vekter)</span></h3><article class="defaultP"><table><tbody><tr><td data-text-align="left" data-vertical-align="top">Klasse X(x) når x ≤ 1:</td><td data-text-align="left" data-vertical-align="top">Benyttes ved veiing av ferdig bearbeidede produkter og lignende handelstransaksjoner.</td></tr><tr><td data-text-align="left" data-vertical-align="top">Klasse X(x) når x = 2:</td><td data-text-align="left" data-vertical-align="top">For veiing av fisk, er det et krav at vekten må ha en nøyaktighetsklasse hvor x ≤ 2.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">For andre produkter vil nøyaktighetsklassen bli bestemt av Justervesenet i hvert enkelt tilfelle.</td></tr></tbody></table></article><article class="defaultP">Klasser større enn X(5) tillates ikke benyttet til handel og vandel.</article></article><article class="legalArticle" data-lovdata-URL="LTI/forskrift/2001-12-05-1350/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">(typegodkjenning)</span></h3><article class="legalP" id="kapittel-2-paragraf-3-ledd-1">Alle vekter som nyjusteres skal være typegodkjent.</article><article class="legalP" id="kapittel-2-paragraf-3-ledd-2">Det kan ikke gis typegodkjenning til gravimetriske fyllemaskiner som skal benyttes ved direkte salg til publikum.</article><article class="legalP" id="kapittel-2-paragraf-3-ledd-3">Gyldighetstiden for typegodkjenningsdokumentet står beskrevet i justerbestemmelsen for det enkelte instrument. Hvis ikke annet er spesifisert, er varigheten av typegodkjenningen 10 år.</article><article class="legalP" id="kapittel-2-paragraf-3-ledd-4">For hvilke tester som skal utføres, og det maksimalt tillatte avvik, vises det til R 61-1.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-05-1350/KAPITTEL_3"><h2><i>Kapittel 3: Nyjustering, omjustering og revisjon</i></h2><article class="legalArticle" data-lovdata-URL="LTI/forskrift/2001-12-05-1350/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">(revisjonstiden)</span></h3><article class="legalP" id="kapittel-3-paragraf-1-ledd-1">Revisjonstiden er normalt 3 år. I spesialtilfeller (f.eks. når ny teknologi innføres) kan det kreves at første revisjon skal skje tidligere, eventuelt kan vekten godkjennes på prøve. I dette tilfellet vil revisjonstiden være spesifisert i den aktuelle justerbestemmelsen.</article></article><article class="legalArticle" data-lovdata-URL="LTI/forskrift/2001-12-05-1350/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">(maksimalt tillatte avvik (R 61-1, 2.2))</span></h3><article class="legalP" id="kapittel-3-paragraf-2-ledd-1">Instrumentet skal ha spesifisert en nøyaktighetsklasse X(x). Maksimalt tillatt avvik for hver enkeltfylling når x=1 er gitt i tabell 1. Avvikene beregnes som differansen mellom hver enkeltfylling og gjennomsnittet av de kontrollveide fyllingene. For nøyaktighetsklasse X(0,5) er toleransegrensene halvparten av de angitte verdiene i tabell 1, og for klasse X(2) er toleransegrensene det dobbelte av verdiene i tabell 1 osv.</article> <article class="defaultP" margin-top="true"><i>tabell 1</i><table><thead><tr><th colspan="3" rowspan="2" data-text-align="right" data-vertical-align="top"><i>Verdien til massen av fyllingen M(g)</i></th><th colspan="2" data-text-align="center" data-vertical-align="top"><i>Maksimalt tillatt avvik for hver fylling fra gjennomsnittsverdien for klasse X(1)</i></th></tr><tr><th data-text-align="center" data-vertical-align="top"><i>Ny-/omjustering</i></th><th data-text-align="center" data-vertical-align="top"><i>Revisjon</i></th></tr></thead><tbody><tr><td data-text-align="right" data-vertical-align="top" /><td data-text-align="center" data-vertical-align="top">M ≤</td><td data-text-align="right" data-vertical-align="top">50</td><td data-text-align="center" data-vertical-align="top">6,3%</td><td data-text-align="center" data-vertical-align="top">9%</td></tr><tr><td data-text-align="right" data-vertical-align="top">50</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">100</td><td data-text-align="center" data-vertical-align="top">3,15 g</td><td data-text-align="center" data-vertical-align="top">4,5 g</td></tr><tr><td data-text-align="right" data-vertical-align="top">100</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">200</td><td data-text-align="center" data-vertical-align="top">3,15%</td><td data-text-align="center" data-vertical-align="top">4,5%</td></tr><tr><td data-text-align="right" data-vertical-align="top">200</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">300</td><td data-text-align="center" data-vertical-align="top">6,3 g</td><td data-text-align="center" data-vertical-align="top">9 g</td></tr><tr><td data-text-align="right" data-vertical-align="top">300</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">500</td><td data-text-align="center" data-vertical-align="top">2,1%</td><td data-text-align="center" data-vertical-align="top">3%</td></tr><tr><td data-text-align="right" data-vertical-align="top">500</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">1000</td><td data-text-align="center" data-vertical-align="top">10,5 g</td><td data-text-align="center" data-vertical-align="top">15 g</td></tr><tr><td data-text-align="right" data-vertical-align="top">1000</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">10000</td><td data-text-align="center" data-vertical-align="top">1,05%</td><td data-text-align="center" data-vertical-align="top">1,5%</td></tr><tr><td data-text-align="right" data-vertical-align="top">10000</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">15000</td><td data-text-align="center" data-vertical-align="top">105 g</td><td data-text-align="center" data-vertical-align="top">150 g</td></tr><tr><td data-text-align="right" data-vertical-align="top">15000</td><td data-text-align="center" data-vertical-align="top">&lt; M</td><td data-text-align="right" data-vertical-align="top" /><td data-text-align="center" data-vertical-align="top">0,7%</td><td data-text-align="center" data-vertical-align="top">1%</td></tr></tbody></table></article><footer class="footnotes"><article class="footnote" data-name="l" data-unique-footnote-counter="1"><span class="footnoteLabel">l</span> Tabellen er rettet ifm. opprydning i dokumentets struktur. Se Norsk Lovtidend avdeling 1 2001 hefte 15 for kunngjøringens opprinnelige utseende, Lovtidend-redaksjonens anm.</article></footer><article class="legalP" id="kapittel-3-paragraf-2-ledd-2">Se punkt 6.5.3 (R 61-1, 6.3) for det antall fyllinger som skal kontrollveies for å finne gjennomsnittsverdien.</article><article class="legalP" id="kapittel-3-paragraf-2-ledd-3">Når referansepartikkelmassen er større enn 0,1 av det maksimale tillatte avviket, skal verdien i tabell 1 økes med 1,5 ganger verdien på referansepartikkelmassen. Imidlertid skal ikke maksimumsverdien på det maksimalt tillatte avvik overskride (x) * 9%.</article></article><article class="legalArticle" data-lovdata-URL="LTI/forskrift/2001-12-05-1350/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">(maksimal tillatt feil på forhåndsinnstilt verdi (settpunkt feil) (R 61-1, 2.3))</span></h3><article class="legalP" id="kapittel-3-paragraf-3-ledd-1">For fyllemaskiner hvor det er mulig å forhåndsinnstille en fyllevekt (definere et settpunkt), skal den maksimale differansen mellom den forhåndsinnstilte verdi og gjennomsnittsverdien til fyllingene ikke overskride 0,25 av det maksimale tillatte avviket i punkt 6.2.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-05-1350/KAPITTEL_4"><h2>Kapittel 4: Testing</h2><article class="legalArticle" data-lovdata-URL="LTI/forskrift/2001-12-05-1350/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">(generelle krav (R 61-1, 5.3.1))</span></h3><article class="legalP" id="kapittel-4-paragraf-1-ledd-1">Det skal undersøkes om fyllemaskinen er i overensstemmelse med typegodkjenning og tilfredsstiller kravene i punkt 6.2 og 6.3 (jf. R 61-1; kapittel 2 unntatt punkt 2.2.1 og 2.5).</article><article class="legalP" id="kapittel-4-paragraf-1-ledd-2">Fyllemaskinen skal testes for det/de produkt(er) den er tenkt benyttet til under normale bruksbetingelser.</article><article class="legalP" id="kapittel-4-paragraf-1-ledd-3">Testene utføres av Justervesenet på bruksstedet med vekten montert og plassert der den er tenkt benyttet. Installasjonen av en vekt skal være konstruert slik at en automatisk veieoperasjon praktisk talt er den samme ved testing som ved en normal transaksjon.</article><article class="legalP" id="kapittel-4-paragraf-1-ledd-4">Testene skal utføres på en måte som medfører minst mulig bruk av ressurser. Når det er hensiktsmessig og for å unngå gjentagelse av tester som er utført tidligere på vekten, kan resultatene fra typegodkjenningen benyttes ved nyjusteringen for det aktuelle bruksstedet.</article><article class="legalP" id="kapittel-4-paragraf-1-ledd-5">Materialtester skal utføres i overensstemmelse med påskriftene under de normale betingelser som instrumentet har til hensikt å operere under.</article></article><article class="legalArticle" data-lovdata-URL="LTI/forskrift/2001-12-05-1350/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">(hjelpemidler ved testing (R 61-1, 5.1.1))</span></h3><article class="legalP" id="kapittel-4-paragraf-2-ledd-1">Til testformål kreves det at tilstrekkelig mengde av produktet(ene), håndteringsutstyr, kvalifisert personell og et kontrollinstrument er tilgjengelig (se punkt 6.5.4 om nøyaktighetskrav til kontrollinstrumentet).</article></article><article class="legalArticle" data-lovdata-URL="LTI/forskrift/2001-12-05-1350/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">(utføring av materialtester (R 61-1, 6.2))</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-punkt-1"><article class="legalP" id="kapittel-4-paragraf-3-punkt-1-ledd-1">Testene skal uføres på fyllinger hvor det benyttes en mengde nær maksimum kapasitet samt nær minimum kapasitet. Materialtester bør kun utføres med det/de produkt(er) fyllemaskinen er beregnet for.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-punkt-2"><article class="legalP" id="kapittel-4-paragraf-3-punkt-2-ledd-1">En summerende vekt skal testes som ovenfor med så mange delmengder per fylling som mulig. Vekten skal også testes med så få delmengder per fylling som mulig. Selektive kombinasjonsvekter skal testes som ovenfor med gjennomsnittlig (eller optimale) antall delmengder per fylling.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-punkt-3"><article class="legalP" id="kapittel-4-paragraf-3-punkt-3-ledd-1">Hvis minimum kapasiteten er mindre enn en tredjedel av maksimum kapasiteten, skal det også utføres tester nær midtpunktet i veieområdet, fortrinnsvis med den mest hensiktsmessige verdien nær, men ikke over 100 g, 300 g, 1000 g eller 15000 g.</article></article></li><li data-li-identifier="d)" data-name="d)"><article class="listArticle" id="kapittel-4-paragraf-3-punkt-4"><article class="legalP" id="kapittel-4-paragraf-3-punkt-4-ledd-1">Alle tester skal utføres med enhver regulerbar parameter som er kritisk for den metrologiske helheten, for eksempel siste matetid eller hastighet, satt til den mest belastningsfulle betingelse som er tillatt ifølge produsentens skrevne instrukser og angitt i påskriftene til fyllemaskinen.</article></article></li></ul></article><article class="legalArticle" data-lovdata-URL="LTI/forskrift/2001-12-05-1350/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">(testing av effekten fra en korreksjonsinnretning (R 61-1, 6.2.1))</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-4-punkt-1"><article class="legalP" id="kapittel-4-paragraf-4-punkt-1-ledd-1">Enhver korreksjonsinnretning, f.eks. en innstrømningskorreksjon og/eller en automatisk nullstilling tilpasset en fyllemaskin, skal være i drift under testingen i henhold til produsentens instrukser.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-4-punkt-2"><article class="legalP" id="kapittel-4-paragraf-4-punkt-2-ledd-1">Hvis korreksjonsinnretningen ikke er aktivert under hver fylleoperasjon, skal testene ved minimum kapasitet arrangeres til å inkludere effekten av en eller flere normale operasjoner av korreksjonsinnretningen, f.eks. ved at minst tre fyllinger inkluderes i testen umiddelbart før og etter aktivering av innretningen.</article></article></li><li data-li-identifier="c)" data-name="c)"><article class="listArticle" id="kapittel-4-paragraf-4-punkt-3"><article class="legalP" id="kapittel-4-paragraf-4-punkt-3-ledd-1">De første fyllingene etter skifte mellom maksimum og minimum kapasitet skal inkluderes i testen hvis ikke fyllemaskinen bærer en klar advarsel om å vrake et bestemt antall fyllinger etter en forandring i fyllemaskinens innstillinger.</article></article></li></ul></article><article class="legalArticle" data-lovdata-URL="LTI/forskrift/2001-12-05-1350/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">(antall fyllinger (R 61-1, 6.3))</span></h3><article class="legalP" id="kapittel-4-paragraf-5-ledd-1">Antall individuelle testfyllinger avhenger av den forhåndsbestemte verdi (M) som er spesifisert i tabell 2.</article> <article class="defaultP" margin-top="true"><i>tabell 2</i><table><thead><tr><th colspan="3" data-text-align="right" data-vertical-align="top"><i>Forhåndsbestemt verdi</i></th><th data-text-align="center" data-vertical-align="top"><i>Antall fyllinger</i></th></tr></thead><tbody><tr><td data-text-align="right" data-vertical-align="top" /><td data-text-align="center" data-vertical-align="top">M ≤</td><td data-text-align="right" data-vertical-align="top">10 kg</td><td data-text-align="center" data-vertical-align="top">60 fyllinger</td></tr><tr><td data-text-align="right" data-vertical-align="top">10 kg</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">25 kg</td><td data-text-align="center" data-vertical-align="top">32 fyllinger</td></tr><tr><td data-text-align="right" data-vertical-align="top">25 kg</td><td data-text-align="center" data-vertical-align="top">&lt; M ≤</td><td data-text-align="right" data-vertical-align="top">100 kg</td><td data-text-align="center" data-vertical-align="top">20 fyllinger</td></tr><tr><td data-text-align="right" data-vertical-align="top">100 kg</td><td data-text-align="center" data-vertical-align="top">&lt; M</td><td data-text-align="right" data-vertical-align="top" /><td data-text-align="center" data-vertical-align="top">10 fyllinger</td></tr></tbody></table></article><footer class="footnotes"><article class="footnote" data-name="l" data-unique-footnote-counter="2"><span class="footnoteLabel">l</span> Tabellen er rettet ifm. opprydning i dokumentets struktur. Se Norsk Lovtidend avdeling 1 2001 hefte 15 for kunngjøringens opprinnelige utseende, Lovtidend-redaksjonens anm.</article></footer></article><article class="legalArticle" data-lovdata-URL="LTI/forskrift/2001-12-05-1350/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">(nøyaktigheten til kontrollinstrumentet og loddene (R 61-1, 6.4))</span></h3><article class="legalP" id="kapittel-4-paragraf-6-ledd-1">Kontrollinstrumentet og loddene som benyttes ved testing, skal sørge for å bestemme massen til testfyllingene med en feil som ikke er større enn enten:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-6-ledd-1-punkt-1"><article class="legalP" id="kapittel-4-paragraf-6-ledd-1-punkt-1-ledd-1">en tredjedel av det maksimalt tillatte avviket eller den maksimale tillatte forhåndsinnstillingsfeilen for automatisk veiing når kontrollinstrumentet eller innretningen benyttet til kontrollformål blir justert umiddelbart før materialtesten eller</article></article></li><li data-li-identifier="b)" data-name="b)"><article class="listArticle" id="kapittel-4-paragraf-6-ledd-1-punkt-2"><article class="legalP" id="kapittel-4-paragraf-6-ledd-1-punkt-2-ledd-1">en femtedel av det maksimalt tillatte avviket eller den maksimale tillatte forhåndsinnstillingsfeilen for automatisk veiing i alle andre tilfeller.</article></article></li></ul></article></article><article class="legalArticle" data-lovdata-URL="LTI/forskrift/2001-12-05-1350/§15" data-name="§15" id="kapittel-4-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">(materialtestmetodene (R 61-1, 6.5))</span></h3><article class="legalP" id="kapittel-4-paragraf-7-ledd-1">Massen til de individuelle fyllingene bestemmes enten ved separatverifikasjonsmetode eller integrert verifikasjonsmetode.<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-7-ledd-1-punkt-1"><span class="miscHeadline"><i>Separat verifikasjonsmetode (R 61-1, 6.5.1)</i></span><article class="legalP" id="kapittel-4-paragraf-7-ledd-1-punkt-1-ledd-1">Denne metoden krever en (separat) kontrollvekt for å bestemme den konvensjonelle rette verdi på massen til testfyllingene.</article></article></li><li data-li-identifier="b)" data-name="b)"><article class="listArticle" id="kapittel-4-paragraf-7-ledd-1-punkt-2"><span class="miscHeadline"><i>Integrert verifikasjonsmetode (R 61-1, 6.5.2)</i></span><article class="legalP" id="kapittel-4-paragraf-7-ledd-1-punkt-2-ledd-1">For denne metoden benyttes fyllemaskinen, som blir testet, til å bestemme den konvensjonelle rette verdi på massen til testfyllingene. Metoden skal utføres ved å benytte enten en hensiktsmessig designet indikerende enhet, eller en indikerende enhet med lodd, for å fastsette feilen som er angitt i punkt 6.5.4 (R 61-2, punkt 8).</article></article></li></ul></article></article><article class="legalArticle" data-lovdata-URL="LTI/forskrift/2001-12-05-1350/§16" data-name="§16" id="kapittel-4-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">(avbrytelse under automatisk drift)</span></h3><article class="legalP" id="kapittel-4-paragraf-8-ledd-1">En automatisk fylleoperasjon av en testfylling skal startes som under normal drift. Imidlertid skal den automatiske driften avbrytes to ganger for hver veiesyklus, dvs. etter at mengden(e) er samlet og etter at mengden er tømt.</article><article class="legalP" id="kapittel-4-paragraf-8-ledd-2">En automatisk operasjon skal ikke avbrytes under to etterfølgende veiesykluser hvis driftshastigheten er så høy at avbrytelsen vil påvirke massen av fyllingen betydelig.</article><article class="legalP" id="kapittel-4-paragraf-8-ledd-3">Den automatiske driften skal avbrytes etter at veieenheten(e) har blitt belastet og matingen av materialet har stoppet. Når veieenheten(e) har stabilisert seg, skal nettoverdien som blir indikert eller bestemt ved å balansere med lodd, noteres og fyllemaskinen settes tilbake til automatisk drift.</article><article class="legalP" id="kapittel-4-paragraf-8-ledd-4">Den automatiske driften skal avbrytes etter at mengden(e) er tømt og veieenheten(e) er klare til å motta en ny mengde. Når veieenheten(e) har stabilisert seg, skal den tomme vekten på veieenheten(e) som blir indikert eller bestemt ved å balansere med lodd, noteres før fyllemaskinen settes tilbake til automatisk drift.</article></article><article class="legalArticle" data-lovdata-URL="LTI/forskrift/2001-12-05-1350/§17" data-name="§17" id="kapittel-4-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">(forhåndsinnstilt verdi (R 61-1, 6.6))</span></h3><article class="legalP" id="kapittel-4-paragraf-9-ledd-1">Der det er aktuelt skal den forhåndsinnstilte verdien til fyllingene noteres.</article></article><article class="legalArticle" data-lovdata-URL="LTI/forskrift/2001-12-05-1350/§18" data-name="§18" id="kapittel-4-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">(massen og gjennomsnittet til testfyllingene (R 61-1, 6.7))</span></h3><article class="legalP" id="kapittel-4-paragraf-10-ledd-1">Testfyllingene skal veies på et kontrollinstrument og resultatet skal betraktes som den konvensjonelle rette verdi for testfyllingene. Gjennomsnittet av alle fyllingene skal beregnes og noteres.</article></article><article class="legalArticle" data-lovdata-URL="LTI/forskrift/2001-12-05-1350/§19" data-name="§19" id="kapittel-4-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">(avvik ved automatisk veiing (R 61-1, 6.8))</span></h3><article class="legalP" id="kapittel-4-paragraf-11-ledd-1">Avviket er definert som differansen mellom den konvensjonelle retteverdi for testfyllingene (definert i punkt 6.5.7) og gjennomsnittet av alle fyllingene i testen.</article></article><article class="legalArticle" data-lovdata-URL="LTI/forskrift/2001-12-05-1350/§20" data-name="§20" id="kapittel-4-paragraf-12"><h3 class="legalArticleHeader"><span class="legalArticleValue">§ 20</span>. <span class="legalArticleTitle">(forhåndsinnstillingsfeil ved automatisk veiing (R 61-1, 6.9))</span></h3><article class="legalP" id="kapittel-4-paragraf-12-ledd-1">Forhåndsinnstillingsfeilen er definert som differansen mellom gjennomsnittet av den konvensjonelle retteverdien til testfyllingene (definert i punkt 6.5.7) og den forhåndsinnstilte verdien til fyllingene.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-05-1350/KAPITTEL_5"><h2><i>Kapittel 5: Plombering, merking og påskrifter</i></h2><article class="legalArticle" data-lovdata-URL="LTI/forskrift/2001-12-05-1350/§21" data-name="§21" id="kapittel-5-paragraf-1"><h3 class="legalArticleHeader"><span class="legalArticleValue">§ 21</span>. <span class="legalArticleTitle">(plombering (R 61-1, 3.9))</span></h3><article class="legalP" id="kapittel-5-paragraf-1-ledd-1">Relevante elektroniske deler, software og mekanisk utstyr skal plomberes mot utilsiktet bruk.</article><article class="legalP" id="kapittel-5-paragraf-1-ledd-2">Relevante deler skal ikke kunne byttes ut uten at plomberingen må brytes.</article><article class="legalP" id="kapittel-5-paragraf-1-ledd-3">Vekten må ikke være konstruert slik at den lett kan benyttes til bedrageri.</article><article class="legalP" id="kapittel-5-paragraf-1-ledd-4">Justerbestemmelsen for den enkelte vekt gir detaljerte bestemmelser om plombering for å ivareta ovennevnte hensyn.</article></article><article class="legalArticle" data-lovdata-URL="LTI/forskrift/2001-12-05-1350/§22" data-name="§22" id="kapittel-5-paragraf-2"><h3 class="legalArticleHeader"><span class="legalArticleValue">§ 22</span>. <span class="legalArticleTitle">(merking (R 61-1, 3.11))</span></h3><article class="legalP" id="kapittel-5-paragraf-2-ledd-1">Plmberingslapper eller lignende som beskrevet i justerbestemmelsen for den enkelte vekt, skal benyttes. Merke med revisjonsperiodens lengde skal også stå på vekten. Justervesenet og/eller JV skal være påtrykt minst ett av merkene.</article></article><article class="legalArticle" data-lovdata-URL="LTI/forskrift/2001-12-05-1350/§23" data-name="§23" id="kapittel-5-paragraf-3"><h3 class="legalArticleHeader"><span class="legalArticleValue">§ 23</span>. <span class="legalArticleTitle">(påskrifter (R 61-1, 3.10))</span></h3><article class="legalP" id="kapittel-5-paragraf-3-ledd-1">Fyllemaskinen skal ha følgende påskrifter:</article> <article class="defaultP" margin-top="true"><i>Påskrifter vist fullt ut</i><ul class="defaultList"><li data-li-identifier="1)" data-name="1)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">Navn eller identifikasjonsmerke på produsent</article></article></li><li data-li-identifier="2)" data-name="2)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">Navn eller identifikasjonsmerke på importør (hvis aktuelt)</article></article></li><li data-li-identifier="3)" data-name="3)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">Serienummer og typebetegnelse på maskinen</article></article></li><li data-li-identifier="4)" data-name="4)"><article class="listArticle" id="kapittel-5-paragraf-3-ledd-1-punkt-4"><article class="legalP" id="kapittel-5-paragraf-3-ledd-1-punkt-4-ledd-1">Produktbetegnelse</article></article></li><li data-li-identifier="5)" data-name="5)"><article class="listArticle" id="kapittel-5-paragraf-3-ledd-1-punkt-5"><article class="legalP" id="kapittel-5-paragraf-3-ledd-1-punkt-5-ledd-1">Temperaturområde (hvis aktuelt) på formen <span class="data-pronounced-line">...°C/...°C</span></article></article></li><li data-li-identifier="6)" data-name="6)"><article class="listArticle" id="kapittel-5-paragraf-3-ledd-1-punkt-6"><article class="legalP" id="kapittel-5-paragraf-3-ledd-1-punkt-6-ledd-1">Elektrisk spenningsforsyning på formen <span class="data-pronounced-line">...V</span></article></article></li><li data-li-identifier="7)" data-name="7)"><article class="listArticle" id="kapittel-5-paragraf-3-ledd-1-punkt-7"><article class="legalP" id="kapittel-5-paragraf-3-ledd-1-punkt-7-ledd-1">Elektrisk frekvensforsyning på formen <span class="data-pronounced-line">...Hz</span></article></article></li><li data-li-identifier="8)" data-name="8)"><article class="listArticle" id="kapittel-5-paragraf-3-ledd-1-punkt-8"><article class="legalP" id="kapittel-5-paragraf-3-ledd-1-punkt-8-ledd-1">Arbeidsvæsketrykket (hvis aktuelt) på formen <span class="data-pronounced-line">...kPa</span></article></article></li><li data-li-identifier="9)" data-name="9)"><article class="listArticle" id="kapittel-5-paragraf-3-ledd-1-punkt-9"><article class="legalP" id="kapittel-5-paragraf-3-ledd-1-punkt-9-ledd-1">Gjennomsnittlig antall fyllinger per veiesyklus (hvis aktuelt)</article></article></li><li data-li-identifier="10)" data-name="10)"><article class="listArticle" id="kapittel-5-paragraf-3-ledd-1-punkt-10"><article class="legalP" id="kapittel-5-paragraf-3-ledd-1-punkt-10-ledd-1">Maksimumsverdi på fyllingene (hvis aktuelt)</article></article></li><li data-li-identifier="11)" data-name="11)"><article class="listArticle" id="kapittel-5-paragraf-3-ledd-1-punkt-11"><article class="legalP" id="kapittel-5-paragraf-3-ledd-1-punkt-11-ledd-1">Nominell minimumsverdi på fyllingene</article></article></li><li data-li-identifier="12)" data-name="12)"><article class="listArticle" id="kapittel-5-paragraf-3-ledd-1-punkt-12"><article class="legalP" id="kapittel-5-paragraf-3-ledd-1-punkt-12-ledd-1">Maksimal operasjonshastighet (hvis aktuelt) på formen <span class="data-pronounced-line">...belastninger/min</span></article></article></li></ul></article> <article class="defaultP" margin-top="true"><i>Påskrifter vist i kode</i><ul class="defaultList"><li data-li-identifier="1)" data-name="1)"><article class="listArticle" id="kapittel-5-paragraf-3-ledd-1-punkt-13"><article class="legalP" id="kapittel-5-paragraf-3-ledd-1-punkt-13-ledd-1">Justerbestemmelsesnummer</article></article></li><li data-li-identifier="2)" data-name="2)"><article class="listArticle" id="kapittel-5-paragraf-3-ledd-1-punkt-14"><article class="legalP" id="kapittel-5-paragraf-3-ledd-1-punkt-14-ledd-1">Indikering av nøyaktighetsklasse X(x)</article></article></li><li data-li-identifier="3)" data-name="3)"><article class="listArticle" id="kapittel-5-paragraf-3-ledd-1-punkt-15"><article class="legalP" id="kapittel-5-paragraf-3-ledd-1-punkt-15-ledd-1">Referanseverdien for nøyaktighetsklassen Ref(x)</article></article></li><li data-li-identifier="4)" data-name="4)"><article class="listArticle" id="kapittel-5-paragraf-3-ledd-1-punkt-16"><article class="legalP" id="kapittel-5-paragraf-3-ledd-1-punkt-16-ledd-1">Vektens deling (hvis aktuelt) på formen <span class="data-pronounced-line">d=...</span></article></article></li><li data-li-identifier="5)" data-name="5)"><article class="listArticle" id="kapittel-5-paragraf-3-ledd-1-punkt-17"><article class="legalP" id="kapittel-5-paragraf-3-ledd-1-punkt-17-ledd-1">Maksimum kapasitet på formen <span class="data-pronounced-line">Max=...</span></article></article></li><li data-li-identifier="6)" data-name="6)"><article class="listArticle" id="kapittel-5-paragraf-3-ledd-1-punkt-18"><article class="legalP" id="kapittel-5-paragraf-3-ledd-1-punkt-18-ledd-1">Minimum kapasitet (eller minimum uttømt mengde hvis aktuelt) på formen <span class="data-pronounced-line">Min=...</span></article></article></li><li data-li-identifier="7)" data-name="7)"><article class="listArticle" id="kapittel-5-paragraf-3-ledd-1-punkt-19"><article class="legalP" id="kapittel-5-paragraf-3-ledd-1-punkt-19-ledd-1">Maksimal additiv tara på formen <span class="data-pronounced-line">T=+...</span></article></article></li><li data-li-identifier="8)" data-name="8)"><article class="listArticle" id="kapittel-5-paragraf-3-ledd-1-punkt-20"><article class="legalP" id="kapittel-5-paragraf-3-ledd-1-punkt-20-ledd-1">Maksimal subtraktiv tara på formen <span class="data-pronounced-line">T=-...</span></article></article></li></ul></article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-12-05-1350/KAPITTEL_6"><h2><i>Kapittel 6: Ikrafttredelse</i></h2><article class="legalArticle" data-lovdata-URL="LTI/forskrift/2001-12-05-1350/§24" data-name="§24" id="kapittel-6-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">(overgangsordninger)</span></h3><article class="legalP" id="kapittel-6-paragraf-1-ledd-1">Vekter som er typegodkjent i henhold til den generelle justerbestemmelsen 5/86 kan nyjusteres i henhold til den frem til og med år 2010. Det forutsettes at justerbestemmelsen for den aktuelle vekten ikke er mer enn 10 år når vekten skal nyjusteres.</article></article><article class="legalArticle" data-lovdata-URL="LTI/forskrift/2001-12-05-1350/§25" data-name="§25" id="kapittel-6-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">(ikrafttredelse)</span></h3><article class="legalP" id="kapittel-6-paragraf-2-ledd-1">Forskriften trer i kraft 1. januar 2002.</article></article></section></main></body></html>