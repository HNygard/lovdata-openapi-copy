<!DOCTYPE html><html lang="no"><head><title>Forskrift om endring og gjeninnføring av forskrift (Nr. 1) om regnskapsplikt og bokføring for næringsdrivende som går inn under bestemmelsene i merverdiavgiftsloven og investeringsavgiftsloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-06-626</dd><dt class="dokid">DokumentID</dt><dd class="dokid">LTI/forskrift/2001-06-06-626</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-08-20-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§75</li></ul></dd><dt class="dateOfPublication">Kunngjort</dt><dd class="dateOfPublication">2001-06-19</dd><dt class="journalNumber">Journalnummer</dt><dd class="journalNumber">2001-0606</dd><dt class="titleShort">Korttittel</dt><dd class="titleShort">Endr. i forskrift om regnskapsplikt m.m.</dd><dt class="title">Tittel</dt><dd class="title">Forskrift om endring og gjeninnføring av forskrift (Nr. 1) om regnskapsplikt og bokføring for næringsdrivende som går inn under bestemmelsene i merverdiavgiftsloven og investeringsavgiftsloven.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 6. juni 2001 med hjemmel i lov av 19. juni 1969 nr. 66 om merverdiavgift § 75.</dd><dt class="refid">RefID</dt><dd class="refid">forskrift/2001-06-06-626</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring og gjeninnføring av forskrift (Nr. 1) om regnskapsplikt og bokføring for næringsdrivende som går inn under bestemmelsene i merverdiavgiftsloven og investeringsavgiftsloven.<ul class="tocSubUl"><li>I</li><li>II<ul class="tocSubUl"><li>I. Om plikt til å føre regnskap.<ul class="tocSubUl"><li>§ 1.</li></ul></li><li>II. Forskrift som spesielt vedrører merverdiavgiften og investeringsavgiften.<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li></ul></li><li>III. Alminnelig forskrift.<ul class="tocSubUl"><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-06-626" id="dokument"><h1>Forskrift om endring og gjeninnføring av forskrift (Nr. 1) om regnskapsplikt og bokføring for næringsdrivende som går inn under bestemmelsene i merverdiavgiftsloven og investeringsavgiftsloven.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-06-626/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift (Nr. 1) av 20. august 1969 nr. 1 om regnskapsplikt og bokføring for næringsdrivende som går inn under bestemmelsene i merverdiavgiftsloven og investeringsavgiftsloven slik den lød pr. 1. juli 1999 gjeninnføres. Samtidig gjøres det følgende endringer:</article> <article class="defaultP" margin-top="true">§ 8 nytt første ledd skal lyde:</article><article class="legalP" id="kapittel-1-ledd-2">Næringsdrivende som har omsetning som avgiftsberegnes med forskjellige merverdiavgiftssatser, skal legitimere sin kontantomsetning med kassaapparat, terminal eller annet likeverdig system, eller ved gjenpart av daterte forhåndsnummererte salgsbilag. Omsetningen må registreres på en slik måte at det klart fremgår hvilke beløp som skal avgiftsberegnes med de forskjellige satsene.</article> <article class="defaultP" margin-top="true">§ 8 første ledd blir annet ledd.</article> <article class="defaultP" margin-top="true">§ 8 annet ledd første punktum skal lyde:</article><article class="legalP" id="kapittel-1-ledd-3">Næringsdrivende som ikke kommer inn under første ledd og som ikke legitimerer sin daglige kontantomsetning på tilfredsstillende måte ved daterte forhåndsnummererte paragongjenparter (eller lignende salgsbilag) eller daterte summeringsstrimler fra kassaapparat, skal føre en bok for utregning av hver dags kontantomsetning.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-06-626/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 1. juli 2001.</article> <article class="defaultP" margin-top="true">Forskriften lyder i sin helhet etter dette:</article><section class="section" data-name="kapI" id="kapittel-2-kapittel-1" data-lovdata-URL="LTI/forskrift/2001-06-06-626/KAPITTEL_2-1"><h3>I. Om plikt til å føre regnskap.</h3><article class="legalArticle" data-lovdata-URL="LTI/forskrift/2001-06-06-626/§1" data-name="§1" id="kapittel-2-kapittel-1-paragraf-1"><h4 class="legalArticleHeader"><span class="legalArticleValue">§ 1</span>.</h4><article class="legalP" id="kapittel-2-kapittel-1-paragraf-1-ledd-1">Næringsdrivende med omsetning som nevnt i kapittel IV i lov om merverdiavgift av 19. juni 1969, skal føre regnskap i samsvar med regnskapslovens bestemmelser. Regnskapet skal innrettes slik at avgiftsmyndighetene til enhver tid kan kontrollere at merverdiavgiften og investeringsavgiften er riktig beregnet.</article></article></section><section class="section" data-name="kapII" id="kapittel-2-kapittel-2" data-lovdata-URL="LTI/forskrift/2001-06-06-626/KAPITTEL_2-2"><h3>II. Forskrift som spesielt vedrører merverdiavgiften og investeringsavgiften.</h3><article class="legalArticle" data-lovdata-URL="LTI/forskrift/2001-06-06-626/§2" data-name="§2" id="kapittel-2-kapittel-2-paragraf-1"><h4 class="legalArticleHeader"><span class="legalArticleValue">§ 2</span>.</h4><article class="legalP" id="kapittel-2-kapittel-2-paragraf-1-ledd-1">Næringsdrivende som har både avgiftsfri og avgiftspliktig omsetning må føre den avgiftsfrie omsetning atskilt fra den pliktige. Det avgiftsfrie salget må kunne legitimeres etter kontrollmyndighetenes nærmere bestemmelse.</article></article><article class="legalArticle" data-lovdata-URL="LTI/forskrift/2001-06-06-626/§3" data-name="§3" id="kapittel-2-kapittel-2-paragraf-2"><h4 class="legalArticleHeader"><span class="legalArticleValue">§ 3</span>.</h4><article class="legalP" id="kapittel-2-kapittel-2-paragraf-2-ledd-1">De næringsdrivende må enten opprette egne konti for de poster som skal oppgis på omsetningsoppgavene eller føre hjelpebøker eller utarbeide oversikt som tydelig viser hvordan tallene på omsetningsoppgavene kan gjenfinnes i regnskapet. Skal investeringsavgift beregnes med forskjellig satser, må grunnlagsbeløpene for hver sats registreres særskilt så vel enkeltvis som samlet. Kontoføringen eller den tilsvarende oversikt må innrettes slik at det klart fremgår av regnskapsmaterialet hvorvidt omsetning og egne uttak av varer og tjenester er avgiftsberegnet, om den inngående avgift er ført til fradrag, om det er beregnet investeringsavgift og ellers hvordan den utgående og inngående avgift samt investeringsavgiften er fremkommet.</article></article><article class="legalArticle" data-lovdata-URL="LTI/forskrift/2001-06-06-626/§4" data-name="§4" id="kapittel-2-kapittel-2-paragraf-3"><h4 class="legalArticleHeader"><span class="legalArticleValue">§ 4</span>.</h4><article class="legalP" id="kapittel-2-kapittel-2-paragraf-3-ledd-1">Før utløpet av oppgavefristen for vedkommende termin skal det foretas et avgiftsoppgjør hvor de konti eller oversikter som korresponderer med tallene på omsetningsoppgaven, avstemmes.</article><article class="legalP" id="kapittel-2-kapittel-2-paragraf-3-ledd-2">Denne avstemming innføres i egen bok såfremt tallene ikke direkte fremgår av bokføringskontiene.</article><article class="legalP" id="kapittel-2-kapittel-2-paragraf-3-ledd-3">For hvert år skal det føres en oversikt over utgående og inngående merverdiavgift, og investeringsavgift fordelt på de konti i regnskapet avgiftene refererer seg til. Oversikten skal avstemmes mot de innsendte terminoppgaver og oppbevares i 10 år.</article></article><article class="legalArticle" data-lovdata-URL="LTI/forskrift/2001-06-06-626/§5" data-name="§5" id="kapittel-2-kapittel-2-paragraf-4"><h4 class="legalArticleHeader"><span class="legalArticleValue">§ 5</span>.</h4><article class="legalP" id="kapittel-2-kapittel-2-paragraf-4-ledd-1">Omsetningsoppgavene utskrives med gjenparter som oppbevares samlet.</article></article><article class="legalArticle" data-lovdata-URL="LTI/forskrift/2001-06-06-626/§6" data-name="§6" id="kapittel-2-kapittel-2-paragraf-5"><h4 class="legalArticleHeader"><span class="legalArticleValue">§ 6</span>.</h4><article class="legalP" id="kapittel-2-kapittel-2-paragraf-5-ledd-1">Uttak av varer og tjenester til bruk i egen næringsvirksomhet og som det skal betales avgift av etter lovens kap. IV, eller som det skal betales investeringsavgift av, skal etter hvert enten posteres eller føres inn i egen bok.</article></article></section><section class="section" data-name="kapIII" id="kapittel-2-kapittel-3" data-lovdata-URL="LTI/forskrift/2001-06-06-626/KAPITTEL_2-3"><h3>III. Alminnelig forskrift.</h3><article class="legalArticle" data-lovdata-URL="LTI/forskrift/2001-06-06-626/§7" data-name="§7" id="kapittel-2-kapittel-3-paragraf-1"><h4 class="legalArticleHeader"><span class="legalArticleValue">§ 7</span>.</h4><article class="legalP" id="kapittel-2-kapittel-3-paragraf-1-ledd-1">Regnskapsbøkene skal være tilfredsstillende à jour til enhver tid i samsvar med hva som anses å stemme med god regnskapsskikk.</article><article class="legalP" id="kapittel-2-kapittel-3-paragraf-1-ledd-2">Kontante inn- og utbetalinger skal så vidt mulig føres i kassaboken samme dag de finner sted.</article></article><article class="legalArticle" data-lovdata-URL="LTI/forskrift/2001-06-06-626/§8" data-name="§8" id="kapittel-2-kapittel-3-paragraf-2"><h4 class="legalArticleHeader"><span class="legalArticleValue">§ 8</span>.</h4><article class="legalP" id="kapittel-2-kapittel-3-paragraf-2-ledd-1">Næringsdrivende som har omsetning som avgiftsberegnes med forskjellige merverdiavgiftssatser, skal legitimere sin kontantomsetning med kassaapparat, terminal eller annet likeverdig system, eller ved gjenpart av daterte forhåndsnummererte salgsbilag. Omsetningen må registreres på en slik måte at det klart fremgår hvilke beløp som skal avgiftsberegnes med de forskjellige satsene.</article><article class="legalP" id="kapittel-2-kapittel-3-paragraf-2-ledd-2">Næringsdrivende som ikke kommer inn under første ledd og som ikke legitimerer sin daglige kontantomsetning på tilfredsstillende måte ved daterte forhåndsnummererte paragongjenparter (eller lignende salgsbilag) eller daterte summeringsstrimler fra kassaapparat, skal føre en bok for utregning av hver dags kontantomsetning. Boken skal være innbundet og paginert før den tas i bruk. Den skal føres med blekk eller kopiblyant og skal for hver dag inneholde følgende opplysninger: <table><tbody><tr><td data-text-align="left" data-vertical-align="top">Opptellet kassabeholdning ved dagens slutt</td><td data-text-align="left" data-vertical-align="top" /><td data-text-align="left" data-vertical-align="top">kr</td></tr><tr><td data-text-align="left" data-vertical-align="top">+ dagens utbetalinger, spesifisert</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">eksempelvis i følgende hovedposter:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Utbetalinger til leverandører</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Kontante varekjøp</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Lønninger, frakter og andre omkostninger</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Avbetaling på lån</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Privat uttak</td><td data-text-align="left" data-vertical-align="top">kr</td><td data-text-align="left" data-vertical-align="top">kr</td></tr><tr><td data-text-align="left" data-vertical-align="top">– Kassebeholdning ved dagens begynnelse</td><td data-text-align="left" data-vertical-align="top" /><td data-text-align="left" data-vertical-align="top">kr</td></tr><tr><td data-text-align="left" data-vertical-align="top">Innbetalt i alt i løpet av dagen</td><td data-text-align="left" data-vertical-align="top" /><td data-text-align="left" data-vertical-align="top">kr</td></tr><tr><td data-text-align="left" data-vertical-align="top">– innbetalinger som ikke skyldes kontantsalg,</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">spesifisert eksempelvis i følgende hovedposter:</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Innbetalinger fra kunder på kredittsalg</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Innehaverens innbetalinger og utlegg</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">for forretningen</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Innbetalinger av husleie eller annet</td><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">som ikke angår forretningen</td><td data-text-align="left" data-vertical-align="top">kr</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Dagens kontantomsetning</td><td data-text-align="left" data-vertical-align="top" /><td data-text-align="left" data-vertical-align="top">kr</td></tr></tbody></table></article><article class="legalP" id="kapittel-2-kapittel-3-paragraf-2-ledd-3">Også i tilfelle hvor det brukes daterte forhåndsnummererte paragongjenparter og/eller daterte summeringsstrimler fra kasseapparat, må det foretas en daglig kasseavstemming med innføring av resultatet i en oppgjørsbok for at kontantomsetningen kan sies å være legitimert på tilfredsstillende måte.</article><article class="legalP" id="kapittel-2-kapittel-3-paragraf-2-ledd-4">Oppgavene skal dateres og signeres av den som har foretatt kasseopptellingen.</article></article><article class="legalArticle" data-lovdata-URL="LTI/forskrift/2001-06-06-626/§9" data-name="§9" id="kapittel-2-kapittel-3-paragraf-3"><h4 class="legalArticleHeader"><span class="legalArticleValue">§ 9</span>.</h4><article class="legalP" id="kapittel-2-kapittel-3-paragraf-3-ledd-1">Det skal føres kontobok eller nyttes annet betryggende system for registrering av mellomværender med fordringshavere og skyldnere. Også ved kontant oppgjør for leveranser mellom næringsdrivende skal registrering skje slik at det enkeltvis og samlet vises hvor meget som er mottatt fra eller levert til enhver annen næringsdrivende i løpet av året.</article></article><article class="legalArticle" data-lovdata-URL="LTI/forskrift/2001-06-06-626/§10" data-name="§10" id="kapittel-2-kapittel-3-paragraf-4"><h4 class="legalArticleHeader"><span class="legalArticleValue">§ 10</span>.</h4><article class="legalP" id="kapittel-2-kapittel-3-paragraf-4-ledd-1">Det skal føres særskilt bok eller nyttes annet betryggende system for registrering av varer og tjenester til privat bruk som næringsdrivende tar ut av virksomheten. Dette gjelder også ytelser som leveres som vederlag for mottatte varer og tjenester.</article><article class="legalP" id="kapittel-2-kapittel-3-paragraf-4-ledd-2">Varer/tjenester til privat bruk skal for hvert uttak angis med dato, hvilke varer/tjenester som er tatt ut med angivelse av art, mengde og pris. Registreringen skal foretas samme dag uttaket skjer og skal månedlig krediteres omsetningskonto og debiteres privatkonto.</article></article><article class="legalArticle" data-lovdata-URL="LTI/forskrift/2001-06-06-626/§11" data-name="§11" id="kapittel-2-kapittel-3-paragraf-5"><h4 class="legalArticleHeader"><span class="legalArticleValue">§ 11</span>.</h4><article class="legalP" id="kapittel-2-kapittel-3-paragraf-5-ledd-1">Det skal føres kontobok eller nyttes annet betryggende system for registrering av omsetning til funksjonærer som har en ledende stilling i firmaet. Dette gjelder også for omsetning til aksjonærer i selskaper med 10 eller færre aksjonærer. Det skal føres egen konto for hver aksjonær/funksjonær.</article><article class="legalP" id="kapittel-2-kapittel-3-paragraf-5-ledd-2">Omsetningen skal være legitimert med bilag eller ved innføringen i egen bok, og skal vise dato for levering, dato for betaling og hvilke ytelser som er levert med angivelse av art, mengde og pris.</article></article><article class="legalArticle" data-lovdata-URL="LTI/forskrift/2001-06-06-626/§12" data-name="§12" id="kapittel-2-kapittel-3-paragraf-6"><h4 class="legalArticleHeader"><span class="legalArticleValue">§ 12</span>.</h4><article class="legalP" id="kapittel-2-kapittel-3-paragraf-6-ledd-1">Foregår bytte av varer eller tjenester, skal det skje postering fortløpende. Verdien av de mottatte ytelser debiteres innkjøpskonto og krediteres vedkommende kundes eller leverandørs konto. Verdien av de leverte ytelser krediteres omsetningskonto og og debiteres vedkommende kundes eller leverandørs konto.</article></article><article class="legalArticle" data-lovdata-URL="LTI/forskrift/2001-06-06-626/§13" data-name="§13" id="kapittel-2-kapittel-3-paragraf-7"><h4 class="legalArticleHeader"><span class="legalArticleValue">§ 13</span>.</h4><article class="legalP" id="kapittel-2-kapittel-3-paragraf-7-ledd-1">Avgift av tap på utestående fordringer som tidligere er avgiftsberegnet, kan bare føres til fradrag på omsetningsoppgaven hvis tapet er avskrevet på den enkelte kundes konto. Det må føres liste over de avskrevne fordringer med angivelse av dato, navn og henvisning til eventuelt kontonummer. Hvis bare en del av det samlede tilgodehavende er avskrevet, regnes den eldste del av fordringen som først avskrevet.</article><article class="legalP" id="kapittel-2-kapittel-3-paragraf-7-ledd-2">Det må føres liste med angivelse av navn, dato og henvisning til mulig kontonummer over innbetalinger på tidligere avskrevne fordringer.</article></article></section></section></main></body></html>