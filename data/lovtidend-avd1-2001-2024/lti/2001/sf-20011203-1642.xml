<!DOCTYPE html><html lang="no"><head><title>Regler for nemndas virksomhet i henhold til lov av 15. juni 2001 nr. 93 om helseforetak (helseforetaksloven) § 52 nr. 9.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-03-1642</dd><dt class="dokid">DokumentID</dt><dd class="dokid">LTI/forskrift/2001-12-03-1642</dd><dt class="ministry">Departement</dt><dd class="ministry"><ul><li>Helsedepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2001-12-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2001-06-15-93/§52</li></ul></dd><dt class="dateOfPublication">Kunngjort</dt><dd class="dateOfPublication">2002-01-18</dd><dt class="journalNumber">Journalnummer</dt><dd class="journalNumber">2002-0072</dd><dt class="titleShort">Korttittel</dt><dd class="titleShort">Regler for nemnd etter helseforetaksloven</dd><dt class="title">Tittel</dt><dd class="title">Regler for nemndas virksomhet i henhold til lov av 15. juni 2001 nr. 93 om helseforetak (helseforetaksloven) § 52 nr. 9.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 3. desember 2001 med hjemmel i lov av 15. juni 2001 nr. 93 om helseforetak (helseforetaksloven) § 52 nr. 9 fjerde ledd annet punktum.</dd><dt class="refid">RefID</dt><dd class="refid">forskrift/2001-12-03-1642</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler for nemndas virksomhet i henhold til lov av 15. juni 2001 nr. 93 om helseforetak (helseforetaksloven) § 52 nr. 9.</li></ul></dd></dl></header><main class="documentBody" data-lovdata-URL="LTI/forskrift/2001-12-03-1642" id="dokument"><h1>Regler for nemndas virksomhet i henhold til lov av 15. juni 2001 nr. 93 om helseforetak (helseforetaksloven) § 52 nr. 9.</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Stat, kommune og fylkeskommune kan kreve at saker avgjøres av nemnda, jf. helseforetaksloven § 52 nr. 9. Krav om nemndsavgjørelse skal fremmes skriftlig for nemnda med begrunnelse for kravet.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Partene forbereder saken for nemnda ved utveksling av prosesskriv, men nemndas leder kan kreve den dokumentasjonen han finner nødvendig, fra begge partene. Nemndas leder setter de nødvendige frister.</article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">Nemndas leder berammer møte for nemndas behandling umiddelbart etter at en sak er brakt inn for nemnda.</article></article></li><li data-li-identifier="4." data-name="4."><article class="listArticle" id="punkt-4"><article class="legalP" id="punkt-4-ledd-1">Nemndas leder innkaller partene, nemndas øvrige medlemmer og varamedlemmer til muntlige forhandlinger. De møtene der partene deltar, skal avholdes i Oslo med mindre det av praktiske grunner som åstedsbefaring eller lignende er hensiktsmessig at møtet holdes et annet sted.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Nemndas leder er møteleder og treffer avgjørelser om saksbehandlingen i den grad det er nødvendig.</article></article></li><li data-li-identifier="6." data-name="6."><article class="listArticle" id="punkt-6"><article class="legalP" id="punkt-6-ledd-1">Nemnda treffer sin avgjørelse snarest og om mulig innen tre uker etter at nemndsbehandlingen er avsluttet.</article></article></li><li data-li-identifier="7." data-name="7."><article class="listArticle" id="punkt-7"><article class="legalP" id="punkt-7-ledd-1">Nemnda skal ved behandling av sakene være fulltallig og treffer avgjørelser ved simpelt flertall.</article></article></li><li data-li-identifier="8." data-name="8."><article class="listArticle" id="punkt-8"><article class="legalP" id="punkt-8-ledd-1">Nemndas medlemmer kan ikke delta i behandlingen av saker de tidligere har arbeidet med på vegne av en av partene.</article></article></li><li data-li-identifier="9." data-name="9."><article class="listArticle" id="punkt-9"><article class="legalP" id="punkt-9-ledd-1">Nemnda bestemmer, i henhold til tvistemålsloven § 437 annet ledd, at eventuelt søksmål må reises innen 6 måneder etter at nemndas avgjørelse er gjort kjent for parten.</article></article></li></ul></main></body></html>