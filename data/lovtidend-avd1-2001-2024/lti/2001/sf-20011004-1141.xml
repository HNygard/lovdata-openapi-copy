<!DOCTYPE html><html lang="no"><head><title>Forskrift om endring i forskrift om kjøttkontroll og frambud m.v. av ferskt kjøtt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-10-04-1141</dd><dt class="dokid">DokumentID</dt><dd class="dokid">LTI/forskrift/2001-10-04-1141</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-10-04</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-04-25-320</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§7</li><li>lov/1997-01-10-9/§8</li></ul></dd><dt class="dateOfPublication">Kunngjort</dt><dd class="dateOfPublication">2001-10-12</dd><dt class="journalNumber">Journalnummer</dt><dd class="journalNumber">2001-1125</dd><dt class="titleShort">Korttittel</dt><dd class="titleShort">Endr. i forskrift om kontroll mv av ferskt kjøtt</dd><dt class="title">Tittel</dt><dd class="title">Forskrift om endring i forskrift om kjøttkontroll og frambud m.v. av ferskt kjøtt.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. oktober 2001 med hjemmel i lov av 10. januar 1997 nr. 9 om kjøttproduksjon § 7 og § 8, jf. EØS-avtalens vedlegg I, kap. I (direktiv 64/433/EØF, direktiv 91/498/EØF, direktiv 91/495/EØF, direktiv 92/5/EØF, direktiv 95/1/EF, direktiv 95/23/EF og direktiv 72/462/EØF).</dd><dt class="refid">RefID</dt><dd class="refid">forskrift/2001-10-04-1141</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kjøttkontroll og frambud m.v. av ferskt kjøtt.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-10-04-1141" id="dokument"><h1>Forskrift om endring i forskrift om kjøttkontroll og frambud m.v. av ferskt kjøtt.</h1><section class="section" data-name="kapI" id="kapittel-1" data-lovdata-URL="LTI/forskrift/2001-10-04-1141/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 25. april 1994 nr. 320 om kjøttkontroll m.v. gjøres følgende endringer:</article> <article class="defaultP" margin-top="true">§ 2 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">mekanisk utbeinet kjøtt: kjøtt som fremkommer ved mekanisk atskillelse av kjøtt fra knokler eventuelt etter nedskjæring, slik at kjøttets cellestruktur ødelegges. Mekanisk utbeinet kjøtt kan bare brukes som råvare for varmebehandlede produkter i autoriserte kjøttforedlingsvirksomheter. Skolter, knokler nedenfor haseledd eller forkneledd, svinehaler samt knokler fra storfe kan ikke anvendes til fremstilling av mekanisk utbeinet kjøtt.</article></article></li></ul></article> <article class="defaultP" margin-top="true">§ 2 første ledd nr. 12 skal lyde:<ul class="defaultList"><li data-li-identifier="12." data-name="12."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">nødslakting: slakting som følge av skade eller sjukdom som iverksettes utenom slakteri etter at veterinær har undersøkt dyret og funnet det egnet til slakting. Veterinær skal også vurdere om transport av dyret levende til slakteriet er mulig eller vil medføre unødig lidelse for dyret.</article></article></li></ul></article> <article class="defaultP" margin-top="true">§ 5 nytt annet ledd skal lyde:</article><article class="legalP" id="kapittel-1-ledd-2">Slaktedyr av hesteslekten som er registrert i samsvar med bestemmelsene i forskrift av 13. januar 1999 nr. 67 om godkjente (reinavla/registrerte) dyr av hestefamilien skal følges av identifikasjonsdokument (hestepass) i samsvar med bestemmelsene.</article> <article class="defaultP" margin-top="true">§ 6 første ledd før nr. 1-9 skal lyde:</article><article class="legalP" id="kapittel-1-ledd-3">Ferskt kjøtt, herunder hele slakt, oppdelte slakt, nedskåret kjøtt samt biprodukter, uavhengig av eventuell innpakking og emballering, som er produsert og frambys innen EØS skal;</article> <article class="defaultP" margin-top="true">§ 6 første ledd nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">være produsert og lagret i samsvar med bestemmelsene i slakteriforskriften i virksomhet som er autorisert i overensstemmelse med § 3 i slakteriforskriften og som det er ført tilsyn med i overensstemmelse med § 98 i slakteriforskriften og punkt 1 i kjøttkontrollinstruksen.</article></article></li></ul></article> <article class="defaultP" margin-top="true">§ 6 første ledd nr. 5 og 6 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">etter slakting være undersøkt av tilsynsveterinæren i overensstemmelse med instruks for kjøttkontrollen<sup>3</sup> (post mortem undersøkelse) og funnet egnet til folkemat. Radioaktivt Cesium i kjøttet skal ikke overstige 600 Bq/kg,</article></article></li><li data-li-identifier="6." data-name="6."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">være stempelmerket i overensstemmelse med kapittel III, jf. slakteriforskriften kapittel XI og instruks for kjøttkontrollen kapittel II,</article></article></li></ul></article> <article class="defaultP" margin-top="true">§ 6 første ledd nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">være transportert i overensstemmelse med kapittel XIII i slakteriforskriften,</article></article></li></ul></article> <article class="defaultP" margin-top="true">§ 6 nytt annet ledd skal lyde:</article><article class="legalP" id="kapittel-1-ledd-4">Dersom ferskt kjøtt fjernes fra emballasje og reemballeres, skal dette skje i virksomhet som er autorisert i overensstemmelse med § 3 i slakteriforskriften og som det er ført tilsyn med i overensstemmelse med § 98 i slakteriforskriften og punkt 1.4 i kjøttkontrollinstruksen.</article> <article class="defaultP" margin-top="true">§ 6 tidligere annet ledd blir nytt tredje ledd og skal lyde:</article><article class="legalP" id="kapittel-1-ledd-5">For ferskt kjøtt som er produsert kun for frambud på det nasjonale marked gjelder enkelte unntak fra første ledd nr. 1 – 3, jf. § 12 og § 15 og slakteriforskriften<sup>1</sup> § 4, samt unntak fra kravet om at radioaktivt Cesium i kjøttet ikke skal overstige 600 Bq//kg.</article> <article class="defaultP" margin-top="true">§ 7 første ledd nr. 3 nytt siste punktum skal lyde:</article><article class="legalP" id="kapittel-1-ledd-6">Kjøttet skal ikke vise tegn på noen forandringer bortsett fra eventuelle traumatiske lesjoner oppstått kort tid før slakting, eller lokale misdannelser eller forandringer, forutsatt at det er fastslått, om nødvendig med egnede laboratorieundersøkelser, at disse skadene, misdannelsene eller forandringene ikke gjør skrotten og biproduktene uegnet til konsum eller farlig for folks helse.</article> <article class="defaultP" margin-top="true">§ 7 første ledd nr. 4 annet punktum oppheves.</article> <article class="defaultP" margin-top="true">§ 7 første ledd nr. 5 annet punktum skal lyde:</article><article class="legalP" id="kapittel-1-ledd-7">Behandlingen skal utføres i virksomhet som er autorisert i henhold til forskrift av 6. april 1995 nr. 353 om hygiene ved produksjon og frambud m.v. av kjøttprodukter og enkelte andre produkter av animalsk opprinnelse i opprinnelsesvirksomheten eller i en annen virksomhet etter tilsynsveterinærens anvisning.</article> <article class="defaultP" margin-top="true">§ 8 og § 9 skal lyde:</article><article class="defaultP"><strong>§ 8.</strong> <i>Dyrehelserestriksjoner</i></article><article class="legalP" id="kapittel-1-ledd-8">Kjøtt fra dyr fra driftsenhet i område som er omfattet av dyrehelserestriksjoner skal bedømmes fra sak til sak etter særskilte regler fastsatt i henhold til prosedyre i artikkel 16 i direktiv 64/433/EØF.</article> <article class="defaultP" margin-top="true"><strong>§ 9.</strong> <i>Kontrolltiltak for restmengder</i></article><article class="legalP" id="kapittel-1-ledd-9">Lever og nyrer fra slakt av dyr eldre enn to år som kommer fra regioner der overvåking i henhold til forskrift av 27. januar 2000 nr. 65 om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler avslører tilstedeværelse av tungmetaller over fastsatte grenseverdier, skal kasseres.</article> <article class="defaultP" margin-top="true">§ 12 første ledd nr. 4 annet punktum skal lyde:</article><article class="legalP" id="kapittel-1-ledd-10">Dersom ikke alle organer ble uttatt ved avliving, må uttak foretas senest innen tre timer fra avlivingstidspunktet, med unntak for mage og tarm som må være tatt ut senest 45 minutter etter avliving.</article> <article class="defaultP" margin-top="true">§ 15 nytt sjette ledd skal lyde:</article><article class="legalP" id="kapittel-1-ledd-11">Den som er ansvarlig for virksomheten skal føre fortegnelse over bruken av stempelmerke på etiketter og emballasje slik at tilsynsveterinæren kan overvåke og føre tilsyn med bruken av stempelmerket.</article> <article class="defaultP" margin-top="true">§ 16d skal lyde:</article><article class="legalP" id="kapittel-1-ledd-12">Ved import av storfe- og svinekjøtt, skal den som først mottar varepartiet, før det sendes videre, tas inn i produksjonen eller frambys, kontrollere at kjøttet i avsenderlandet er undersøkt for salmonella i samsvar med artikkel 5.3(a) i direktiv 64/433/EØF. Kjøttet skal følges av et sertifikat som dokumenterer at det ikke er påvist salmonella i kjøttet. I dokumentasjonen skal det fremgå at kjøttet er undersøkt i henhold til beslutning 95/409/EF.</article><article class="legalP" id="kapittel-1-ledd-13">Mangler slik dokumentasjon skal virksomheten straks ta kontakt med tilsynsmyndigheten, og det skal foretas salmonellakontroll før varepartiet sendes videre, tas inn i produksjonen eller frambys.</article><article class="legalP" id="kapittel-1-ledd-14">Bestemmelsene gjelder ikke for ferskt kjøtt som importeres fra Sverige eller Finland dersom det foreligger dokumentasjon på at kjøttet er produsert i disse landene.</article><article class="legalP" id="kapittel-1-ledd-15">Kravet om dokumentasjon for fravær av salmonella i henhold til første ledd gjelder ikke når kjøttet er ment for pasteurisering, sterilisering eller behandling med tilsvarende virkning i virksomhet autorisert for produksjon av varmebehandlede kjøttprodukter i henhold til forskrift av 6. april 1995 nr. 353 om hygiene ved produksjon og frambud m.v. av kjøttprodukter og enkelte andre produkter av animalsk opprinnelse.</article><article class="legalP" id="kapittel-1-ledd-16">Ved import av annet kjøtt enn nevnt i første ledd skal den som først mottar varepartiet, dersom det er bestemt for det norske marked, som ledd i sin internkontroll, fremskaffe dokumentasjon for foretatt salmonellakontroll før varepartiet sendes videre, tas inn i produksjonen eller frambys.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-17">Tilsynsveterinæren kan assisteres av kontrollteknikere som er under hans ledelse og ansvar. Bare personer som har gjennomgått et teoretisk kurs på minst 400 timer inkludert laboratorieøvelser, en praktisk opplæring under ledelse av tilsynsveterinær på minst 200 timer, og har avlagt og bestått eksamen, kan tilsettes som kontrolltekniker. Den teoretiske og praktiske opplæringen og tilhørende eksamen skal inneholde momentene angitt i direktiv 64/433/EØF vedlegg III. Den praktiske opplæringen skal skje i slakteri, nedskjæringsvirksomhet, kjøle- og fryselager og inspeksjonssted for ferskt kjøtt. Undervisningsopplegget og eksamen skal være godkjent av Statens næringsmiddeltilsyn. For kontrollteknikere som har gjennomført opplæring i henhold til forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt kan det teoretiske kurset reduseres til 200 timer. Kontrollteknikerne skal være uavhengige av virksomheten.</article> <article class="defaultP" margin-top="true">Ny § 22a skal lyde:</article> <article class="defaultP" margin-top="true"><strong>§ 22a.</strong> <i>Særlige unntak</i></article><article class="legalP" id="kapittel-1-ledd-18">Etter fremgangsmåten fastsatt i direktiv 64/433/EØF artikkel 16 kan det på anmodning fra hvert enkelt medlemsland som stiller tilsvarende garantier innrømmes unntak fra bestemmelser i forskrift av 18. februar 1994 nr. 137 om hygiene m.v. i slakterier, nedskjæringsvirksomheter og kjøle- og fryselager for ferskt kjøtt. Ved slike unntak skal det stilles hygieniske krav minst tilsvarende slakteriforskriftens og kjøttkontrollens bestemmelser. Tilsvarende kan det fastsettes tilleggskrav tilpasset den aktuelle medlemsstatens spesielle situasjon med hensyn til hvilke sykdommer som kan være en fare for folks helse, og det kan fastsettes særlige vilkår for godkjenning av engrosvirksomheter.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-10-04-1141/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>