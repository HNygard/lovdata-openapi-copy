<!DOCTYPE html><html lang="no"><head><title>Forskrift (Nr. 122) om levering av årsterminoppgave for registreringspliktig næringsdrivende med liten omsetning.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-29-800</dd><dt class="dokid">DokumentID</dt><dd class="dokid">LTI/forskrift/2001-06-29-800</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§31a</li></ul></dd><dt class="dateOfPublication">Kunngjort</dt><dd class="dateOfPublication">2001-07-13</dd><dt class="journalNumber">Journalnummer</dt><dd class="journalNumber">2001-0849</dd><dt class="titleShort">Korttittel</dt><dd class="titleShort">Forskrift om levering av årsterminoppgave</dd><dt class="title">Tittel</dt><dd class="title">Forskrift (Nr. 122) om levering av årsterminoppgave for registreringspliktig næringsdrivende med liten omsetning.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 29. juni 2001 med hjemmel i lov av 19. juni 1969 nr. 66 om merverdiavgift § 31a.</dd><dt class="refid">RefID</dt><dd class="refid">forskrift/2001-06-29-800</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift (Nr. 122) om levering av årsterminoppgave for registreringspliktig næringsdrivende med liten omsetning.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-29-800" id="dokument"><h1>Forskrift (Nr. 122) om levering av årsterminoppgave for registreringspliktig næringsdrivende med liten omsetning.</h1><article class="legalArticle" data-lovdata-URL="LTI/forskrift/2001-06-29-800/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Registrert næringsdrivende med omsetning innenfor avgiftsområdet under kr 1.000.000, avgift ikke medregnet, kan etter søknad til fylkesskattekontoret levere årsterminoppgave.</article><article class="legalP" id="paragraf-1-ledd-2">Årsterminoppgaven skal omfatte kalenderåret.</article></article><article class="legalArticle" data-lovdata-URL="LTI/forskrift/2001-06-29-800/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Avgiftsmyndighetene kan avslå en søknad om å levere årsterminoppgave dersom den næringsdrivende ikke har overholdt sin oppgave- eller betalingsplikt eller i vesentlig grad har overtrådt andre bestemmelser i merverdiavgiftsloven.</article></article><article class="legalArticle" data-lovdata-URL="LTI/forskrift/2001-06-29-800/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Oppgaven må være kommet frem til avgiftsmyndighetene innen den frist som er fastsatt i merverdiavgiftsloven § 33. Avgiften forfaller til betaling på samme tidspunkt, jf. merverdiavgiftsloven § 34.</article></article><article class="legalArticle" data-lovdata-URL="LTI/forskrift/2001-06-29-800/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Registrert næringsdrivende som leverer årsterminoppgave og som ser at omsetningen vil overstige kr 1 000.000 i løpet av kalenderåret, skal straks melde fra til avgiftsmyndighetene.</article></article><article class="legalArticle" data-lovdata-URL="LTI/forskrift/2001-06-29-800/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Registrert næringsdrivende kan be om endret terminlengde.</article><article class="legalP" id="paragraf-5-ledd-2">Ved endring til to-måneders terminoppgaver må anmodningen være kommet frem til avgiftsmyndighetene senest 1. desember for å kunne gis virkning fra 1. januar året etter. Endringen skal gjelde for minst to påfølgende kalenderår.</article><article class="legalP" id="paragraf-5-ledd-3">Ved endring til årsterminoppgave er fristen 1. februar samme år.</article></article><article class="legalArticle" data-lovdata-URL="LTI/forskrift/2001-06-29-800/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Avgiftsmyndighetene kan bestemme at det skal leveres to-måneders terminoppgaver dersom den næringsdrivende ikke har overholdt sin oppgave- eller betalingsplikt, i vesentlig grad har overtrådt andre bestemmelser i merverdiavgiftsloven eller omsetningen i løpet av kalenderåret overstiger beløpsgrensen. Endringen skal gjelde for minst to påfølgende kalenderår og kan gis virkning allerede for det kalenderår overtredelsen gjelder. Det samme gjelder hvis beløpsgrensen er vesentlig oversteget.</article></article><article class="legalArticle" data-lovdata-URL="LTI/forskrift/2001-06-29-800/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne forskrift gjelder fra 1. juli 2001.</article><article class="legalP" id="paragraf-7-ledd-2">For næringsdrivende som blir avgiftspliktige som følge av merverdiavgiftsreformen, kan årsterminoppgave leveres for 2001. Andre næringsdrivende kan først levere årsterminoppgave for 2002.</article><article class="legalP" id="paragraf-7-ledd-3">Dersom minst 50 prosent av den samlede omsetning til en næringsdrivende knytter seg til virksomhet som blir merverdiavgiftspliktig fra og med 1. juli 2001, kan den næringsdrivende levere årsterminoppgave etter reglene i § 1.</article></article></main></body></html>