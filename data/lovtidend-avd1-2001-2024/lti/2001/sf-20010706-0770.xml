<!DOCTYPE html><html lang="no"><head><title>Forskrift om endring i forskrift om de ansattes rett til representasjon i sparebankenes og forretningsbankenes styrende organer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-06-770</dd><dt class="dokid">DokumentID</dt><dd class="dokid">LTI/forskrift/2001-07-06-770</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-06</dd><dt class="changesToDocuments">Endrer</dt><dd class="changesToDocuments"><ul><li>forskrift/1977-12-23-9386</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1961-05-24-1/§8</li><li>lov/1961-05-24-1/§8c</li><li>lov/1961-05-24-1/§14</li><li>lov/1961-05-24-1/§17a</li><li>lov/1961-05-24-1/§17b</li><li>lov/1961-05-24-2/§11</li></ul></dd><dt class="dateOfPublication">Kunngjort</dt><dd class="dateOfPublication">2001-07-10</dd><dt class="journalNumber">Journalnummer</dt><dd class="journalNumber">2001-0877</dd><dt class="titleShort">Korttittel</dt><dd class="titleShort">Endr. i forskrift om bankansattes representasjon</dd><dt class="title">Tittel</dt><dd class="title">Forskrift om endring i forskrift om de ansattes rett til representasjon i sparebankenes og forretningsbankenes styrende organer.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 6. juli 2001 med hjemmel i lov av 24. mai 1961 nr. 1 om sparebanker § 8, § 8c, § 14, § 17a og § 17b og lov av 24. mai 1961 nr. 2 om forretningsbanker § 11. Jf. EØS-avtalen vedlegg XVIII pkt. 31 (direktiv 97/81/EF). Fremmet av Arbeids- og administrasjonsdepartementet.</dd><dt class="refid">RefID</dt><dd class="refid">forskrift/2001-07-06-770</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om de ansattes rett til representasjon i sparebankenes og forretningsbankenes styrende organer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-06-770" id="dokument"><h1>Forskrift om endring i forskrift om de ansattes rett til representasjon i sparebankenes og forretningsbankenes styrende organer.</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-06-770/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 23. desember 1977 nr. 9386 om de ansattes rett til representasjon i sparebankenes og forretningsbankenes styrende organer gjøres følgende endringer:</article> <article class="defaultP" margin-top="true">§ 1 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>ansatt,</i> person som arbeider i banken i hovedstilling eller som deltidsansatt;</article></article></li></ul></article> <article class="defaultP" margin-top="true">§ 1 ny bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>deltidsansatt,</i> person som arbeider gjennomsnittlig mindre enn 50 prosent av arbeidstiden pr. uke for heltidsansatte som utfører arbeid av samme art.</article><article class="legalP" id="kapittel-1-ledd-1-punkt-2-ledd-2">Når det i denne forskriften kreves et bestemt antall ansatte, telles hver deltidsansatt som en halv.</article></article></li></ul></article> <article class="defaultP" margin-top="true">§ 1 nåværende bokstav c og d blir bokstav d og e.</article> <article class="defaultP" margin-top="true">§ 5 fjerde ledd siste punktum skal lyde:</article><article class="legalP" id="kapittel-1-ledd-2">Blir partene ikke enig om valgkretsinndelingen kan saken bringes inn for departementet, jf. § 32.</article> <article class="defaultP" margin-top="true">§ 6 første og nytt andre ledd skal lyde:</article><article class="legalP" id="kapittel-1-ledd-3">Alle som på valgdagen har vært ansatt i banken sammenhengende i tre måneder har stemmerett.</article><article class="legalP" id="kapittel-1-ledd-4">Ansatte som arbeider i hovedstilling, jf. § 1 bokstav b), tilkommer en hel stemme. Deltidsansatte, jf. § 1 bokstav c), tilkommer en halv stemme. Dersom valgresultatet åpenbart avslører hvordan en deltidsansatt har stemt, skal valgstyret avrunde valgresultatet opp til nærmeste hele stemme.</article> <article class="defaultP" margin-top="true">§ 6 nåværende andre ledd blir nytt tredje ledd.</article> <article class="defaultP" margin-top="true">§ 7 første ledd andre punktum skal lyde:</article><article class="legalP" id="kapittel-1-ledd-5">Den som velges må ha vært ansatt sammenhengende i minst ett år før valgdagen.</article> <article class="defaultP" margin-top="true">§ 7 første ledd tredje punktum oppheves.</article> <article class="defaultP" margin-top="true">§ 7 nytt andre ledd skal lyde:</article><article class="legalP" id="kapittel-1-ledd-6">Vedkommende kan ikke ha verv som ansattrepresentant i flere bankers eller selskapers styrende organer samtidig. Dette gjelder likevel ikke verv i flere styrende organer innenfor samme konsern.</article> <article class="defaultP" margin-top="true">§ 7 nåværende andre ledd blir nytt tredje ledd.</article> <article class="defaultP" margin-top="true">§ 21 første og nytt andre ledd skal lyde:</article><article class="legalP" id="kapittel-1-ledd-7">Alle som på valgdagen har vært ansatt i banken i sammenhengende tre måneder har stemmerett.</article><article class="legalP" id="kapittel-1-ledd-8">Ansatte som arbeider i hovedstilling, jf. § 1 bokstav b), tilkommer en hel stemme. Deltidsansatte, jf. § 1 bokstav c), tilkommer en halv stemme. Dersom valgresultatet åpenbart avslører hvordan en deltidsansatt har stemt, skal valgstyret avrunde valgresultatet opp til nærmeste hele stemme.</article> <article class="defaultP" margin-top="true">§ 21 nåværende andre ledd blir nytt tredje ledd.</article> <article class="defaultP" margin-top="true">§ 22 første ledd første og andre punktum skal lyde:</article><article class="legalP" id="kapittel-1-ledd-9">For å kunne velges som medlem av representantskapet, må vedkommende tilfredsstille de krav aksjeloven § 6-11 første og annet ledd stiller. Den som velges må ha vært ansatt sammenhengende i minst ett år før valgdagen.</article> <article class="defaultP" margin-top="true">§ 22 første ledd tredje punktum oppheves.</article> <article class="defaultP" margin-top="true">§ 22 nytt andre ledd skal lyde:</article><article class="legalP" id="kapittel-1-ledd-10">Vedkommende kan ikke ha verv som ansattrepresentant i flere bankers eller selskapers styrende organer samtidig. Dette gjelder likevel ikke verv i flere styrende organer innenfor samme konsern.</article> <article class="defaultP" margin-top="true">§ 22 nåværende andre ledd blir nytt tredje ledd.</article> <article class="defaultP" margin-top="true">§ 32 første ledd skal lyde:</article><article class="legalP" id="kapittel-1-ledd-11">Banken, lokal fagforening, valgstyret eller et flertall av de ansatte kan søke departementet om unntak fra reglene om de ansattes rett til representasjon etter sparebanklovens § 8 andre ledd, § 14 første ledd og § 17a og 17b, jfr. § 8 og § 14 , og reglene om framgangsmåten ved valg etter disse forskrifter.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-12">Vedtak i forbindelse med avvikling av valget kan påklages til departementet; dog kan vedtak om stemmerett og valgbarhet ikke påklages.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-06-770/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>