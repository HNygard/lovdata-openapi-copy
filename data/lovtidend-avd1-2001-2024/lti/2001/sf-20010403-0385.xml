<!DOCTYPE html><html lang="no"><head><title>Forskrift om soner for å hindre spredning av bovin virusdiare virus (BVDV) hos storfe.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-04-03-385</dd><dt class="dokid">DokumentID</dt><dd class="dokid">LTI/forskrift/2001-04-03-385</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 4</dd><dt class="dateInForce">I kraft fra</dt><dd class="dateInForce">2001-04-03</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li></ul></dd><dt class="dateOfPublication">Kunngjort</dt><dd class="dateOfPublication">2001-04-24</dd><dt class="journalNumber">Journalnummer</dt><dd class="journalNumber">2001-0427</dd><dt class="titleShort">Korttittel</dt><dd class="titleShort">Forskrift om soner for å hindre spredning av BVDV</dd><dt class="title">Tittel</dt><dd class="title">Forskrift om soner for å hindre spredning av bovin virusdiare virus (BVDV) hos storfe.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 3. april 2001 med hjemmel i lov av 8. juni 1962 nr. 4 om dyrehelse (husdyrloven) § 3.</dd><dt class="refid">RefID</dt><dd class="refid">forskrift/2001-04-03-385</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om soner for å hindre spredning av bovin virusdiare virus (BVDV) hos storfe.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li><li>§ 4. Soneinndeling</li><li>§ 5. Overføring av storfe</li><li>§ 6. Dispensasjon</li><li>§ 7. Straffebestemmelser</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2001-04-03-385" id="dokument"><h1>Forskrift om soner for å hindre spredning av bovin virusdiare virus (BVDV) hos storfe.</h1><article class="legalArticle" data-lovdata-URL="LTI/forskrift/2001-04-03-385/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å hindre spredning av bovin virusdiare virus (BVDV) i Norge.</article></article><article class="legalArticle" data-lovdata-URL="LTI/forskrift/2001-04-03-385/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for storfe fra besetning i sone oppført i § 4. Forskriften gjelder ikke for føring av storfe direkte til slakteri.</article></article><article class="legalArticle" data-lovdata-URL="LTI/forskrift/2001-04-03-385/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><ul class="defaultList"><li data-li-identifier="1)" data-name="1)"><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1"><i>Tankmelk:</i> Den melk som til en hver tid befinner seg på en gårdstank.</article></article></li><li data-li-identifier="2)" data-name="2)"><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1"><i>Tankmelkprøve:</i> En representativ prøve av melka som befinner seg på en gårdstank etter at minst ett mål av alle kyr som melker er fylt på tanken. Prøven skal undersøkes for antistoff mot BVDV. Tankmelkresultater angis som S/P-ratio (sample to positive ratio = aktuell prøve i forhold til positiv kontroll) i 4 klasser (0 – 3) etter mengden av antistoff påvist i prøven.</article></article></li><li data-li-identifier="3)" data-name="3)"><article class="listArticle" id="paragraf-3-punkt-3"><article class="legalP" id="paragraf-3-punkt-3-ledd-1"><i>Samleblodprøve:</i> Individuelle prøver av minimum fem dyr, der dette er mulig, som på laboratoriet blir slått sammen til en samleprøve. Prøvene skal fortrinnsvis tas av unge dyr (8 -12 md.), og undersøkes for antistoff mot BVDV. Resultatet av samleblodprøven angis som positiv eller negativ.</article></article></li></ul></article><article class="legalArticle" data-lovdata-URL="LTI/forskrift/2001-04-03-385/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Soneinndeling</span></h2><article class="legalP" id="paragraf-4-ledd-1">Det er opprettet følgende soner:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">Hele Rogaland fylke.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">Kommunene Etne, Ølen, Sveio, Bømlo, Stord, Fitjar og Kvinnherad i Hordaland fylke.</article></article></li><li data-li-identifier="3." data-name="3."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">Kommunene Østre Toten, Vestre Toten, Jevnaker, Lunner og Gran i Oppland fylke.</article></article></li><li data-li-identifier="4." data-name="4."><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">Kommunene Gjerdrum, Nannestad og Hurdal i Akershus fylke.</article></article></li></ul></article></article><article class="legalArticle" data-lovdata-URL="LTI/forskrift/2001-04-03-385/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av storfe</span></h2><article class="legalP" id="paragraf-5-ledd-1">Det er forbudt å føre storfe ut av besetning beliggende i sone oppført i § 4. Forbudet omfatter også deltakelse på fellesbeite mv.</article><article class="legalP" id="paragraf-5-ledd-2">Forbudet i første ledd gjelder ikke for storfe fra besetning som oppfyller følgende vilkår:<ul class="defaultList"><li data-li-identifier="1)" data-name="1)"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Det skal fra besetningen være tatt tankmelkprøve med resultatet klasse 0. Prøven skal være uttatt i løpet av de siste tre måneder før dyret føres ut av besetningen, eller</article></article></li><li data-li-identifier="2)" data-name="2)"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">det skal fra besetningen være tatt samleblodprøve med negativt resultat. Prøven skal være uttatt i løpet av de siste tre måneder før dyret føres ut av besetningen. I tillegg skal det fra drektige storfe som skal føres ut av besetningen, være foretatt laboratorieundersøkelse av blodprøve med negativt resultat for BVDV og antistoff mot BVDV. Alternativt kan det for drektige dyr være foretatt serologisk undersøkelse for BVDV før inseminering/bedekning, med positivt resultat for antistoff.</article></article></li></ul></article></article><article class="legalArticle" data-lovdata-URL="LTI/forskrift/2001-04-03-385/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Statens dyrehelsetilsyn – distriktsveterinæren i det veterinærdistriktet storfe skal føres til kan i særskilte tilfeller dispensere fra bestemmelsene i § 5 og sette vilkår for dispensasjonen.</article></article><article class="legalArticle" data-lovdata-URL="LTI/forskrift/2001-04-03-385/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Straffebestemmelser</span></h2><article class="legalP" id="paragraf-7-ledd-1">Overtredelse av denne forskriften er straffbar, jf. husdyrlovens § 19.</article></article><article class="legalArticle" data-lovdata-URL="LTI/forskrift/2001-04-03-385/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Denne forskriften trer i kraft straks.</article></article></main></body></html>