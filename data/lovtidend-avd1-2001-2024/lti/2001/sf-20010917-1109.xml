<!DOCTYPE html><html lang="no"><head><title>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-17-1109</dd><dt class="dokid">DokumentID</dt><dd class="dokid">LTI/forskrift/2001-09-17-1109</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-09-17</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-10-18-1163</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1932-06-17-6/§2</li><li>lov/1932-06-17-6/§3</li><li>forskrift/1991-11-15-737</li><li>lov/1933-05-19-3/§1</li><li>lov/1933-05-19-3/§4</li><li>forskrift/1961-06-16-9392</li><li>forskrift/1994-02-18-136</li><li>lov/1962-06-08-4/§3</li><li>lov/1962-06-08-4/§8</li><li>forskrift/1965-03-19-9941</li><li>lov/1959-05-28-12/§2</li><li>lov/1959-05-28-12/§4</li><li>lov/1959-05-28-12/§5</li><li>forskrift/1960-04-08-9602</li><li>lov/1997-01-10-9/§12</li><li>lov/1997-01-10-9/§13</li><li>lov/1997-01-10-9/§15</li><li>forskrift/1997-03-21-229</li><li>lov/1973-03-23-18</li><li>lov/1997-06-13-54/§11</li><li>forskrift/1997-06-13-578</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2001-10-02</dd><dt class="journalNumber">Journalnummer</dt><dd class="journalNumber">2001-1089</dd><dt class="titleShort">Korttittel</dt><dd class="titleShort">Endr. i kontrollforskrift for animalske produkter</dd><dt class="title">Tittel</dt><dd class="title">Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet, Fiskeridepartementet og Statens næringsmiddeltilsyn 17. september 2001 med hjemmel i lov av 17. juni 1932 nr. 6 om kvalitetskontroll med landbruksvarer mv. § 2 og § 3, jf. kgl.res. av 15. november 1991 nr. 737, lov av 19. mai 1933 nr. 3 om tilsyn med næringsmidler m.v. § 1 og § 4, jf. kgl.res. av 16. juni 1961 nr. 9392 og kgl.res. av 18. februar 1994 nr. 136, lov av 8. juni 1962 nr. 4 om dyrehelse (husdyrloven) § 3 og § 8, jf. kgl.res. av 19. mars 1965 nr. 9941, lov av 28. mai 1959 nr. 12 om kvalitetskontroll med fisk og fiskevarer o.a. § 2, § 4 og § 5, jf. kgl.res. av 8. april 1960 nr. 9602, lov av 10. januar 1997 nr. 9 om kjøttproduksjon § 12, § 13 og § 15, jf. kgl.res. av 21. mars 1997 nr. 229, lov av 23. mars 1973 nr. 18 om tilsyn med fôrvarer og lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 11, jf. kgl.res. av 13. juni 1997 nr. 578, jf. delegeringsvedtak av 26. mars 1990 nr. 1227. Jf. EØS-avtalen vedlegg I kapittel I (direktiv 97/78/EF, vedtak 93/13/EØF, vedtak 93/14/EØF, vedtak 2000/25/EF).</dd><dt class="refid">RefID</dt><dd class="refid">forskrift/2001-09-17-1109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-17-1109" id="dokument"><h1>Forskrift om endring i forskrift om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland.</h1><section class="section" data-name="kapI" id="kapittel-1" data-lovdata-URL="LTI/forskrift/2001-09-17-1109/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland gjøres følgende endringer:</article> <article class="defaultP" margin-top="true">I hjemmelen til forskriften skal henvisningen til lov av 3. juni 1938 nr. 3 om smittsomme sykdommer på bier § 6 og § 8 og kgl.res. av 13. mai 1994 nr. 348 oppheves.</article> <article class="defaultP" margin-top="true">I hjemmelen til forskriften skal siste parentes lyde:</article> <article class="defaultP" margin-top="true">(direktiv 97/78/EF, vedtak 93/13/EØF, vedtak 93/14/EØF og vedtak 2000/25/EF)</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Denne forskrift gjelder for animalske næringsmidler og produkter av animalsk opprinnelse mv., som nevnt i § 3 nr. 1, fra tredjeland når endelig veterinærkontroll ikke er utført i EØS.</article> <article class="defaultP" margin-top="true">§ 2 annet ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Produkter, hvis kvantum ikke overstiger 1 kg, som har gjennomgått varmebehandling, F<sub>o</sub> -verdi på 3,00 eller høyere, i hermetisk lukket beholder, og som enten <ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1-ledd-1-punkt-1"><article class="legalP" id="kapittel-1-ledd-2-punkt-1-ledd-1-punkt-1-ledd-1">utgjør en del av reisendes personlige bagasje og er bestemt til deres personlig forbruk, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-1-ledd-1-punkt-2"><article class="legalP" id="kapittel-1-ledd-2-punkt-1-ledd-1-punkt-2-ledd-1">sendes til privatpersoner som lite vareparti, når produktene ikke importeres i forretningsmessig øyemed.</article></article></li></ul></article></article></li></ul></article> <article class="defaultP" margin-top="true">§ 2 annet ledd nr. 4 siste punktum skal lyde:</article><article class="legalP" id="kapittel-1-ledd-3">Etter bruk skal produktene, med unntak av materiale som er anvendt til analyse, destrueres eller videresendes på de vilkår som tilsynsmyndigheten fastsetter.</article> <article class="defaultP" margin-top="true">§ 2 annet ledd nr. 6 første punktum skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Fisk som er fanget ved sportsfiske, som skal føres inn i Norge fra Russland i den reisendes personlige bagasje, og som er bestemt til privatpersoners forbruk.</article></article></li></ul></article> <article class="defaultP" margin-top="true">§ 3 nr. 1 bokstav a skal lyde:<ul class="defaultList"><li class="consolidationElement"><article class="listArticle" id="kapittel-1-ledd-3-punkt-2"><ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-2-punkt-1"><article class="legalP" id="kapittel-1-ledd-3-punkt-2-punkt-1-ledd-1">animalske næringsmidler, herunder honning, egg, eggprodukt, melk, melkeprodukt, fisk, fiskevare, herunder levende skjell og skalldyr til konsum, ferskt kjøtt, kvernet eller tilberedt kjøtt, fjørfekjøtt, viltkjøtt, kjøtt av kanin og oppdrettsvilt, kjøttprodukt og andre næringsmidler av animalsk opprinnelse i samsvar med definisjoner gitt i særskilt forskrift,<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift av 20. desember 1993 nr. 1371 om honning, forskrift av 18. august 1994 nr. 833 for produksjon mv. av eggprodukter (direktiv 89/437/EØF), forskrift av 6. april 1995 nr. 353 om hygiene ved produksjon og frambud m.v. kjøttprodukter og enkelte andre produkter av animalsk opprinnelse (direktiv 77/99/EØF), forskrift av 21. mars 1995 nr. 265 om hygiene og kontroll m.v. ved produksjon og frambud av ferskt fjørfekjøtt (direktiv 71/118/EØF), forskrift av 2. februar 1996 nr. 133 om hygiene og kontroll mv ved produksjon og frambud av viltkjøtt, forskrift av 30. juni 1995 nr. 636 om produksjon og frambud av rå melk, varmebehandlet melk og melkebaserte produkter m.v. (direktiv 92/46/EØF), kvalitetsforskrift av 14. juni 1996 nr. 667 for fisk og fiskevarer (direktiv 91/492/EØF og direktiv 91/493/EØF), forskrift av 25. april 1994 nr. 320 om kjøttkontroll og frambud m.v. av ferskt kjøtt (direktiv 64/433/EØF og direktiv 91/495/EØF), forskrift av 2. februar 1996 nr. 133 om hygiene og kontroll mv ved produksjon og frambud mv av kaninkjøtt (direktiv 91/495/EØF), forskrift av 23. desember 1998 nr. 1470 om krav til kvernet kjøtt og tilberedt kjøtt og hygiene ved produksjon m.v. (direktiv 94/65/EF), forskrift av 10. juli 1996 nr. 723 om dyrehelsemessige betingelser for innførsel og utførsel av ferskt kjøtt av fjørfe, oppdrettsfugl og fuglevilt innen EØS (direktiv 91/494/EØF, direktiv 91/495/EØF og direktiv 92/45/EØF), forskrift av 10. juli 1996 nr. 722 om dyrehelsemessige betingelser for innførsel og utførsel av ferskt kjøtt og kjøttprodukter innen EØS (direktiv 72/461/EØF, direktiv 80/215/EØF, direktiv 91/495/EØF og direktiv 92/45/EØF), forskrift av 31. desember 1998 nr. 1479 om dyrehelsemessige betingelser ved innførsel og utførsel av akvatiske dyr, produkter og smitteførende gjenstander (direktiv 91/67/EØF) og forskrift av 3. mai 1999 nr. 636 om innførsel og utførsel av levende bier, bisæd, biembryoner, biavlsprodukter og brukt bimateriell.</article></footer> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-4">Ansvarlig person for varepartiet skal på forhånd melde fra om varepartiet ved å fylle ut en original og tre kopier av side 1 i vedlegg B. Dette skal minst være utformet og utfylt på norsk og på mottakerlandets språk dersom dette er et annet land enn Norge. Originalen og to kopier skal sendes grensekontrollstasjonen, og en kopi skal sendes til distriktstollstedet i tilknytning til denne.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-5">Ethvert vareparti skal underkastes veterinærkontroll av tilsynsmyndigheten på grensekontrollstasjon, eventuelt tilknyttet kontrollsenter, i henhold til liste utarbeidet av Fiskeridirektoratet, Statens næringsmiddeltilsyn og Statens dyrehelsetilsyn – Sentralforvaltningen over norske grensekontrollstasjoner og kontrollsentre for import av levende dyr, næringsmidler og andre produkter av animalsk opprinnelse fra tredjeland.</article> <article class="defaultP" margin-top="true">§ 6 fjerde og femte ledd skal lyde:</article><article class="legalP" id="kapittel-1-ledd-6">Hvert vareparti skal underkastes identitetskontroll. Med unntak for animalsk protein og fiskemel i bulk, skal identitetskontrollen omfatte følgende: Når produkter ankommer i containere, skal det kontrolleres at eventuell foreskrevet forsegling påført av offentlig myndighet er ubrutt, og at opplysningene på forseglingen stemmer overens med opplysningene i den medfølgende dokumentasjon. I andre tilfeller skal det kontrolleres at produktene er forsynt med stempler, offentlige merker og stempelmerker som angir opprinnelsesland og virksomhet, og at disse opplysningene stemmer overens med den medfølgende dokumentasjon. Produkter som er innpakket eller emballert, skal kontrolleres i forhold til krav til merking.</article><article class="legalP" id="kapittel-1-ledd-7">Med mindre annet er bestemt, skal hvert vareparti underkastes fysisk kontroll slik at det kan fastslås hvorvidt produktene er i samsvar med importvilkårene og tjenlige til den bruk som er angitt i den medfølgende dokumentasjon.</article> <article class="defaultP" margin-top="true">§ 7 fjerde ledd skal lyde:</article><article class="legalP" id="kapittel-1-ledd-8">Utfylt vedlegg B skal følge varepartiet så lenge dette er under tollvesenets befatning. Ved import skal dokumentet følge varepartiet fram til første virksomhet det er bestemt for.</article> <article class="defaultP" margin-top="true">§ 7 sjette ledd skal lyde:</article><article class="legalP" id="kapittel-1-ledd-9">Varepartier kan ikke fortolles med mindre det kan dokumenteres at foreskreven veterinærkontroll er gjennomført med tilfredsstillende resultater, at vedlegg B er utstedt, samt at det foreligger sikkerhet for dekning av gebyr ved veterinærkontroll i henhold til særskilt forskrift.</article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-10">Produkter som skal importeres til et land i EØS eller et område av et land i EØS hvor det er fastsatt særskilte krav for import, og produkter som har blitt godkjent for import til særskilte formål skal underkastes dokumentkontroll, identitetskontroll og fysisk kontroll på den grensekontrollstasjon hvor varepartiet føres inn i EØS for å fastslå hvorvidt produktene tilfredsstiller gjeldende krav for import. Dersom produktene innføres via grensekontrollstasjon i et annet land enn bestemmelseslandet, skal nødvendige tiltak treffes for å sikre at produktene kommer fram til bestemmelseslandet.</article> <article class="defaultP" margin-top="true">§ 8 annet ledd første og nytt annet punktum skal lyde:</article><article class="legalP" id="kapittel-1-ledd-11">Uflådd pelskledt vilt skal sendes til bestemmelsesvirksomheten under tollvesenets befatning og underkastes identitetskontroll eller fysisk kontroll i nevnte virksomhet. Denne kontrollen kommer i tillegg til den kontroll som skal foretas i henhold til forskrift av 27. januar 2000 nr. 65 om kontrolltiltak for restmengder av visse stoffer i animalske næringsmidler, produksjonsdyr og fisk for å sikre helsemessig trygge næringsmidler.</article> <article class="defaultP" margin-top="true">§ 8 annet ledd annet punktum blir nytt tredje punktum.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-12">Følgende varepartier skal overvåkes av tilsynsmyndigheten fra grensekontrollstasjonen til virksomheten på bestemmelsesstedet:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Varepartier som skal importeres til et EØS-land eller et område av et EØS-land hvor det er fastsatt særskilte krav for import.</article></article></li><li data-li-identifier="2." data-name="2."><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">Varepartier som det er tatt prøver fra, men hvor resultatene ikke er kjent når transportmidlet forlater grensekontrollstasjonen.</article></article></li><li data-li-identifier="3." data-name="3."><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">Varepartier som har blitt godkjent for import til særskilte formål.</article></article></li></ul></article><article class="legalP" id="kapittel-1-ledd-13">Varepartier som skal overvåkes av tilsynsmyndigheten fra grensekontrollstasjonen til virksomheten på bestemmelsesstedet, skal transporteres i tett transportmiddel eller container, forseglet av tilsynsmyndigheten. Ledelsen ved virksomheten på bestemmelsesstedet, eller ved mellomlager for råstoff til fremstilling av animalske fôrvarer og farmasøytiske eller tekniske produkter, skal underrette tilsynsmyndigheten om at varepartiet har kommet fram. Tilsynsveterinæren skal innen 15 dager underrette tilsynsmyndigheten på grensekontrollstasjonen, og skal regelmessig kontrollere at varepartiet har kommet fram til bestemmelsesvirksomheten, særlig ved å kontrollere mottaksbøkene.</article><article class="legalP" id="kapittel-1-ledd-14">Varepartier bestående av produkter som har blitt godkjent for import til særskilte formål skal være underlagt godkjent tollprosedyre fram til bestemmelsesstedet.</article><article class="legalP" id="kapittel-1-ledd-15">Dersom varepartiet ikke har kommet fram til virksomheten på bestemmelsesstedet, skal tilsynsmyndigheten iverksette de nødvendige tiltak overfor ansvarlig person for varepartiet.</article><article class="legalP" id="kapittel-1-ledd-16">Tilsynsmyndigheten skal treffe nødvendige tiltak for å sikre at varepartier som nevnt i første ledd nr. 1 og nr. 3, og som innføres til et annet land enn påtenkt bestemmelsesland, kommer fram til dette landet.</article> <article class="defaultP" margin-top="true">Kapitteloverskriften til kapittel IV skal lyde:</article> <article class="defaultP" margin-top="true"><i>Kapittel IV. Omlasting og videresending i havner og lufthavner</i></article> <article class="defaultP" margin-top="true">Overskriften til § 10 skal lyde:</article> <article class="defaultP" margin-top="true"><strong>§ 10.</strong> <i>Omlasting og videresending</i></article> <article class="defaultP" margin-top="true">§ 10 første ledd første punktum skal lyde:</article><article class="legalP" id="kapittel-1-ledd-17">Vareparti som ankommer en havn eller lufthavn med grensekontrollstasjon, men som skal videre til annen grensekontrollstasjon i EØS, skal underkastes identitetskontroll og fysisk kontroll på grensekontrollstasjonen på bestemmelsesstedet.</article> <article class="defaultP" margin-top="true">§ 10 tredje ledd nr. 1 og 2 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">Når varepartiet lastes over fra et skip til et annet skip eller fra et luftfartøy til et annet luftfartøy direkte eller innen 7 dager via kai eller innen 12 timer via terminal innenfor samme kai- eller terminalområde, kan tilsynsmyndigheten unntaksvis, dersom det kan foreligge fare for menneskers eller dyrs helse, foreta dokumentkontroll på grunnlag av det originale veterinærsertifikatet eller annet originaldokument som følger varepartiet, eller en bekreftet kopi av disse.</article></article></li><li data-li-identifier="2." data-name="2."><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">Dersom varepartiet losses på annen måte enn foreskrevet i nr. 1, skal det lagres i minimum 12 timer og maksimum 48 timer på terminal, eller i minimum 7 dager og maksimum 20 dager på kai, i påvente av videre forsendelse med henholdsvis luftfartøy eller skip til en annen grensekontrollstasjon. Varepartiet skal under lagringen stå under overvåkning av tilsynsmyndigheten for området. Varepartiet skal underkastes dokumentkontroll på grunnlag av dokumentene nevnt i nr. 1. Dersom det kan foreligge fare for menneskers eller dyrs helse, skal det foretas identitetskontroll og fysisk kontroll.</article></article></li></ul></article> <article class="defaultP" margin-top="true">§ 13 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-ledd-17-punkt-3"><article class="legalP" id="kapittel-1-ledd-17-punkt-3-ledd-1">Varepartiet må sendes ut av EØS via en grensekontrollstasjon innen 30 dager etter at varepartiet forlot grensekontrollstasjonen det først ankom.</article></article></li></ul></article> <article class="defaultP" margin-top="true">§ 15 nytt annet ledd skal lyde:</article><article class="legalP" id="kapittel-1-ledd-18">Slike varepartier skal underkastes veterinærkontroll, herunder dokumentkontroll, identitetskontroll og fysisk kontroll som beskrevet i § 6, for å fastslå om gjeldende vilkår for innførsel til EØS er oppfylt. Slike varepartier skal følges av dokumentasjon som nevnt i § 6 annet ledd, og eventuelt autorisert oversettelse av slik dokumentasjon. Dersom dokumentkontrollen viser at vilkårene for innførsel til EØS ikke er oppfylt, er fysisk kontroll ikke påkrevet med mindre det er mistanke om fare for menneskers eller dyrs helse.</article> <article class="defaultP" margin-top="true">§ 15 annet og tredje ledd blir nytt tredje og fjerde ledd.</article> <article class="defaultP" margin-top="true">§ 16 første ledd første punktum skal lyde:</article><article class="legalP" id="kapittel-1-ledd-19">Vareparti med opprinnelse i EØS som er avvist importert av et tredjeland, skal tillates gjeninnført dersom varepartiet følges av det originale sertifikatet eller en kopi av dette attestert av utstedende myndighet.</article> <article class="defaultP" margin-top="true">§ 16 nytt annet ledd skal lyde:</article><article class="legalP" id="kapittel-1-ledd-20">Varepartiet skal etter dokumentkontroll og identitetskontroll, samt eventuell fysisk kontroll jf. § 19, returneres direkte til opprinnelsesvirksomheten i landet i EØS hvor sertifikat ble utstedt. Transporten skal foregå i henhold til vilkårene oppstilt i § 9 første og annet ledd.</article> <article class="defaultP" margin-top="true">§ 16 annet og tredje ledd oppheves.</article> <article class="defaultP" margin-top="true">§ 16 fjerde og femte ledd blir tredje og fjerde ledd.</article> <article class="defaultP" margin-top="true">§ 17 første ledd nr. 1 tredje punktum skal lyde:</article><article class="legalP" id="kapittel-1-ledd-21">Tilsynsmyndigheten skal iverksette nærmere fastsatt informasjonsprosedyre og ugyldiggjøre veterinærsertifikat eller andre dokumenter som medfølger de avviste produktene slik at det ikke er mulig å innføre produktene til EØS via en annen grensekontrollstasjon.</article> <article class="defaultP" margin-top="true">§ 19 nytt tredje ledd skal lyde:</article><article class="legalP" id="kapittel-1-ledd-22">Dersom mistanken bekreftes, skal kontrollen av produkter med samme opprinnelse intensiveres.</article> <article class="defaultP" margin-top="true">§ 24 tredje ledd oppheves.</article> <article class="defaultP" margin-top="true">§ 24 fjerde til sjuende ledd blir tredje til sjette ledd.</article> <article class="defaultP" margin-top="true">Vedlegg A – liste over norske grensekontrollstasjoner for import av levende dyr, animalske næringsmidler og produkter av animalsk opprinnelse fra tredjeland oppheves.</article> <article class="defaultP" margin-top="true">Tittelen til Vedlegg B skal lyde:</article> <article class="defaultP" margin-top="true">Vedlegg B, sertifikat til bekreftelse av veterinærkontroll av produkter som skal føres inn i EØS fra tredjeland</article></section><section class="section" data-name="kapII" id="kapittel-2" data-lovdata-URL="LTI/forskrift/2001-09-17-1109/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>