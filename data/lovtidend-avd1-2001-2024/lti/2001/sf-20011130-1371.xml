<!DOCTYPE html><html lang="no"><head><title>Forskrift om endring i forskrift om tilsetningsstoffer til næringsmidler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-30-1371</dd><dt class="dokid">DokumentID</dt><dd class="dokid">LTI/forskrift/2001-11-30-1371</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2001-11-30</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1378</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li><li>forskrift/1990-03-26-1227</li></ul></dd><dt class="dateOfPublication">Kunngjort</dt><dd class="dateOfPublication">2001-12-14</dd><dt class="journalNumber">Journalnummer</dt><dd class="journalNumber">2001-1330</dd><dt class="titleShort">Korttittel</dt><dd class="titleShort">Forskr. om endr. i Tilsetningsstofforskriften</dd><dt class="title">Tittel</dt><dd class="title">Forskrift om endring i forskrift om tilsetningsstoffer til næringsmidler.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 30. november 2001 med hjemmel i lov av 19. mai 1933 nr. 3 om tilsyn med næringsmidler m.v. § 1 og § 4, jf. delegeringsvedtak av 26. mars 1990 nr. 1227, jf. EØS-avtalens vedlegg II del XII pkt. 16 (direktiv 78/663/EØF), pkt. 46 (direktiv 89/107/EØF endret ved direktiv 96/77/EF og direktiv 98/86/EF), pkt. 46a (direktiv 95/31/EF endret ved direktiv 98/66/EF), pkt. 46b (direktiv 95/45/EF endret ved direktiv 1999/75/EF).</dd><dt class="refid">RefID</dt><dd class="refid">forskrift/2001-11-30-1371</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilsetningsstoffer til næringsmidler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-30-1371" id="dokument"><h1>Forskrift om endring i forskrift om tilsetningsstoffer til næringsmidler.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-30-1371/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1993 nr. 1378 om tilsetningsstoffer til næringsmidler gjøres følgende endringer:</article> <article class="defaultP" margin-top="true">I hjemmelsfeltet tilføyes:</article><article class="legalP" id="kapittel-1-ledd-2">Pkt. 54zb (direktiv 95/2/EF endret ved direktiv 96/85/EF og direktiv 98/72/EF), pkt. 54z (direktiv 94/35/EF endret ved direktiv 96/83/EF) og pkt. 54za (direktiv 94/36/EF).</article> <article class="defaultP" margin-top="true">§ 2 nr. 4 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">sammensatt næringsmiddel: et næringsmiddel som består av to eller flere næringsmidler, f.eks. kjøttboller i saus og is i kjeks.</article></article></li></ul></article> <article class="defaultP" margin-top="true">§ 3 første og annet ledd skal lyde:</article><article class="legalP" id="kapittel-1-ledd-3">Kun tilsetningsstoffer som er oppført i vedlegg II (positivlisten), er godkjent for bruk i næringsmidler og de kan kun brukes på de vilkår som er angitt der.</article><article class="legalP" id="kapittel-1-ledd-4">Sammensatte næringsmidler kan inneholde tilsetningsstoffer som er godkjent for bruk i de enkelte bestanddeler i det sammensatte næringsmidlet. Unntatt her er sammensatte næringsmidler oppført i kapittel 6 i vedlegg II (positivlisten).</article> <article class="defaultP" margin-top="true">§ 3 fjerde og femte ledd skal lyde:</article><article class="legalP" id="kapittel-1-ledd-5">Tilsetningsstoffer som er nevnt i kapittel 5 i vedlegg II (positivlisten), kan anvendes som bærere eller oppløsningsmidler for tilsetningsstoffer på de vilkår som er angitt der.</article><article class="legalP" id="kapittel-1-ledd-6">De tilsetningsstoffene som er oppført i vedlegg II (positivlisten) med unntak av E123, E127, E128, E154, E160b, E161g, E173 og E180, kan frambys direkte til forbruker.</article> <article class="defaultP" margin-top="true">§ 3a oppheves.</article> <article class="defaultP" margin-top="true">§ 3b skal lyde:</article><article class="legalP" id="kapittel-1-ledd-7">Statens næringsmiddeltilsyn kan i særskilte tilfeller gi en tidsbegrenset godkjenning for bruk av nye tilsetningsstoffer. For tilsetningsstoffer som ikke ennå har vært vurdert av EU i henhold til direktiv 89/107/EØF, kan en slik godkjenning gis for høyst to år.</article><article class="legalP" id="kapittel-1-ledd-8">Det er en forutsetning for godkjenning at stoffet har vært gjenstand for vitenskapelig vurdering nasjonalt eller internasjonalt. Det skal ha vært underkastet en egnet toksikologisk vurdering og oppfylle de godkjente renhetskriterier.</article> <article class="defaultP" margin-top="true">§ 5 første ledd nr. 1 og 2 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">For tilsetningsstoffer som selges hver for seg eller blandet med hverandre: En liste i fallende orden etter vekt med navnet på hvert tilsetningsstoff som følger av vedlegg II kapittel 8 til denne forskrift etterfulgt av E-nummer. Dersom tilsetningsstoffet mangler i vedlegg II kapittel 8, skal det gis en beskrivelse av tilsetningsstoffet som er så entydig at det er mulig å skille det fra andre det kunne forveksles med.</article></article></li><li data-li-identifier="2." data-name="2."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">For tilsetningsstoffer som er blandet med andre stoffer, materialer eller næringsmiddelingredienser for å lette oppbevaring, frambud, standardisering, fortynning eller oppløsning av ett eller flere tilsetningsstoffer: En liste i fallende orden etter vekt med navnet som følger av nr. 1 etterfulgt av E-nummer.</article></article></li></ul></article> <article class="defaultP" margin-top="true">§ 5 første ledd nr. 6 første punktum skal lyde:</article><article class="legalP" id="kapittel-1-ledd-9">Angivelse av det prosentvise innholdet av enhver bestanddel som er underlagt en mengdebegrensning eller annen relevant informasjon om sammensetningen, slik at brukeren kan overholde enhver lov eller forskrift som gjelder for næringsmidler.</article> <article class="defaultP" margin-top="true">§ 5 siste ledd skal lyde:</article><article class="legalP" id="kapittel-1-ledd-10">Det er tilstrekkelig at opplysningene i første ledd nr. 2, 5, 6, 7 og 8 oppgis i handelsdokumentene dersom disse er kjøper i hende senest samtidig med vareleveransen, og opplysningen «til fremstilling av næringsmidler, ikke til detaljsalg» angis på et lett synlig sted på emballasjen.</article> <article class="defaultP" margin-top="true">§ 6 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Produktets varebetegnelse angitt med den betegnelse som er fastsatt i eller i medhold av lov eller som følger av sedvane. I mangel av slik varebetegnelse skal det brukes en alminnelig kjent betegnelse eller en beskrivelse av produktet som er så entydig at det er mulig å skille det fra andre det kunne forveksles med.</article></article></li></ul></article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-11">I særskilte tilfeller og forutsatt at det ikke vil stride mot internasjonale avtaler som Norge har inngått, kan Statens næringsmiddeltilsyn dispensere fra denne forskrift.</article> <article class="defaultP" margin-top="true">Vedlegg II<sup class="footnotereference" data-footnotereferencevalue="1" data-unique-footnote-counter="1">1</sup> er endret.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Endringene gjengis ikke her, men ajourført utgave kan fås ved henvendelse til: Statens Næringsmiddeltilsyn, Postboks 8187 Dep, 0034 Oslo, eller leses på SNTs hjemmesider: <i> http://www.snt.no/rettsregler/forskrifter/positiv/index.html </i></article></footer></section><section class="section" data-name="kapII" id="kapittel-2" data-lovdata-URL="LTI/forskrift/2001-11-30-1371/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>