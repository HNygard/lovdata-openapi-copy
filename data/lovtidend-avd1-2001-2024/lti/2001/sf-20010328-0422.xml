<!DOCTYPE html><html lang="no"><head><title>Forskrift om eksamen for Høgskolen i Bergen.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-28-422</dd><dt class="dokid">DokumentID</dt><dd class="dokid">LTI/forskrift/2001-03-28-422</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-08-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-05-08-487</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§50</li></ul></dd><dt class="dateOfPublication">Kunngjort</dt><dd class="dateOfPublication">2001-05-04</dd><dt class="journalNumber">Journalnummer</dt><dd class="journalNumber">2001-0457</dd><dt class="titleShort">Korttittel</dt><dd class="titleShort">Forskrift om eksamen for HiB</dd><dt class="title">Tittel</dt><dd class="title">Forskrift om eksamen for Høgskolen i Bergen.</dd><dt class="miscInformation">Annet om dokumentet</dt><dd class="miscInformation">Fastsatt av styret for Høgskolen i Bergen 28. mars 2001 med hjemmel i lov av 12. mai 1995 nr. 22 om universiteter og høgskoler § 50 nr. 6.</dd><dt class="refid">RefID</dt><dd class="refid">forskrift/2001-03-28-422</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om eksamen for Høgskolen i Bergen.<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Vilkår for oppmelding til eksamen</li><li>§ 4. Oppmelding</li><li>§ 5. Eksamensformer</li><li>§ 6. Særordninger til eksamen</li><li>§ 7. Språk</li><li>§ 8. Gjennomføring av skriftlig eksamen under tilsyn</li><li>§ 9. Trekk fra eksamen. Uteblivelse. Rett til utsatt eksamen</li><li>§ 10. Sensur</li><li>§ 11. Karaktersystemer</li><li>§ 12. Kunngjøring av eksamensresultater. Klage</li><li>§ 13. Eksamensforsøk</li><li>§ 14. Studierett og rett til å gå opp til eksamen</li><li>§ 15. Privatister</li><li>§ 16. Utfyllende regler</li><li>§ 17. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-28-422" id="dokument"><h1>Forskrift om eksamen for Høgskolen i Bergen.</h1><article class="legalArticle" data-lovdata-URL="LTI/forskrift/2001-03-28-422/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder for alle som går opp til eksamen ved Høgskolen i Bergen.</article><article class="legalP" id="paragraf-1-ledd-2">Dersom det ikke er samsvar mellom denne forskriften og rammeplanen for en utdanning, gjelder rammeplanen fremfor forskriften.</article></article><article class="legalArticle" data-lovdata-URL="LTI/forskrift/2001-03-28-422/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="defaultP"><i>Student:</i> Med student mener denne forskrift en person som er tatt opp til et studium eller et fag ved Høgskolen i Bergen, jf. lov om universiteter og høgskoler § 37, § 38 og § 39.</article><article class="defaultP"><i>Privatist:</i> Med privatist mener denne forskrift en person som går opp til eksamen etter lov om universiteter og høgskoler § 40 og som ikke er opptatt ved faget eller studiet.</article><article class="defaultP"><i>Rammeplan:</i> Rammeplaner er planer for utdanninger der departementet har fastsatt nasjonale rammer for innholdet i studiene.</article><article class="defaultP"><i>Fagplan:</i> Fagplaner er betegnelse på de spesifikke utdanningsopplegg som er utviklet ved den enkelte høgskole for studier der det eksisterer rammeplaner.</article><article class="defaultP"><i>Studieplan:</i> Studieplaner er planer for utdanninger uten sentralt fastsatte rammeplaner.</article><article class="defaultP"><i>Eksamen:</i> Eksamen er betegnelse på en prøve eller vurdering når resultatet skal inngå på vitnemålet eller innregnes i karakteren for vedkommende studium.</article><article class="defaultP"><i>Utsatt eksamen:</i> Utsatt eksamen er den prøve som arrangeres for studenter som har vært sykemeldt eller hatt annet gyldig fravær ved ordinær eksamen.</article><article class="defaultP"><i>Ny eksamen:</i> Ny eksamen er den prøve som arrangeres for studenter som ikke har bestått ordinær eksamen.</article></article><article class="legalArticle" data-lovdata-URL="LTI/forskrift/2001-03-28-422/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for oppmelding til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><article class="legalP" id="paragraf-3-punkt-1-ledd-1">Avdelingene kan selv gi utfyllende regler om at visse eksamener ikke kan avlegges før andre eksamener/kurs/praksisopplegg med mer, er bestått/godkjent.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><article class="legalP" id="paragraf-3-punkt-2-ledd-1">For å kunne gå opp til eksamen må studenten ha betalt semesteravgift i henhold til lov og forskrift om studentsamskipnader, og meldt seg opp til eksamen innen de fastsatte frister, jf. § 4. Student som er fritatt fra betaling av semesteravgift, må for å kunne gå opp til eksamen, registrere seg innenfor de samme frister.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Oppmelding</span></h2><ul class="defaultList"><li data-li-identifier="1." data-name="1."><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Avdelingen avgjør om oppmelding til eksamen skal skje kollektivt eller individuelt og hvilke oppmeldingsformer som skal benyttes.</article></article></li><li data-li-identifier="2." data-name="2."><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Ved utdanninger hvor oppmelding til eksamen ikke skjer kollektivt, er studenten selv ansvarlig for å melde seg opp innen fastsatte frister. Oppmelding må skje skriftlig til avdelingen eller via høgskolens web-baserte oppmeldingsmodul i Felles studentsystem (FS).</article></article></li><li data-li-identifier="3." data-name="3."><article class="listArticle" id="paragraf-4-punkt-3"><article class="legalP" id="paragraf-4-punkt-3-ledd-1">Frist for oppmelding til eksamen er 15. februar i vårsemesteret og 15. september i høstsemesteret. Avdelingene kan i spesielle tilfeller dispensere fra fristen for oppmelding til eksamen.</article></article></li><li data-li-identifier="4." data-name="4."><article class="listArticle" id="paragraf-4-punkt-4"><article class="legalP" id="paragraf-4-punkt-4-ledd-1">Studenten er selv ansvarlig for å holde seg orientert om tid og sted for eksamen.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Eksamensformer</span></h2><article class="legalP" id="paragraf-5-ledd-1">Det kan benyttes følgende eksamensformer:<ul class="defaultList"><li data-li-identifier="-" data-name="-"><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">Skriftlig eksamen under tilsyn</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">Muntlig eksamen</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">Praktiske prøver og arbeider</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">Framsyninger/framføringer/utstillinger</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">Utført laboratorie-/prosjekt-/praksis-/seminararbeid</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-6"><article class="legalP" id="paragraf-5-ledd-1-punkt-6-ledd-1">Hjemmeeksamen</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-7"><article class="legalP" id="paragraf-5-ledd-1-punkt-7-ledd-1">Gruppeeksamen</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-8"><article class="legalP" id="paragraf-5-ledd-1-punkt-8-ledd-1">Hovedoppgave</article></article></li><li data-li-identifier="-" data-name="-"><article class="listArticle" id="paragraf-5-ledd-1-punkt-9"><article class="legalP" id="paragraf-5-ledd-1-punkt-9-ledd-1">Mappeevaluering</article></article></li></ul></article><article class="legalP" id="paragraf-5-ledd-2">Eksamensformene skal være nedfelt i studieplanene/fagplanene for de enkelte studier/fag, som vedtas av avdelingsstyret selv. Avdelingsstyret skal sikre at studentenes kunnskaper og ferdigheter blir prøvd på en upartisk og faglig betryggende måte.</article></article><article class="legalArticle" data-lovdata-URL="LTI/forskrift/2001-03-28-422/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særordninger til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-6-punkt-1"><article class="legalP" id="paragraf-6-punkt-1-ledd-1">En student som har fysiske eller psykiske problemer med å gjennomføre eksamen på vanlig måte, kan søke avdelingen om særordninger ved eksamen. Særordningen skal ha som formål å oppveie de ulemper funksjonshemningen medfører, samtidig som det i størst mulig utstrekning skal sørges for at studentene prøves likt.</article></article></li><li data-li-identifier="2." data-name="2."><article class="listArticle" id="paragraf-6-punkt-2"><article class="legalP" id="paragraf-6-punkt-2-ledd-1">Særordningene kan være: <ul class="defaultList"><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-1"><article class="legalP" id="paragraf-6-punkt-2-ledd-1-punkt-1-ledd-1">Utvidet eksamenstid</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-2"><article class="legalP" id="paragraf-6-punkt-2-ledd-1-punkt-2-ledd-1">Anledning til lengre pauser, eventuelt med mulighet for å hvile</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-3"><article class="legalP" id="paragraf-6-punkt-2-ledd-1-punkt-3-ledd-1">Skriftlig eksamen i stedet for muntlig eksamen</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-4"><article class="legalP" id="paragraf-6-punkt-2-ledd-1-punkt-4-ledd-1">Muntlig eksamen i stedet for skriftlig eksamen</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-5"><article class="legalP" id="paragraf-6-punkt-2-ledd-1-punkt-5-ledd-1">Eget eksamenslokale med egen eksamensvakt</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-6"><article class="legalP" id="paragraf-6-punkt-2-ledd-1-punkt-6-ledd-1">Bruk av skrivemaskin, pc og andre tekniske hjelpemidler</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-7"><article class="legalP" id="paragraf-6-punkt-2-ledd-1-punkt-7-ledd-1">Skrivehjelp, døvetolk og annen praktisk hjelp</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-8"><article class="legalP" id="paragraf-6-punkt-2-ledd-1-punkt-8-ledd-1">Overføring av oppgavene til punktskrift eller forstørret skrift</article></article></li><li data-li-identifier="-" data-name="-"><article class="listArticle" id="paragraf-6-punkt-2-ledd-1-punkt-9"><article class="legalP" id="paragraf-6-punkt-2-ledd-1-punkt-9-ledd-1">Høytlesing av oppgaveteksten</article></article></li></ul></article></article></li><li data-li-identifier="3." data-name="3."><article class="listArticle" id="paragraf-6-punkt-3"><article class="legalP" id="paragraf-6-punkt-3-ledd-1">Ved evaluering av eksamensbesvarelsen skal anonymitetsprinsippet gjelde så langt som mulig.</article></article></li><li data-li-identifier="4." data-name="4."><article class="listArticle" id="paragraf-6-punkt-4"><article class="legalP" id="paragraf-6-punkt-4-ledd-1">Studenter med dysleksi, dyskalkuli eller andre lese- og skrivevansker kan etter ønske få vedlagt sine besvarelser en anonymisert attest fra logoped som bekrefter dette.</article></article></li><li data-li-identifier="5." data-name="5."><article class="listArticle" id="paragraf-6-punkt-5"><article class="legalP" id="paragraf-6-punkt-5-ledd-1">Frist for å søke særordninger er 8 uker før eksamen. Er funksjonshemningen oppstått etter fristens utløp, eller hvis andre særlige grunner tilsier det, kan avdelingen fravike denne fristen.</article></article></li><li data-li-identifier="6." data-name="6."><article class="listArticle" id="paragraf-6-punkt-6"><article class="legalP" id="paragraf-6-punkt-6-ledd-1">Behovet for særordning må dokumenteres med legeattest eller attest fra andre sakkyndige. Studenter med dysleksi, dyskalkuli eller andre lese- og skrivevansker må ha attest fra logoped som beskriver hvilke særordninger det er behov for, jf. nr. 2.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Språk</span></h2><article class="legalP" id="paragraf-7-ledd-1">Undervisnings- og oppgavespråket ved Høgskolen i Bergen er norsk, med mindre annet er fastsatt. Avdelingen kan etter søknad vurdere om det også bør utarbeides oppgavetekst på andre språk og/eller om besvarelsen kan skrives på andre språk. Frist for å søke er 8 uker før eksamen.</article></article><article class="legalArticle" data-lovdata-URL="LTI/forskrift/2001-03-28-422/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Gjennomføring av skriftlig eksamen under tilsyn</span></h2><ul class="defaultList"><li data-li-identifier="1." data-name="1."><article class="listArticle" id="paragraf-8-punkt-1"><article class="legalP" id="paragraf-8-punkt-1-ledd-1">Det skal fremgå av fagplan/studieplan og eksamensoppgavene hvilke hjelpemidler som er tillatt brukt under den enkelte eksamen. Avdelingene fastsetter nærmere bestemmelser for kontroll av hjelpemidler.</article></article></li><li data-li-identifier="2." data-name="2."><article class="listArticle" id="paragraf-8-punkt-2"><article class="legalP" id="paragraf-8-punkt-2-ledd-1">Studentene plikter å rette seg etter de anvisninger som gis av vaktene i eksamenslokalet.</article></article></li><li data-li-identifier="3." data-name="3."><article class="listArticle" id="paragraf-8-punkt-3"><article class="legalP" id="paragraf-8-punkt-3-ledd-1">Det skal være ro og orden i eksamenslokalet slik at ingen blir forstyrret. Overtredelse medfører øyeblikkelig utvisning fra eksamenslokalet.</article></article></li><li data-li-identifier="4." data-name="4."><article class="listArticle" id="paragraf-8-punkt-4"><article class="legalP" id="paragraf-8-punkt-4-ledd-1">Studenten må ha med studiekort eller annen legitimasjon alle eksamensdager.</article></article></li><li data-li-identifier="5." data-name="5."><article class="listArticle" id="paragraf-8-punkt-5"><article class="legalP" id="paragraf-8-punkt-5-ledd-1">Det er ikke tillatt å ta med seg trådløst kommunikasjonsutstyr, som f.eks. mobiltelefon eller personsøker inn i eksamenslokalet.</article></article></li><li data-li-identifier="6." data-name="6."><article class="listArticle" id="paragraf-8-punkt-6"><article class="legalP" id="paragraf-8-punkt-6-ledd-1">Vesker og lignende må innleveres før oppgaven deles ut.</article></article></li><li data-li-identifier="7." data-name="7."><article class="listArticle" id="paragraf-8-punkt-7"><article class="legalP" id="paragraf-8-punkt-7-ledd-1">Etter at eksamen er begynt, kan kandidaten bare forlate plassen med tillatelse fra og i følge med eksamensvakt.</article></article></li><li data-li-identifier="8." data-name="8."><article class="listArticle" id="paragraf-8-punkt-8"><article class="legalP" id="paragraf-8-punkt-8-ledd-1">Det er ikke anledning til å forlate eksamenslokalet før 30 minutter etter at eksamen er begynt.</article></article></li><li data-li-identifier="9." data-name="9."><article class="listArticle" id="paragraf-8-punkt-9"><article class="legalP" id="paragraf-8-punkt-9-ledd-1">En kandidat som kommer for sent, begrenset til 30 minutter etter at eksamen er begynt, kan likevel få delta.</article></article></li><li data-li-identifier="10." data-name="10."><article class="listArticle" id="paragraf-8-punkt-10"><article class="legalP" id="paragraf-8-punkt-10-ledd-1">Avdelingene gir retningslinjer for eventuell gjennomføring av læreres tilstedeværelse i eksamenslokalet under skriftlig eksamen.</article></article></li><li data-li-identifier="11." data-name="11."><article class="listArticle" id="paragraf-8-punkt-11"><article class="legalP" id="paragraf-8-punkt-11-ledd-1">Det er bare tillatt å bruke godkjent eksamenspapir som er utlevert i eksamenslokalet.</article></article></li><li data-li-identifier="12." data-name="12."><article class="listArticle" id="paragraf-8-punkt-12"><article class="legalP" id="paragraf-8-punkt-12-ledd-1">Det er kandidatens ansvar å påse at innleveringen er komplett.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Trekk fra eksamen. Uteblivelse. Rett til utsatt eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-9-punkt-1"><article class="legalP" id="paragraf-9-punkt-1-ledd-1">En student som ønsker å trekke seg fra eksamen, må gjøre det skriftlig eller via høgskolens web-baserte oppmeldingsmodul i Felles studentsystem (FS) senest 1 uke før eksamensdato.</article></article></li><li data-li-identifier="2." data-name="2."><article class="listArticle" id="paragraf-9-punkt-2"><article class="legalP" id="paragraf-9-punkt-2-ledd-1">En student som avbryter eksamen etter at eksamen er begynt, skal melde dette skriftlig til vakten.</article></article></li><li data-li-identifier="3." data-name="3."><article class="listArticle" id="paragraf-9-punkt-3"><article class="legalP" id="paragraf-9-punkt-3-ledd-1">En student som ikke møter til eksamen til fastsatt tid uten godkjent forfallsgrunn, og som ikke har trukket seg fra eksamen, jf. nr. 1, får registrert «ikke møtt». «Ikke møtt» teller som eksamensforsøk, og studenten har ikke krav på å framstille seg på nytt før ved neste ordinære eksamen.</article></article></li><li data-li-identifier="4." data-name="4."><article class="listArticle" id="paragraf-9-punkt-4"><article class="legalP" id="paragraf-9-punkt-4-ledd-1">En student anses for å ha strøket når studenten avbryter eksamen uten at avbrytelsen skyldes sykdom.</article></article></li><li data-li-identifier="5." data-name="5."><article class="listArticle" id="paragraf-9-punkt-5"><article class="legalP" id="paragraf-9-punkt-5-ledd-1">Ved uteblivelse eller trekk fra eksamen som skyldes sykdom eller andre forhold som studenten ikke rår over, må legeattest eller annen dokumentasjon være innlevert til avdelingen senest 48 timer etter eksamensstart.</article></article></li><li data-li-identifier="6." data-name="6."><article class="listArticle" id="paragraf-9-punkt-6"><article class="legalP" id="paragraf-9-punkt-6-ledd-1">Legeattesten skal inneholde opplysninger om hvilket tidsrom den gjelder for. Det skal fremgå av attesten at sykdommen er vurdert i forhold til kandidatens mulighet til å gjennomføre eksamen. Blir legeattest eller annen dokumentasjon ikke innlevert innen de omtalte frister, anses forholdet som «ikke møtt» uten godkjent forfallsgrunn jf. nr. 3.</article></article></li><li data-li-identifier="7." data-name="7."><article class="listArticle" id="paragraf-9-punkt-7"><article class="legalP" id="paragraf-9-punkt-7-ledd-1">Godkjent forfallsgrunn gir rett til utsatt eksamen.</article></article></li><li data-li-identifier="8." data-name="8."><article class="listArticle" id="paragraf-9-punkt-8"><article class="legalP" id="paragraf-9-punkt-8-ledd-1">Studenten må selv melde seg opp til utsatt eksamen.</article></article></li><li data-li-identifier="9." data-name="9."><article class="listArticle" id="paragraf-9-punkt-9"><article class="legalP" id="paragraf-9-punkt-9-ledd-1">En student som har levert besvarelse, kan ikke unndra seg sensur.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Sensur</span></h2><article class="legalP" id="paragraf-10-ledd-1">Avdelingsstyret oppnevner sensorer etter forslag fra fagansvarlig, jf. universitets- og høgskoleloven § 50.</article></article><article class="legalArticle" data-lovdata-URL="LTI/forskrift/2001-03-28-422/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Karaktersystemer</span></h2><ul class="defaultList"><li data-li-identifier="1." data-name="1."><article class="listArticle" id="paragraf-11-punkt-1"><article class="legalP" id="paragraf-11-punkt-1-ledd-1">Det skal nyttes karakterer etter en skala med tideler fra 1.0 som beste og 6.0 som dårligste karakter. Studenter som får dårligere karakter enn 4.0, har ikke bestått. I slike tilfeller settes det ikke tallverdi, men det skal framgå at eksamen er <i>ikke bestått.</i></article></article></li><li data-li-identifier="2." data-name="2."><article class="listArticle" id="paragraf-11-punkt-2"><article class="legalP" id="paragraf-11-punkt-2-ledd-1">Avdelingsstyret selv kan bestemme at karakterene bestått/ikke bestått eller godkjent/ikke godkjent også kan nyttes.</article></article></li><li data-li-identifier="3." data-name="3."><article class="listArticle" id="paragraf-11-punkt-3"><article class="legalP" id="paragraf-11-punkt-3-ledd-1">Karaktersystemet skal være nedfelt i studieplanene/fagplanene for de enkelte studier/fag.</article></article></li><li data-li-identifier="4." data-name="4."><article class="listArticle" id="paragraf-11-punkt-4"><article class="legalP" id="paragraf-11-punkt-4-ledd-1">Bokstavkarakterer og European Credit Transfer System (ECTS) kan brukes i sammenhenger der dette er naturlig.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Kunngjøring av eksamensresultater. Klage</span></h2><ul class="defaultList"><li data-li-identifier="1." data-name="1."><article class="listArticle" id="paragraf-12-punkt-1"><article class="legalP" id="paragraf-12-punkt-1-ledd-1">Kunngjøring av eksamensresultat skjer ved oppslag på høgskolens område. Kunngjøring kan i tillegg skje elektronisk eller via karaktertelefon. Ved kunngjøring av eksamensresultat føres det kun opp student-/kandidatnummer og karakter. Samtidig med kunngjøringen skal det opplyses om bestemmelsene om begrunnelse og klage i lov om universiteter og høgskoler § 51 og § 52.</article></article></li><li data-li-identifier="2." data-name="2."><article class="listArticle" id="paragraf-12-punkt-2"><article class="legalP" id="paragraf-12-punkt-2-ledd-1">Klagefristen er normalt tre uker.</article></article></li><li data-li-identifier="3." data-name="3."><article class="listArticle" id="paragraf-12-punkt-3"><article class="legalP" id="paragraf-12-punkt-3-ledd-1">Krav om begrunnelse og klage over karakterfastsettelsen stiles og sendes til avdelingen. Klage over formelle feil stiles til Klagenemnda ved Høgskolen i Bergen og sendes til avdelingen.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Eksamensforsøk</span></h2><ul class="defaultList"><li data-li-identifier="1." data-name="1."><article class="listArticle" id="paragraf-13-punkt-1"><article class="legalP" id="paragraf-13-punkt-1-ledd-1">En student kan fremstille seg til eksamen ved Høgskolen i Bergen i samme fag inntil tre ganger.</article></article></li><li data-li-identifier="2." data-name="2."><article class="listArticle" id="paragraf-13-punkt-2"><article class="legalP" id="paragraf-13-punkt-2-ledd-1">Etter søknad til avdelingsstyret kan en student i spesielle tilfeller få avlegge eksamen for fjerde gang.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Studierett og rett til å gå opp til eksamen</span></h2><ul class="defaultList"><li data-li-identifier="1." data-name="1."><article class="listArticle" id="paragraf-14-punkt-1"><article class="legalP" id="paragraf-14-punkt-1-ledd-1">En opptakskomite avgjør om vilkårene for å bli tatt opp som student eller for å gå opp til eksamen uten å være opptatt som student er oppfylt, jf. lov om universiteter og høgskoler § 40. Opptakskomiteen skal være sammensatt av en representant fra hver avdeling, 2 studenter, og med studiedirektøren som sekretær.</article></article></li><li data-li-identifier="2." data-name="2."><article class="listArticle" id="paragraf-14-punkt-2"><article class="legalP" id="paragraf-14-punkt-2-ledd-1">En student som ikke har avlagt eksamen i løpet av de siste to studieår, mister studieplassen, og må eventuelt søke nytt opptak til studiet.</article></article></li><li data-li-identifier="3." data-name="3."><article class="listArticle" id="paragraf-14-punkt-3"><article class="legalP" id="paragraf-14-punkt-3-ledd-1">En student som er opptatt i en yrkesutdanning eller i et utdanningsprogram, mister studieplassen når vedkommende går opp til eksamen som privatist innen samme utdanning, og må eventuelt søke nytt opptak til studiet.</article></article></li><li data-li-identifier="4." data-name="4."><article class="listArticle" id="paragraf-14-punkt-4"><article class="legalP" id="paragraf-14-punkt-4-ledd-1">Avdelingene kan innvilge permisjon fra studiet i inntil to år.</article></article></li><li data-li-identifier="5." data-name="5."><article class="listArticle" id="paragraf-14-punkt-5"><article class="legalP" id="paragraf-14-punkt-5-ledd-1">Avdelingsstyret selv fastsetter hvilke forprøver som skal være godkjent, og hvilke fag/deler av fag som må være bestått før en student kan fortsette studiet.</article></article></li><li data-li-identifier="6." data-name="6."><article class="listArticle" id="paragraf-14-punkt-6"><article class="legalP" id="paragraf-14-punkt-6-ledd-1">En student har rett til en ny praksisperiode dersom første periode vurderes til ikke bestått/ikke godkjent. I helt spesielle tilfeller kan studenten søke avdelingsstyret selv om å få tilrettelagt en tredje praksisperiode.</article></article></li><li data-li-identifier="7." data-name="7."><article class="listArticle" id="paragraf-14-punkt-7"><article class="legalP" id="paragraf-14-punkt-7-ledd-1">En student som er blitt forsinket i sitt studieløp, kan søke høgskolen om å få gå opp til eksamen i et fag inntil 2 år etter at faget er gått ut av studieprogrammet.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Privatister</span></h2><ul class="defaultList"><li data-li-identifier="1." data-name="1."><article class="listArticle" id="paragraf-15-punkt-1"><article class="legalP" id="paragraf-15-punkt-1-ledd-1">Privatistenes rettigheter er begrenset til adgang til å delta i offentlige forelesninger og adgang til å gå opp til eksamen. Avdelingen kan i spesielle tilfeller dispensere fra dette.</article></article></li><li data-li-identifier="2." data-name="2."><article class="listArticle" id="paragraf-15-punkt-2"><article class="legalP" id="paragraf-15-punkt-2-ledd-1">Privatister som ikke er studenter ved høgskolen, skal i tillegg til semesteravgift til Studentsamskipnaden i Bergen betale vederlag fastsatt av styret selv.</article></article></li><li data-li-identifier="3." data-name="3."><article class="listArticle" id="paragraf-15-punkt-3"><article class="legalP" id="paragraf-15-punkt-3-ledd-1">Privatistene må melde seg opp til eksamen, betale semesteravgift og vederlag innen fastsatte frister. Dokumentasjon av generell studiekompetanse, realkompetanse og spesiell studiekompetanse må vedlegges oppmeldingen. Avdelingen kan i helt spesielle tilfeller dispensere fra oppmeldingsfristen.</article></article></li><li data-li-identifier="4." data-name="4."><article class="listArticle" id="paragraf-15-punkt-4"><article class="legalP" id="paragraf-15-punkt-4-ledd-1">Opptakskomiteen, jf. § 14 nr. 1, avgjør om vilkårene for oppmelding er oppfylt, og kan etter søknad lempe på krav til forutdanning m.m. når det er sannsynliggjort at søkeren har de nødvendige kunnskaper.</article></article></li><li data-li-identifier="5." data-name="5."><article class="listArticle" id="paragraf-15-punkt-5"><article class="legalP" id="paragraf-15-punkt-5-ledd-1">Denne forskrift gjelder også for privatister så lenge bestemmelsene ikke strider mot innholdet i denne paragraf.</article></article></li></ul></article><article class="legalArticle" data-lovdata-URL="LTI/forskrift/2001-03-28-422/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Utfyllende regler</span></h2><article class="legalP" id="paragraf-16-ledd-1">Det enkelte avdelingsstyret selv kan gi utfyllende regler innenfor rammen av disse forskriftene.</article></article><article class="legalArticle" data-lovdata-URL="LTI/forskrift/2001-03-28-422/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h2><article class="legalP" id="paragraf-17-ledd-1">Forskriften trer i kraft fra 16. august 2001. Fra samme dato opphører eksamensforskrift for Høgskolen i Bergen av 8. mai 1996 nr. 487 og retningslinjer for eksamen under særskilte vilkår vedtatt av Styret ved Høgskolen i Bergen 4. februar 1998.</article></article></main></body></html>