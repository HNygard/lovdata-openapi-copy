<!DOCTYPE html><html lang="no"><head><title>Forskrift om endring i børsforskrift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-27-1313</dd><dt class="dokid">DokumentID</dt><dd class="dokid">LTI/forskrift/2001-11-27-1313</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-01-17-30</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2000-11-17-80/§5-6</li></ul></dd><dt class="dateOfPublication">Kunngjort</dt><dd class="dateOfPublication">2001-11-30</dd><dt class="journalNumber">Journalnummer</dt><dd class="journalNumber">2001-1274</dd><dt class="titleShort">Korttittel</dt><dd class="titleShort">Endr. i børsforskrift</dd><dt class="title">Tittel</dt><dd class="title">Forskrift om endring i børsforskrift.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 27. november 2001 med hjemmel i lov av 17. november 2000 nr. 80 om børsvirksomhet m.m. (børsloven) § 5-6 tredje ledd.</dd><dt class="refid">RefID</dt><dd class="refid">forskrift/2001-11-27-1313</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i børsforskrift.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-27-1313" id="dokument"><h1>Forskrift om endring i børsforskrift.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-27-1313/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I børsforskrift av 17. januar 1994 nr. 30 gjøres følgende endringer:</article> <article class="defaultP" margin-top="true">§ 5-1 skal lyde:</article><article class="legalP" id="kapittel-1-ledd-2">Selskapet skal sørge for at ingen uvedkommende får tilgang til opplysninger som omfattes av kap. 5 og 6 eller verdipapirhandelloven § 2-1 første ledd før slike opplysninger er offentliggjort i henhold til § 23-2.</article><article class="legalP" id="kapittel-1-ledd-3">Dersom selskapet har behov for å gi noen som ikke er ansatt, tillitsvalgt eller har oppdrag for selskapet opplysninger som nevnt i kap. 5 og 6 eller verdipapirhandelloven § 2-1 første ledd skal opplysningene meldes til børsen, etter reglene i § 23-2 fjerde ledd. Selskapet skal innhente erklæring fra mottager av opplysningene om at denne forplikter seg til å holde disse hemmelig og til ikke å foreta tegning, salg, kjøp eller bytte av aksjer i selskapet eller rettigheter til slike før opplysningene er offentliggjort etter § 23-2 eller for øvrig har tapt sin aktualitet. Det samme gjelder aksjer eller rettigheter til aksjer utstedt av selskap i samme konsern. Dersom børsen anmoder om det skal selskapet umiddelbart sende kopi av erklæringen til børsen.</article><article class="legalP" id="kapittel-1-ledd-4">Dersom selskapet har grunn til å tro at opplysninger som nevnt i første ledd er kjent for eller er i ferd med å bli kjent for uvedkommende, skal selskapet uoppfordret og umiddelbart offentliggjøre opplysningene i henhold til § 23-2.</article> <article class="defaultP" margin-top="true">§ 10-1 skal lyde:</article><article class="legalP" id="kapittel-1-ledd-5">Låntager skal sørge for at ingen uvedkommende får tilgang til opplysninger som omfattes av dette kapittel eller verdipapirhandelloven § 2-1 første ledd før slike opplysninger er offentliggjort i henhold til § 23-2.</article><article class="legalP" id="kapittel-1-ledd-6">Dersom låntager har behov for å gi noen som ikke er ansatt, tillitsvalgt eller har oppdrag for låntager opplysninger som nevnt i dette kapitlet eller verdipapirhandelloven § 2-1 første ledd, skal opplysningene meldes til børsen etter reglene i § 23-2 fjerde ledd. Selskapet skal innhente erklæring fra mottager av opplysningene om at denne forplikter seg til å holde disse hemmelig og til ikke å foreta tegning, salg, kjøp eller bytte av børsnoterte finansielle instrumenter utstedt av låntager eller rettigheter til slike før opplysningene er offentliggjort etter § 23-2 eller for øvrig har tapt sin aktualitet. Det samme gjelder aksjer eller rettigheter til aksjer utstedt av selskap i samme konsern. Dersom børsen anmoder om det skal låntager umiddelbart sende kopi av erklæringen til børsen.</article><article class="legalP" id="kapittel-1-ledd-7">Dersom låntager har grunn til å tro at opplysninger som nevnt i første ledd er kjent for uvedkommende eller at dette er i ferd med å skje, skal låntager uoppfordret og umiddelbart offentliggjøre opplysningene i henhold til § 23-2.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-27-1313/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>