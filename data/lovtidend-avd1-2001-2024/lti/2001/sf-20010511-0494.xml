<!DOCTYPE html><html lang="no"><head><title>Forskrift om endring i forskrift til opplæringslova.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-11-494</dd><dt class="dokid">DokumentID</dt><dd class="dokid">LTI/forskrift/2001-05-11-494</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-05-11</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-06-28-722</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1998-07-17-61</li></ul></dd><dt class="dateOfPublication">Kunngjort</dt><dd class="dateOfPublication">2001-05-18</dd><dt class="journalNumber">Journalnummer</dt><dd class="journalNumber">2001-0542</dd><dt class="titleShort">Korttittel</dt><dd class="titleShort">Endr. i forskrift til opplæringslova</dd><dt class="title">Tittel</dt><dd class="title">Forskrift om endring i forskrift til opplæringslova.</dd><dt class="miscInformation">Annet om dokumentet</dt><dd class="miscInformation">Fastsett av Kyrkje-, utdannings- og forskingsdepartementet 11. mai 2001 med heimel i lov av 17. juli 1998 nr. 61 om grunnskolen og den vidaregåande opplæringa (opplæringslova).</dd><dt class="refid">RefID</dt><dd class="refid">forskrift/2001-05-11-494</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-11-494" id="dokument"><h1>Forskrift om endring i forskrift til opplæringslova.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-11-494/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 28. juni 1999 nr. 722 til opplæringslova blir det gjort følgjande endringar:</article> <article class="defaultP" margin-top="true">§ 4-5 andre ledd skal lyde:</article><article class="legalP" id="kapittel-1-ledd-2">Ved individuell vurdering av elevar, lærlingar og lærekandidatar skal det leggjast vekt på løpande munnleg og skriftleg tilbakemelding, oppfølging og rettleiing i forhold til dei mål den enkelte eleven, lærlingen og lærekandidaten arbeider mot.</article> <article class="defaultP" margin-top="true">§ 4-6 andre ledd skal lyde:</article><article class="legalP" id="kapittel-1-ledd-3">Karakterane i fag/kurs skal gi uttrykk for i kva grad måla i dei fagspesifikke læreplanane er nådd. Dette gjeld også dei mål i den generelle delen av læreplanen som er nedfelte i måla i dei fagspesifikke læreplanane for faget/kurset, deriblant fellesmål. Skole og lærebedrift har plikt til å informere eleven/lærlingen om kva som er grunnlaget for karakterane.</article> <article class="defaultP" margin-top="true">§ 4-8 skal lyde:</article><article class="legalP" id="kapittel-1-ledd-4">Karakterar til eksamen og fag-/sveineprøve skal gi uttrykk for i kva grad ein har nådd dei måla ein blir prøvd i. Eksamens- og prøveformene og dei oppgåvene som blir laga, skal utformast med tanke på at ein så stor del av måla som mogleg kan bli vurderte ved eksamen og ved fag-/sveineprøve, jf. forskrifta § 4-6.</article> <article class="defaultP" margin-top="true">§ 14-35 skal lyde:</article><article class="legalP" id="kapittel-1-ledd-5">Når det til utlyst full stilling eller delstilling i yrkesfag ikkje melder seg søkjar som fyller kompetansekrava, kan søkjar som fyller dei faglege krava, men manglar pedagogisk eller yrkesteoretisk utdanning, tilsetjast på oppseiing på vilkår.</article><article class="legalP" id="kapittel-1-ledd-6">Føresegna om tilsetjing på vilkår gjeld søkjarar til utlyst stilling i yrkesfag når dei kan dokumentere fagleg utdanning frå arbeidslivet (f.eks. fagbrev) eller frå andre institusjonar enn pedagogiske høgskolar/universitet, men manglar pedagogikk eller yrkesteori.</article><article class="legalP" id="kapittel-1-ledd-7">I tillegg til søkjarar som har fagbrev eller tilsvarande, gjeld ordninga også søkjarar med helsefagleg utdanning, siviløkonomar, cand.agric.-kandidatar, cand.jur.-kandidatar, cand.oecon.-kandidatar og kandidatar frå distriktshøgskole eller kunsthandverksskole.</article><article class="legalP" id="kapittel-1-ledd-8">Søkjar til stilling i studieretning for allmenne fag, som manglar praktisk- pedagogisk utdanning, kan tilsetjast på oppseiing ved vidaregåande skolar i Finnmark på linje med lærarar i yrkesfaglege studieretningar dvs. fullfører den praktisk-pedagogiske utdanninga innan 3 år.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-11-494/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane trer i kraft straks.</article></section></main></body></html>