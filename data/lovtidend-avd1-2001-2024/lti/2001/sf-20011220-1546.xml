<!DOCTYPE html><html lang="no"><head><title>Forskrift om tilskudd til omstilling av arbeidssamvirker og produksjonsverksteder.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-20-1546</dd><dt class="dokid">DokumentID</dt><dd class="dokid">LTI/forskrift/2001-12-20-1546</dd><dt class="ministry">Departement</dt><dd class="ministry"><ul><li>Arbeids- og administrasjonsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1947-06-27-9/§15</li><li>lov/1947-06-27-9/§16</li><li>lov/1947-06-27-9/§17</li></ul></dd><dt class="dateOfPublication">Kunngjort</dt><dd class="dateOfPublication">2002-01-08</dd><dt class="journalNumber">Journalnummer</dt><dd class="journalNumber">2001-1499</dd><dt class="titleShort">Korttittel</dt><dd class="titleShort">Forskrift om tilskudd til arbeidssamvirker</dd><dt class="title">Tittel</dt><dd class="title">Forskrift om tilskudd til omstilling av arbeidssamvirker og produksjonsverksteder.</dd><dt class="miscInformation">Annet om dokumentet</dt><dd class="miscInformation">Fastsatt av Arbeids- og administrasjonsdepartementet 20. desember 2001 med hjemmel i lov av 27. juni 1947 nr. 9 om tiltak for å fremme sysselsetting § 15, § 16 og § 17.</dd><dt class="refid">RefID</dt><dd class="refid">forskrift/2001-12-20-1546</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til omstilling av arbeidssamvirker og produksjonsverksteder.<ul class="tocSubUl"><li>§ 1. Formål</li><li>§ 2. Målgruppe</li><li>§ 3. Tilskudd til omstilling</li><li>§ 4. Vilkår for tilskudd til omstilling</li><li>§ 5. Varighet</li><li>§ 6. Forholdet til andre tilskuddsordninger</li><li>§ 7. Avgjørelsesmyndighet</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-20-1546" id="dokument"><h1>Forskrift om tilskudd til omstilling av arbeidssamvirker og produksjonsverksteder.</h1><article class="legalArticle" data-lovdata-URL="LTI/forskrift/2001-12-20-1546/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Omstillingsstøtte etter denne forskriften skal sikre en forsvarlig omlegging av virksomheter som nevnt i § 2, til en tilskuddsordning med fast statlig sats per tiltaksplass og pliktig kommunal medfinansiering, jf. forskrift av 20. desember 2001 nr. 1544 om arbeidsmarkedstiltak kapittel 7.</article></article><article class="legalArticle" data-lovdata-URL="LTI/forskrift/2001-12-20-1546/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Målgruppe</span></h2><article class="legalP" id="paragraf-2-ledd-1">Forskriften gjelder virksomheter som er organisert som arbeidssamvirker (ASV) og produksjonsverksteder (PV) per 31. desember 2001.</article></article><article class="legalArticle" data-lovdata-URL="LTI/forskrift/2001-12-20-1546/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskudd til omstilling</span></h2><article class="legalP" id="paragraf-3-ledd-1">Virksomheter som nevnt i § 2 kan få tilskudd til omstilling for å forbedre bedriftens produksjon og attføringstilbud, herunder å opprette flere tiltaksplasser og å innhente konsulentbistand i forbindelse med omleggingen.</article><article class="legalP" id="paragraf-3-ledd-2">Tilskuddet gis på grunnlag av budsjett.</article></article><article class="legalArticle" data-lovdata-URL="LTI/forskrift/2001-12-20-1546/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for tilskudd til omstilling</span></h2><article class="legalP" id="paragraf-4-ledd-1">Tilskudd til omstilling forutsetter at virksomheten har en plan for omstilling som nevnt i § 1.</article><article class="legalP" id="paragraf-4-ledd-2">Det er videre et vilkår for tilskudd at virksomheten har inngått avtale med eierkommunen om kommunal/fylkeskommunal medfinansiering som tilsvarer minst 25 prosent av det statlige driftstilskuddet.</article><article class="legalP" id="paragraf-4-ledd-3">Virksomheter som søker tilskudd må fremlegge skriftlig søknad vedlagt budsjett og plan for omstillingen.</article></article><article class="legalArticle" data-lovdata-URL="LTI/forskrift/2001-12-20-1546/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Varighet</span></h2><article class="legalP" id="paragraf-5-ledd-1">Tilskudd til omstilling gis i en omstillingsperiode som varer t.o.m. 31. desember 2003. Aetat Arbeidsdirektoratet kan gi dispensasjon for forlengelse av omstillingsperioden.</article></article><article class="legalArticle" data-lovdata-URL="LTI/forskrift/2001-12-20-1546/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forholdet til andre tilskuddsordninger</span></h2><article class="legalP" id="paragraf-6-ledd-1">Virksomheter som mottar tilskudd etter denne forskriften kan ikke samtidig motta tilskudd som nevnt i forskrift av 20. desember 2001 nr. 1544 om arbeidsmarkedstiltak.</article></article><article class="legalArticle" data-lovdata-URL="LTI/forskrift/2001-12-20-1546/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Avgjørelsesmyndighet</span></h2><article class="legalP" id="paragraf-7-ledd-1">Søknad om tilskudd til omstilling avgjøres av Aetat på det nivået Aetat Arbeidsdirektoratet bestemmer.</article></article><article class="legalArticle" data-lovdata-URL="LTI/forskrift/2001-12-20-1546/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskriften trer i kraft 1. januar 2002.</article></article></main></body></html>