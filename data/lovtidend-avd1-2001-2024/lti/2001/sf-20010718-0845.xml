<!DOCTYPE html><html lang="no"><head><title>Forskrift om endring i forskrift om tinglysing ved bruk av EDB.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-18-845</dd><dt class="dokid">DokumentID</dt><dd class="dokid">LTI/forskrift/2001-07-18-845</dd><dt class="ministry">Departement</dt><dd class="ministry"><ul><li>Justis- og politidepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1995-11-03-875</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1935-06-07-2/§38</li><li>forskrift/1995-11-03-875/§2</li></ul></dd><dt class="dateOfPublication">Kunngjort</dt><dd class="dateOfPublication">2001-07-27</dd><dt class="journalNumber">Journalnummer</dt><dd class="journalNumber">2001-0908</dd><dt class="titleShort">Korttittel</dt><dd class="titleShort">Endr. i forskrift om tinglysing</dd><dt class="title">Tittel</dt><dd class="title">Forskrift om endring i forskrift om tinglysing ved bruk av EDB.</dd><dt class="miscInformation">Annet om dokumentet</dt><dd class="miscInformation">Fastsatt av Justis- og politidepartementet 18. juli 2001 med hjemmel i lov av 7. juni 1935 nr. 2 om tinglysing § 38 og forskrift av 3. november 1995 nr. 875 om tinglysing ved bruk av EDB § 2.</dd><dt class="refid">RefID</dt><dd class="refid">forskrift/2001-07-18-845</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tinglysing ved bruk av EDB.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-18-845" id="dokument"><h1>Forskrift om endring i forskrift om tinglysing ved bruk av EDB.</h1><section class="section" data-name="kapI" id="kapittel-1" data-lovdata-URL="LTI/forskrift/2001-07-18-845/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 3. november 1995 nr. 875 om tinglysing ved bruk av EDB gjøres følgende endringer:</article> <article class="defaultP" margin-top="true">Forskriftens tittelen skal lyde:</article> <article class="defaultP" margin-top="true"><i>Forskrift om tinglysing</i></article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">For følgende dokumenttyper som skal tinglyses i tinglysingsregisteret (grunnboken) skal det benyttes standardisert oppsett fastsatt av departementet:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">skjøte</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">festekontrakt</article></article></li></ul></article><article class="legalP" id="kapittel-1-ledd-3">c. pantedokumenter<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">tvangsforretning</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">seksjoneringsbegjæring</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">hjemmelsovergang ved arv/skifte/uskifte.</article></article></li></ul></article><article class="legalP" id="kapittel-1-ledd-4">Følgende dokumenttyper som skal registreres i Løsøreregisteret skal være skrevet på godkjent blankett:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">dokument for panterett i varelager</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">dokument for panterett i driftstilbehør</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">dokument for panterett i motorvogner og anleggsmaskiner</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">dokument for panterett i redskaper, besetning, avling mv. i landbruksnæring</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">dokument for panterett i fiskeredskaper</article></article></li><li data-li-identifier="f." data-name="f."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">factoringavtale</article></article></li><li data-li-identifier="g." data-name="g."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">salgspant i motorvogn</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">leasing av motorvogn</article></article></li><li data-li-identifier="i." data-name="i."><article class="listArticle" id="kapittel-1-ledd-4-punkt-9"><article class="legalP" id="kapittel-1-ledd-4-punkt-9-ledd-1">tvangsforretning</article></article></li><li data-li-identifier="j." data-name="j."><article class="listArticle" id="kapittel-1-ledd-4-punkt-10"><article class="legalP" id="kapittel-1-ledd-4-punkt-10-ledd-1">skifteutlegg</article></article></li><li data-li-identifier="k." data-name="k."><article class="listArticle" id="kapittel-1-ledd-4-punkt-11"><article class="legalP" id="kapittel-1-ledd-4-punkt-11-ledd-1">ektepakt</article></article></li><li data-li-identifier="l." data-name="l."><article class="listArticle" id="kapittel-1-ledd-4-punkt-12"><article class="legalP" id="kapittel-1-ledd-4-punkt-12-ledd-1">gjeldsordning og gjeldsforhandling.</article></article></li></ul></article><article class="legalP" id="kapittel-1-ledd-5">I særlige tilfelle kan det godtas at standardisert oppsett eller blankett som nevnt i første og annet ledd ikke er benyttet.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-6">Et dokument til tinglysing skal ha tydelig skrift. Det skal dessuten være så klart formulert at det er utvilsomt hva rettsstiftelsen omfatter, hvor den skal innføres og hvem som kan kreve den slettet dersom den ikke er ment å være evigvarende. Dokumentet bør være kort og såvidt mulig bare inneholde bestemmelser som kan tinglyses, jf. tinglysingsloven § 12 og § 34. Inneholder dokumentet bestemmelser som ikke kan tinglyses, skal disse stå samlet for seg til slutt i dokumentet. Tinglysing kan i særlige tilfeller tillates selv om påbudet i forrige punktum ikke er fulgt.</article><article class="legalP" id="kapittel-1-ledd-7">Ved registrering av navn skal samme skrivemåte benyttes som i folkeregisteret eller Brønnøysundregistrene, med mindre annet er ubetenkelig.</article><article class="legalP" id="kapittel-1-ledd-8">Ektepakter som kun inneholder bestemmelse om at en eiendom skal være hjemmelshaverens særeie, eller som bestemmer at en ektefelle som allerede har hjemmel til eiendommen skal få eiendommen overført til sin rådighetsdel av felleseiet, skal nektes tinglyst, med mindre det godtgjøres at disposisjonen innebærer en overføring av eiendomsrett.</article><article class="legalP" id="kapittel-1-ledd-9">Ved prioritetsvikelser for allerede tinglyste heftelser oppgis hvilket dagboknummer det vikes prioritet for. Ved forhåndsvikelser oppgis panthavers navn og pantekravets størrelse. For forhåndsvikelser bortfaller virkningen av tinglysingen dersom panteretten det vikes prioritet for ikke leveres til tinglysing innen tre år etter tinglysing av prioritetsvikelsen. Første og tredje punktum gjelder ikke for tinglysing i Løsøreregistret.</article><article class="legalP" id="kapittel-1-ledd-10">Innsenderens navn og adresse skal oppgis på følgebrev dersom denne opplysning ikke fremgår av dokumentet som skal tinglyses. Det samme gjelder for returadressaten dersom dokumentet skal returneres til en annen enn innsender.</article> <article class="defaultP" margin-top="true">Ny § 4a skal lyde:</article> <article class="defaultP" margin-top="true"><strong>§ 4a.</strong> <i>Angivelse av hjemmelshaver</i></article><article class="legalP" id="kapittel-1-ledd-11">På dokumenter som krever underskrift av hjemmelshaver, skal hjemmelshavers fødselsnummer eller organisasjonsnummer opplyses. På dokumenter som overfører hjemmel, skal i tillegg den nye hjemmelshavers fødselsnummer eller organisasjonsnummer opplyses og dokumenteres. Ved tinglysing av tvangsforretning skal saksøktes fødselsnummer opplyses dersom saksøkte er en fysisk person eller et enkeltmannsforetak. For andre saksøkte skal organisasjonsnummer opplyses.</article><article class="legalP" id="kapittel-1-ledd-12">For fysiske personer som ikke er tildelt norsk fødselsnummer, skal i tilfeller som nevnt i første ledd tildelt D-nummer for utlendinger benyttes.</article><article class="legalP" id="kapittel-1-ledd-13">Fødselsnummer dokumenteres med fødselsattest, likningsattest, pass, førerkort eller bankkort. D-nummer dokumenteres med attest fra folkeregisteret. Organisasjonsnummer dokumenteres med firmaattest, utskrift fra Enhetsregisteret eller Foretaksopplysninger fra Brønnøysundfaksen. Dokumentasjon for organisasjonsnummer må ikke være eldre enn ett år.</article><article class="legalP" id="kapittel-1-ledd-14">Kopi av dokumenter som nevnt i tredje ledd kan benyttes som dokumentasjon. Reglene i § 3 gjelder tilsvarende for bekreftelse av kopiens riktighet. Ansatt i finansinstitusjon med rett til å drive finansieringsvirksomhet og offentlig tjenestemann kan likevel alene bekrefte rett kopi.</article> <article class="defaultP" margin-top="true">§ 8 skal lyde:</article> <article class="defaultP" margin-top="true"><strong>§ 8.</strong> <i>Betaling av rettsgebyr og dokumentavgift</i></article><article class="legalP" id="kapittel-1-ledd-15">Etter rettsgebyrloven § 3 skal rettsgebyr betales forskuddsvis, med mindre departementet ved forskrift har bestemt at betaling kan tas i etterskudd. For tinglysing i Løsøreregisteret skal gebyr betales etterskuddsvis, jf. rettsgebyrforskriften § 3-2.</article><article class="legalP" id="kapittel-1-ledd-16">Etter dokumentavgiftsloven § 6 skal dokumentavgift betales forskuddsvis.</article><article class="legalP" id="kapittel-1-ledd-17">Et dokument anses ikke som innkommet og skal derfor ikke innføres i registeret før tilstrekkelig rettsgebyr og dokumentavgift er betalt.</article><article class="legalP" id="kapittel-1-ledd-18">Rekvirenten skal snarest underrettes om gebyrmangel og om at dokumentet derfor ikke blir innført i registeret.</article> <article class="defaultP" margin-top="true">§ 11 fjerde ledd skal lyde:</article><article class="legalP" id="kapittel-1-ledd-19">I registeret anmerkes registreringsnummer og dato. Det registreres hva det stiftes rett i og ved bruk av koder beskrives rettsstiftelsen. For panteheftelser skal kreditor og beløp angis. Prioritetsvikelser for allerede tinglyste heftelser skal anmerkes med hvilket dagboknummer det vikes for. Forhåndsvikelser skal anmerkes med panthavers navn og pantekravets størrelse. For tvangsforretninger innføres tidspunktet for når forretningen ble holdt. Videre anmerkes rettighetshavers navn med fødselsdato eller eiendomshenvisning hvis rettighetshaver er en annen eiendom.</article> <article class="defaultP" margin-top="true">§ 16 nytt sjette ledd skal lyde:</article><article class="legalP" id="kapittel-1-ledd-20">Ved begjæring om tinglysing i Løsøreregisteret oppgis fødsels- eller organisasjonsnummer og adresse til den registreringen gjelder. For personer som ikke er tildelt norsk fødselsnummer oppgis tildelt D-nummer. Ved tinglysing i Løsøreregisteret kreves ikke dokumentasjon for fødselsnummer, D-nummer eller organisasjonsnummer.</article> <article class="defaultP" margin-top="true">§ 20 femte ledd skal lyde:</article><article class="legalP" id="kapittel-1-ledd-21">Norsk Eiendomsinformasjon as kan mot vederlag gi ubekreftede utskrifter og andre papirutskrifter enn nevnt i de foregående ledd, og inngå avtale med brukere om direkte oppslag mot den sentrale grunnbokdatabasen. Departementet kan kreve å få seg forelagt til godkjenning oppsettet for alle slike utskrifter.</article> <article class="defaultP" margin-top="true">§ 23 tredje ledd skal lyde:</article><article class="legalP" id="kapittel-1-ledd-22">For innsynsrett i Løsøreregisteret gjelder de alminnelige regler, jf. lov om behandling av personopplysninger av 14. april 2000 nr. 31 og forskrifter gitt i medhold av denne.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-07-18-845/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2001.</article></section></main></body></html>