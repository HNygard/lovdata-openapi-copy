<!DOCTYPE html><html lang="no"><head><title>Forskrift om særskilte beskyttelsestiltak ved innførsel av levende svin og sæd, egg og embryo av svin fra Spania.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-25-736</dd><dt class="dokid">DokumentID</dt><dd class="dokid">LTI/forskrift/2001-06-25-736</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-06-25</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li><li>forskrift/2001-01-04-171</li></ul></dd><dt class="dateOfPublication">Kunngjort</dt><dd class="dateOfPublication">2001-07-03</dd><dt class="journalNumber">Journalnummer</dt><dd class="journalNumber">2001-0794</dd><dt class="titleShort">Korttittel</dt><dd class="titleShort">Forskrift om tiltak ved innf. av spanske svin</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av levende svin og sæd, egg og embryo av svin fra Spania.</dd><dt class="miscInformation">Annet om dokumentet</dt><dd class="miscInformation">Fastsatt av Statens dyrehelsetilsyn – Sentralforvaltningen 25. juni 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. delegeringsvedtak av 4. januar 2001 nr. 171, jf. EØS-avtalen vedlegg I (Kvedtak 2001/457/EF).</dd><dt class="refid">RefID</dt><dd class="refid">forskrift/2001-06-25-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel av levende svin og sæd, egg og embryo av svin fra Spania.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Unntak</li><li>§ 4. Tilleggskrav til helsesertifikat</li><li>§ 5. Vask og desinfeksjon</li><li>§ 6. Straffebestemmelser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-25-736" id="dokument"><h1>Forskrift om særskilte beskyttelsestiltak ved innførsel av levende svin og sæd, egg og embryo av svin fra Spania.</h1><article class="legalArticle" data-lovdata-URL="LTI/forskrift/2001-06-25-736/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av klassisk svinepest ved innførsel av levende svin og sæd, egg og embryo fra svin fra Spania.</article></article><article class="legalArticle" data-lovdata-URL="LTI/forskrift/2001-06-25-736/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Det er forbudt å innføre levende svin og sæd, egg og embryo av svin fra Spania.</article></article><article class="legalArticle" data-lovdata-URL="LTI/forskrift/2001-06-25-736/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak</span></h2><article class="legalP" id="paragraf-3-ledd-1">Unntatt fra forbudet i § 2 er:<ul class="defaultList"><li data-li-identifier="1)" data-name="1)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Levende svin som kommer fra områder i Spania utenfor Katalonia, og der driftsenheten dyrene kommer fra i løpet av de siste 30 dager ikke har mottatt levende svin. Dyrene skal ha oppholdt seg på driftsenheten de siste 30 dager eller siden fødselen, og skal transporteres direkte til driftsenhet eller slakteri uten å gå via oppsamlingssted.</article></article></li><li data-li-identifier="2)" data-name="2)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Rånesæd fra råner oppstallet på rånestasjoner beliggende utenfor Katalonia og som oppfyller vilkårene i forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd.</article></article></li><li data-li-identifier="3)" data-name="3)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Egg og embryo av svin fra dyr oppstallet på driftsenheter utenfor Katalonia.</article></article></li></ul></article><article class="legalP" id="paragraf-3-ledd-2">Innførsel av levende svin etter første ledd nr. 1 er bare tillatt dersom Statens dyrehelsetilsyn og veterinærmyndighetene i eventuelle transittland er varslet av offentlig veterinærmyndighet i Spania 3 dager i forveien.</article></article><article class="legalArticle" data-lovdata-URL="LTI/forskrift/2001-06-25-736/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilleggskrav til helsesertifikat</span></h2><article class="legalP" id="paragraf-4-ledd-1">Ved innførsel av levende svin eller sæd, egg og embryo av svin etter § 3, skal det på foreskrevet helsesertifikat, jf. forskrift av 31. desember 1998 nr. 1490 om dyrehelsemessige betingelser for innførsel og utførsel av svin, forskrift av 31. desember 1998 nr. 1487 om dyrehelsemessige betingelser for innførsel og utførsel av rånesæd og forskrift av 31. desember 1998 nr. 1477 om dyrehelsemessige betingelser for innførsel og utførsel av sæd, eggceller og embryo av visse dyrearter, tilføyes at forsendelsen oppfyller kravene i denne forskrift, jf. Kvedtak 2001/457/EF.</article></article><article class="legalArticle" data-lovdata-URL="LTI/forskrift/2001-06-25-736/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Vask og desinfeksjon</span></h2><article class="legalP" id="paragraf-5-ledd-1">Kjøretøy brukt til transport av svin fra Spania, skal vaskes og desinfiseres etter hver transport. Transportøren skal legge frem dokumentasjon på at dette er gjort.</article></article><article class="legalArticle" data-lovdata-URL="LTI/forskrift/2001-06-25-736/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straffebestemmelser</span></h2><article class="legalP" id="paragraf-6-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-06-25-736/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Denne forskrift trer i kraft straks.</article></article></main></body></html>