<!DOCTYPE html><html lang="no"><head><title>Forskrift om særskilte beskyttelsestiltak ved innførsel av hund, katt og flygehund fra Malaysia og Australia.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-04-7</dd><dt class="dokid">DokumentID</dt><dd class="dokid">LTI/forskrift/2001-01-04-7</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-02-07-107</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§8</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="lastupdated">Rettet</dt><dd class="lastupdated">2001-02-26</dd><dt class="journalNumber">Journalnummer</dt><dd class="journalNumber">2001-0026</dd><dt class="titleShort">Korttittel</dt><dd class="titleShort">Forskrift om innførsel av hund mv fra Australia</dd><dt class="title">Tittel</dt><dd class="title">Forskrift om særskilte beskyttelsestiltak ved innførsel av hund, katt og flygehund fra Malaysia og Australia.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 4. januar 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 8, jf. EØS-avtalen vedlegg I (Kvedtak 1999/507/EF, Kvedtak 1999/643/EF, Kvedtak 2000/6/EF og Kvedtak 2000/708/EF).</dd><dt class="refid">RefID</dt><dd class="refid">forskrift/2001-01-04-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om særskilte beskyttelsestiltak ved innførsel av hund, katt og flygehund fra Malaysia og Australia.<ul class="tocSubUl"><li>Kapittel I. Formål, virkeområde og definisjoner<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Definisjoner</li></ul></li><li>Kapittel II. Forbud<ul class="tocSubUl"><li>§ 4. Forbud mot innførsel av hund, katt og flygehund fra Malaysia og katt og flygehund fra Australia</li><li>§ 5. Unntak for innførsel av flygehund fra Malaysia</li><li>§ 6. Unntak for innførsel av hund og katt fra Malaysia</li><li>§ 7. Unntak for innførsel av katt fra Australia</li></ul></li><li>Kapittel III. Avsluttende bestemmelser<ul class="tocSubUl"><li>§ 8. Straffebestemmelser</li><li>§ 9. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-04-7" id="dokument"><h1>Forskrift om særskilte beskyttelsestiltak ved innførsel av hund, katt og flygehund fra Malaysia og Australia.</h1><section class="section" data-name="kapI" id="kapittel-1" data-lovdata-URL="LTI/forskrift/2001-01-04-7/KAPITTEL_1"><h2>Kapittel I. Formål, virkeområde og definisjoner</h2><article class="legalArticle" data-lovdata-URL="LTI/forskrift/2001-01-04-7/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å forebygge spredning av virussjukdommene Hendra og Nipah.</article></article><article class="legalArticle" data-lovdata-URL="LTI/forskrift/2001-01-04-7/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Forskriften gjelder for hund, katt og flygehund fra Malaysia og flygehund og katt fra Australia.</article></article><article class="legalArticle" data-lovdata-URL="LTI/forskrift/2001-01-04-7/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-3-ledd-1">I denne forskriften menes med:<ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1"><i>Flygehund:</i> flaggermus tilhørende slekten Pteropus.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1"><i>Internasjonale tilleggskrav:</i> EØS-harmoniserte krav som må oppfylles ved innførsel til EØS-land, utover de krav som er fastsatt i særforskrifter.<sup class="footnotereference" data-footnotereferencevalue="1" data-unique-footnote-counter="1">1</sup></article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskrift av 31. desember 1998 nr. 1478 om dyrehelsemessige betingelser for innførsel og utførsel av visse dyrearter, og forskrift av 3. september 1998 nr. 860 om dyrehelsemessige betingelser for innførsel av hund og katt til Norge.</article></footer></article></section><section class="section" data-name="kapII" id="kapittel-2" data-lovdata-URL="LTI/forskrift/2001-01-04-7/KAPITTEL_2"><h2>Kapittel II. Forbud</h2><article class="legalArticle" data-lovdata-URL="LTI/forskrift/2001-01-04-7/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forbud mot innførsel av hund, katt og flygehund fra Malaysia og katt og flygehund fra Australia</span></h3><article class="legalP" id="kapittel-2-paragraf-1-ledd-1">Det er forbudt å innføre hund, katt og flygehund fra Malaysia og katt og flygehund fra Australia.</article></article><article class="legalArticle" data-lovdata-URL="LTI/forskrift/2001-01-04-7/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Unntak for innførsel av flygehund fra Malaysia</span></h3><article class="legalP" id="kapittel-2-paragraf-2-ledd-1">Forbudet i § 4 gjelder ikke dersom dyret følges av originalt helsesertifikat som er utstedt av offentlig veterinær i Malaysia, og som bekrefter at følgende krav er oppfylt:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">dyret skal være oppdrettet i fangenskap, og</article></article></li><li data-li-identifier="2)" data-name="2)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">dyret skal karanteneres i 60 dager før avreise, og</article></article></li><li data-li-identifier="3)" data-name="3)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">dyret skal testes for antistoffer mot Hendra- og Nipahvirus med en serumnøytralisasjonstest eller en godkjent ELISA-test. Dyret skal testes to ganger med negativt resultat. Blodprøvene til testene skal tas med et intervall på 21-30 dager. Den andre blodprøven skal tidligst være tatt 10 dager før avreise. Testene skal utføres ved et godkjent laboratorium.</article></article></li></ul></article></article><article class="legalArticle" data-lovdata-URL="LTI/forskrift/2001-01-04-7/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Unntak for innførsel av hund og katt fra Malaysia</span></h3><article class="legalP" id="kapittel-2-paragraf-3-ledd-1">Forbudet i § 4 gjelder ikke innførsel av hund og katt fra Malaysia såfremt dyret følges av et originalt helsesertifikat som er utstedt av offentlig veterinær i Malaysia, og som bekrefter at følgende tilleggskrav er oppfylt:<ul class="defaultList"><li data-li-identifier="1)" data-name="1)"><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">dyret skal ikke ha hatt kontakt med svin de siste 60 dager før avreise, og</article></article></li><li data-li-identifier="2)" data-name="2)"><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">dyret skal ikke ha oppholdt seg i et dyrehold som i løpet av de siste 60 dager før avreise har hatt utbrudd av Nipah disease, og</article></article></li><li data-li-identifier="3)" data-name="3)"><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">dyret skal være testet med en IgG ELISA-test med negativt resultat for antistoffer mot Nipahvirus. Blodprøven til testen skal være tatt i løpet av de siste 10 dager før avreise. Testen skal utføres ved et godkjent laboratorium.</article></article></li></ul></article></article><article class="legalArticle" data-lovdata-URL="LTI/forskrift/2001-01-04-7/§7" data-name="§7" id="kapittel-2-paragraf-4"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Unntak for innførsel av katt fra Australia</span></h3><article class="legalP" id="kapittel-2-paragraf-4-ledd-1">Forbudet i § 4 gjelder ikke innførsel av katt fra Australia såfremt dyret følges av et originalt helsesertifikat som er utstedt av offentlig veterinær i Australia, og som bekrefter at dyret ikke har oppholdt seg i et dyrehold som i løpet av de siste 60 dager før avreise har hatt utbrudd av Hendra.</article><article class="legalP" id="kapittel-2-paragraf-4-ledd-2">Forbudet gjelder ikke for katter i transitt så lenge de befinner seg innenfor terminalområdet til en internasjonal flyplass.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-01-04-7/KAPITTEL_3"><h2>Kapittel III. Avsluttende bestemmelser</h2><article class="legalArticle" data-lovdata-URL="LTI/forskrift/2001-01-04-7/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Straffebestemmelser</span></h3><article class="legalP" id="kapittel-3-paragraf-1-ledd-1">Overtredelse av bestemmelsene i denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-01-04-7/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-2-ledd-1">Denne forskrift trer i kraft straks. Samtidig oppheves forskrift av 7. februar 2000 nr. 107 om særskilte beskyttelsestiltak ved innførsel av hund, katt og flygehund fra Malaysia og Australia.</article></article></section></main></body></html>