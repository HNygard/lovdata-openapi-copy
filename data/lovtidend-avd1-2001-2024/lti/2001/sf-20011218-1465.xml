<!DOCTYPE html><html lang="no"><head><title>Forskrift om regulering av fisket etter reker i Norges økonomiske sone sør for 62° N og i Skagerrak i 2002.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-18-1465</dd><dt class="dokid">DokumentID</dt><dd class="dokid">LTI/forskrift/2001-12-18-1465</dd><dt class="ministry">Departement</dt><dd class="ministry"><ul><li>Fiskeridepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-01-01 – 2002-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1983-06-03-40/§4</li><li>lov/1983-06-03-40/§5</li><li>lov/1983-06-03-40/§13</li><li>lov/1983-06-03-40/§45</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2001-12-20</dd><dt class="journalNumber">Journalnummer</dt><dd class="journalNumber">2001-1430</dd><dt class="titleShort">Korttittel</dt><dd class="titleShort">Forskrift om rekefisket i NØS, 2002</dd><dt class="title">Tittel</dt><dd class="title">Forskrift om regulering av fisket etter reker i Norges økonomiske sone sør for 62° N og i Skagerrak i 2002.</dd><dt class="miscInformation">Annet om dokumentet</dt><dd class="miscInformation">Fastsatt av Fiskeridepartementet 18. desember 2001 med hjemmel i lov av 3. juni 1983 nr. 40 om saltvannsfiske m.v. § 4, § 5, § 13 og § 45 og lov av 26. mars 1999 nr. 15 om retten til å delta i fiske og fangst (deltakerloven) § 21, jf. kgl.res. av 11. februar 2000 nr. 99.</dd><dt class="refid">RefID</dt><dd class="refid">forskrift/2001-12-18-1465</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter reker i Norges økonomiske sone sør for 62° N og i Skagerrak i 2002.<ul class="tocSubUl"><li>§ 1. Generelt forbud</li><li>§ 2. Kvoter og periodisering</li><li>§ 3. Maksimalkvote</li><li>§ 4. Vilkår for deltakelse</li><li>§ 5. Utskifting av fartøy</li><li>§ 6. Salg av fartøy</li><li>§ 7. Dødsfall</li><li>§ 8. Helgedagsfredning</li><li>§ 9. Stopp i fisket</li><li>§ 10. Kontroll</li><li>§ 11. Bemyndigelse</li><li>§ 12. Straff</li><li>§ 13. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-18-1465" id="dokument"><h1>Forskrift om regulering av fisket etter reker i Norges økonomiske sone sør for 62° N og i Skagerrak i 2002.</h1><article class="legalArticle" data-lovdata-URL="LTI/forskrift/2001-12-18-1465/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h2><article class="legalP" id="paragraf-1-ledd-1">Det er forbudt å fiske etter reker med trål i følgende områder:<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">I Nordsjøen, dvs. Norges økonomiske sone sør for 62° N avgrenset mot øst av en rett linje mellom Hanstholm fyr og Lindesnes fyr.</article></article></li><li data-li-identifier="b)" data-name="b)"><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">I Skagerrak, dvs. avgrenset mot vest av en rett linje fra Hanstholm fyr til Lindesnes fyr og i sør av en rett linje gjennom Skagen fyr til Tistlarna fyr utenfor 4 nautiske mil av den danske og svenske grunnlinjen.</article></article></li></ul></article></article><article class="legalArticle" data-lovdata-URL="LTI/forskrift/2001-12-18-1465/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kvoter og periodisering</span></h2><article class="legalP" id="paragraf-2-ledd-1">Uten hensyn til forbudet i § 1 kan norske fartøy som oppfyller vilkårene i § 4 fiske inntil:<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">3.310 tonn reker i Nordsjøen, jf. § 1 bokstav a</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">4.730 tonn reker i Skagerrak, jf. § 1 bokstav b.</article></article></li></ul></article><article class="legalP" id="paragraf-2-ledd-2">Den samlede kvote på 8.040 tonn periodiseres som følger: <table><thead><tr><th data-text-align="left" data-vertical-align="top"><i>Periode</i></th><th data-text-align="center" data-vertical-align="top"><i>Periodekvote</i></th></tr></thead><tbody><tr><td data-text-align="left" data-vertical-align="top">1. januar – 30. april</td><td data-text-align="center" data-vertical-align="top">3.220 tonn</td></tr><tr><td data-text-align="left" data-vertical-align="top">1. mai – 31. august</td><td data-text-align="center" data-vertical-align="top">2.410 tonn</td></tr><tr><td data-text-align="left" data-vertical-align="top">1. september – 31. desember</td><td data-text-align="center" data-vertical-align="top">2.410 tonn</td></tr></tbody></table></article></article><article class="legalArticle" data-lovdata-URL="LTI/forskrift/2001-12-18-1465/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Maksimalkvote</span></h2><article class="legalP" id="paragraf-3-ledd-1">Det enkelte fartøy som oppfyller vilkårene i § 4 kan i følgende perioder fiske til sammen følgende kvanta reker i områdene Nordsjøen og Skagerrak: <table><thead><tr><th data-text-align="left" data-vertical-align="top"><i>Periode</i></th><th data-text-align="center" data-vertical-align="top"><i>Maksimalkvote</i></th></tr></thead><tbody><tr><td data-text-align="left" data-vertical-align="top">1. januar – 30. april</td><td data-text-align="center" data-vertical-align="top">35 tonn</td></tr><tr><td data-text-align="left" data-vertical-align="top">1. mai – 31. august</td><td data-text-align="center" data-vertical-align="top">30 tonn</td></tr><tr><td data-text-align="left" data-vertical-align="top">1. september – 31. desember</td><td data-text-align="center" data-vertical-align="top">30 tonn</td></tr></tbody></table></article><article class="legalP" id="paragraf-3-ledd-2">Fartøy under 20 meter største lengde kan fortsette fisket innenfor et garantert kvantum på 7 tonn i hver av de to første periodene, selv om periodekvotene er oppfisket.</article><article class="legalP" id="paragraf-3-ledd-3">Det enkelte fartøys fiske er begrenset til 4 tonn reker pr. tur.</article></article><article class="legalArticle" data-lovdata-URL="LTI/forskrift/2001-12-18-1465/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for deltakelse</span></h2><article class="legalP" id="paragraf-4-ledd-1">For å kunne delta i fisket etter reker må følgende vilkår være oppfylt:<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">fartøyet må være registrert i merkeregisteret,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">eier og høvedsmann må være ført i fiskermanntallet.</article></article></li></ul></article><article class="legalP" id="paragraf-4-ledd-2">Fartøy over 11 meter største lengde kan delta når vilkårene i første ledd er oppfylt, og fartøyet har levert reker fisket i Nordsjøen eller Skagerrak i ett av årene 1999, 2000 eller 2001 i henhold til oppgaver fra salgslagene.</article></article><article class="legalArticle" data-lovdata-URL="LTI/forskrift/2001-12-18-1465/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utskifting av fartøy</span></h2><article class="legalP" id="paragraf-5-ledd-1">Deltakelsesadgang med fartøy over 11 meter største lengde kan ikke overføres til annet fartøy.</article><article class="legalP" id="paragraf-5-ledd-2">Ved utskifting av slikt fartøy kan Fiskeridirektoratet gi eier tillatelse til å delta i fisket med erstatningsfartøy. Deltakelsesadgang med utskiftingsfartøyet bortfaller når slik tillatelse gis for erstatningsfartøyet.</article><article class="legalP" id="paragraf-5-ledd-3">Tillatelse etter annet ledd kan gis dersom erstatningsfartøyet er 15 meter største lengde eller mindre.</article><article class="legalP" id="paragraf-5-ledd-4">Dersom erstatningsfartøyet er over 15 meter største lengde og utskiftingsfartøyet er på eller under 25 Brt/Bt, kan det bare gis tillatelse etter annet ledd dersom erstatningsfartøyet er inntil 100% større enn utskiftingsfartøyet målt i Brt/Bt. Dersom erstatningsfartøyet er over 15 meter største lengde og utskiftingsfartøyet er over 25 Brt/Bt kan det tilsvarende gis tillatelse til en økning i tonnasje med lineær avtrapping fra 100% til 10% ved 100 Brt/Bt.</article><article class="legalP" id="paragraf-5-ledd-5">Søknad om tillatelse etter annet ledd skal sendes til Fiskeridirektoratet gjennom fiskerikontoret.</article></article><article class="legalArticle" data-lovdata-URL="LTI/forskrift/2001-12-18-1465/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Salg av fartøy</span></h2><article class="legalP" id="paragraf-6-ledd-1">Salg av fartøy over 11 meter største lengde som har adgang til å delta medfører ikke at ny eier får adgang til å delta.</article><article class="legalP" id="paragraf-6-ledd-2">Ved salg av slikt fartøy kan Fiskeridirektoratet likevel gi ny eier tillatelse til å delta dersom vilkårene i § 4 er oppfylt. Adgang for ny eier til å delta medfører at selgers adgang til å delta med et erstatningsfartøy bortfaller.</article><article class="legalP" id="paragraf-6-ledd-3">Søknad om tillatelse etter annet ledd skal sendes Fiskeridirektoratet gjennom fiskerikontoret.</article></article><article class="legalArticle" data-lovdata-URL="LTI/forskrift/2001-12-18-1465/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Dødsfall</span></h2><article class="legalP" id="paragraf-7-ledd-1">Dersom fartøyeier dør, faller adgangen til å delta i rekefisket med fartøyet bort.</article><article class="legalP" id="paragraf-7-ledd-2">Den som ved arv erverver fartøy som hadde adgang til å delta, kan likevel:<ul class="defaultList"><li data-li-identifier="a)" data-name="a)"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">gis adgang til å delta i rekefisket når vilkårene i § 4 er oppfylt.</article></article></li><li data-li-identifier="b)" data-name="b)"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">selge fartøyet. Ved salg av fartøy med adgang til å delta i rekefisket, kan ny eier gis adgang til å delta i rekefisket dersom vilkårene i § 4 og § 6 er oppfylt.</article></article></li></ul></article><article class="legalP" id="paragraf-7-ledd-3">Deltakeradgang etter denne paragraf kan gis av Fiskeridirektoratet etter søknad.</article></article><article class="legalArticle" data-lovdata-URL="LTI/forskrift/2001-12-18-1465/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Helgedagsfredning</span></h2><article class="legalP" id="paragraf-8-ledd-1">Det er forbudt å drive fiske fra midnatt til midnatt på søn- og helligdager. Helgedagsfredningen gjelder ikke 2. påskedag og 2. pinsedag.</article></article><article class="legalArticle" data-lovdata-URL="LTI/forskrift/2001-12-18-1465/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Stopp i fisket</span></h2><article class="legalP" id="paragraf-9-ledd-1">Fiskeridirektoratet kan stoppe fisket når periodekvotene eller totalkvoten i Nordsjøen og Skagerrak er beregnet oppfisket.</article></article><article class="legalArticle" data-lovdata-URL="LTI/forskrift/2001-12-18-1465/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll</span></h2><article class="legalP" id="paragraf-10-ledd-1">Dersom fartøy ikke lander fangst fra en tur, skal fartøyet kontrolleres av Fiskeridirektoratets regionkontor før ny tur kan påbegynnes. Slik kontroll kan gjennomføres i Stavanger, Egersund og Kristiansand.</article></article><article class="legalArticle" data-lovdata-URL="LTI/forskrift/2001-12-18-1465/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Bemyndigelse</span></h2><article class="legalP" id="paragraf-11-ledd-1">Fiskeridirektoratet kan endre denne forskrift og fastsette nærmere bestemmelser som er nødvendig for å oppnå en rasjonell og hensiktsmessig utøvelse eller gjennomføring av fisket.</article></article><article class="legalArticle" data-lovdata-URL="LTI/forskrift/2001-12-18-1465/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Straff</span></h2><article class="legalP" id="paragraf-12-ledd-1">Den som forsettlig eller uaktsomt overtrer bestemmelser gitt i eller i medhold av denne forskrift, straffes i henhold til lov av 3. juni 1983 nr. 40 om saltvannsfiske m.v. § 53 og lov av 26. mars 1999 nr. 15 om retten til å delta i fiske og fangst § 29. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2001-12-18-1465/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse</span></h2><article class="legalP" id="paragraf-13-ledd-1">Denne forskrift trer i kraft 1. januar 2002 og gjelder til og med 31. desember 2002.</article></article></main></body></html>