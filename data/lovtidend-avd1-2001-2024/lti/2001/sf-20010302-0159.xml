<!DOCTYPE html><html lang="no"><head><title>Midlertidig forskrift om forbud mot at personer fra Storbritannia og Nord-Irland oppsøker rom og andre oppholdssteder for klauvdyr.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-02-159</dd><dt class="dokid">DokumentID</dt><dd class="dokid">LTI/forskrift/2001-03-02-159</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-03-02 – 2001-03-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li><li>lov/1962-06-08-4/§10</li></ul></dd><dt class="dateOfPublication">Kunngjort</dt><dd class="dateOfPublication">2001-03-05</dd><dt class="journalNumber">Journalnummer</dt><dd class="journalNumber">2001-0248</dd><dt class="titleShort">Korttittel</dt><dd class="titleShort">Midl. forskrift forbud mot UK – klauvdyr</dd><dt class="title">Tittel</dt><dd class="title">Midlertidig forskrift om forbud mot at personer fra Storbritannia og Nord-Irland oppsøker rom og andre oppholdssteder for klauvdyr.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 2. mars 2001 med hjemmel i lov av 8. juni 1962 nr. 4 om dyrehelse (husdyrloven) § 3 og § 10.</dd><dt class="refid">RefID</dt><dd class="refid">forskrift/2001-03-02-159</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forbud mot at personer fra Storbritannia og Nord-Irland oppsøker rom og andre oppholdssteder for klauvdyr.<ul class="tocSubUl"><li>§ 1. Formål og virkeområde</li><li>§ 2. Forbud</li><li>§ 3. Militært personell forbundet med øvelse «Joint Winter 2001»</li><li>§ 4. Desinfisering av kjøretøy</li><li>§ 5. Straffebestemmelser</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-02-159" id="dokument"><h1>Midlertidig forskrift om forbud mot at personer fra Storbritannia og Nord-Irland oppsøker rom og andre oppholdssteder for klauvdyr.</h1><article class="legalArticle" data-lovdata-URL="LTI/forskrift/2001-03-02-159/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å forebygge spredning av munn- og klauvsjuke med personer som kommer fra Storbritannia og Nord-Irland.</article></article><article class="legalArticle" data-lovdata-URL="LTI/forskrift/2001-03-02-159/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud</span></h2><article class="legalP" id="paragraf-2-ledd-1">Person som har kommet til Norge fra Storbritannia og Nord-Irland etter 1. februar 2001 har ikke adgang til bygninger som brukes til rom for klauvdyr eller til fôr eller strø for klauvdyr eller til sted hvor klauvdyr oppholder seg, uten tillatelse fra Statens dyrehelsetilsyn – distriktsveterinæren. Statens dyrehelsetilsyn – distriktsveterinæren kan fastsette nærmere vilkår for å gi slik tillatelse, herunder at personen skal la seg og de ting vedkommende har med seg desinfisere.</article></article><article class="legalArticle" data-lovdata-URL="LTI/forskrift/2001-03-02-159/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Militært personell forbundet med øvelse «Joint Winter 2001»</span></h2><article class="legalP" id="paragraf-3-ledd-1">Militært personell fra Storbritannia og Nord-Irland som er ment å delta i øvelse «Joint Winter 2001» og har ankommet eller ankommer Norge etter 1. februar 2001 forbys deltakelse i øvelsen.</article><article class="legalP" id="paragraf-3-ledd-2">Unntatt fra forbudet i første ledd er personell som omfattes av nærmere bestemmelser gitt av Forsvaret og Statens dyrehelsetilsyn.</article></article><article class="legalArticle" data-lovdata-URL="LTI/forskrift/2001-03-02-159/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Desinfisering av kjøretøy</span></h2><article class="legalP" id="paragraf-4-ledd-1">Kjøretøy som ankommer Norge fra Storbritannia og Nord-Irland skal rengjøres/desinfiseres ved ankomst etter nærmere bestemmelser gitt av Statens dyrehelsetilsyn – distriktsveterinæren.</article></article><article class="legalArticle" data-lovdata-URL="LTI/forskrift/2001-03-02-159/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straffebestemmelser</span></h2><article class="legalP" id="paragraf-5-ledd-1">Overtredelse av denne forskrift er straffbar, jf. husdyrloven § 19.</article></article><article class="legalArticle" data-lovdata-URL="LTI/forskrift/2001-03-02-159/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks. Forskriften gjelder til og med 31. mars 2001.</article></article></main></body></html>