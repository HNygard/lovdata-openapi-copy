<!DOCTYPE html><html lang="no"><head><title>Forskrift (Nr. 121) om merverdiavgift ved kjøp av tjenester fra utlandet.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-15-684</dd><dt class="dokid">DokumentID</dt><dd class="dokid">LTI/forskrift/2001-06-15-684</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-07-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§65a</li><li>lov/1969-06-19-66/§66</li></ul></dd><dt class="dateOfPublication">Kunngjort</dt><dd class="dateOfPublication">2001-06-26</dd><dt class="journalNumber">Journalnummer</dt><dd class="journalNumber">2001-0730</dd><dt class="titleShort">Korttittel</dt><dd class="titleShort">Forskrift om mva ved tjenester fra utlandet</dd><dt class="title">Tittel</dt><dd class="title">Forskrift (Nr. 121) om merverdiavgift ved kjøp av tjenester fra utlandet.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 15. juni 2001 med hjemmel i lov av 19. juni 1969 nr. 66 om merverdiavgift § 65a og § 66.</dd><dt class="refid">RefID</dt><dd class="refid">forskrift/2001-06-15-684</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift (Nr. 121) om merverdiavgift ved kjøp av tjenester fra utlandet.<ul class="tocSubUl"><li>§ 1. Avgiftsplikt ved kjøp av tjenester fra utlandet</li><li>§ 2. Hvem skal beregne avgiften (betalingspliktige)</li><li>§ 3. Grunnlaget for beregning av avgiften</li><li>§ 4. Innberetning og betaling av avgiften mv.</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-15-684" id="dokument"><h1>Forskrift (Nr. 121) om merverdiavgift ved kjøp av tjenester fra utlandet.</h1><article class="legalArticle" data-lovdata-URL="LTI/forskrift/2001-06-15-684/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Avgiftsplikt ved kjøp av tjenester fra utlandet</span></h2><article class="legalP" id="paragraf-1-ledd-1">Det skal betales merverdiavgift etter denne forskriften av tjenester som kjøpes fra utlandet, og som er avgiftspliktig ved innenlands omsetning.</article><article class="legalP" id="paragraf-1-ledd-2">Avgiftsplikten gjelder når tjenesten leveres til mottaker som er næringsdrivende hjemmehørende i Norge eller til stat, kommune og institusjon som eies eller drives av stat eller kommune i Norge. Med mindre det dokumenteres at tjenesten er avgiftsberegnet i utlandet, gjelder avgiftsplikten også når tjenesten leveres til mottaker i utlandet hvis tjenesten er til bruk i Norge av noen som nevnt i foregående punktum.</article><article class="legalP" id="paragraf-1-ledd-3">Bestemmelsen i første ledd gjelder kun tjenester som kan fjernleveres. Med dette menes tilfeller hvor utførelsen eller leveringen av tjenesten etter tjenestens art ikke eller vanskelig kan knyttes til et bestemt fysisk sted.</article></article><article class="legalArticle" data-lovdata-URL="LTI/forskrift/2001-06-15-684/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Hvem skal beregne avgiften (betalingspliktige)</span></h2><article class="legalP" id="paragraf-2-ledd-1">Avgift skal beregnes og betales av mottaker som er omfattet av § 1.</article><article class="legalP" id="paragraf-2-ledd-2">Mottaker som ikke er registrert i merverdiavgiftsmanntallet skal ikke beregne og betale avgift når avgiftsbeløp for en termin er mindre enn 500 kroner.</article></article><article class="legalArticle" data-lovdata-URL="LTI/forskrift/2001-06-15-684/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Grunnlaget for beregning av avgiften</span></h2><article class="legalP" id="paragraf-3-ledd-1">Avgift skal beregnes av vederlaget for tjenesten, jf. lov av 19. juni 1969 nr. 66 om merverdiavgift kap. V.</article><article class="legalP" id="paragraf-3-ledd-2">Vederlag som er angitt i utenlandsk valuta omregnes til norske kroner ut fra omregningskursen på leveringstidspunktet fastsatt i henhold til forskrift av 3. desember 1980 nr. 4917 om fastsettelse av varens tollverdi § 10.</article></article><article class="legalArticle" data-lovdata-URL="LTI/forskrift/2001-06-15-684/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Innberetning og betaling av avgiften mv.</span></h2><article class="legalP" id="paragraf-4-ledd-1">Betalingspliktig mottaker som ikke er registrert i merverdiavgiftsmanntallet skal innberette avgift etter denne forskrift på særskilt omsetningsoppgave fastsatt av avgiftsmyndighetene. Oppgaveterminen er 3 måneder og følger kvartalsvis. Oppgave leveres ikke for terminer hvor det ikke påløper pliktig avgift. Bestemmelsene i merverdiavgiftsloven gjelder for øvrig så langt de passer.</article><article class="legalP" id="paragraf-4-ledd-2">Betalingspliktig mottaker som er registrert i merverdiavgiftsmanntallet skal innberette avgift etter denne forskrift som utgående avgift på oppgaven som omhandlet i merverdiavgiftsloven § 29.</article></article><article class="legalArticle" data-lovdata-URL="LTI/forskrift/2001-06-15-684/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Denne forskriften gjelder fra 1. juli 2001.</article></article></main></body></html>