<!DOCTYPE html><html lang="no"><head><title>Lov om endringer i lov 13. desember 1991 nr. 81 om sosiale tjenester m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-91</dd><dt class="dokid">DokumentID</dt><dd class="dokid">LTI/lov/2001-06-15-91</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">2001-06-15, Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1991-12-13-81</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0694</dd><dt class="titleShort">Korttittel</dt><dd class="titleShort">Endringslov til sosialtjenesteloven</dd><dt class="title">Tittel</dt><dd class="title">Lov om endringer i lov 13. desember 1991 nr. 81 om sosiale tjenester m.v.</dd><dt class="miscInformation">Annet om dokumentet</dt><dd class="miscInformation">Ot.prp.nr.62 (2000–2001), Innst.O.nr.99 (2000–2001) og Besl.O.nr.121 (2000–2001). Odels- og lagtingsvedtak hhv. 5. og 12. juni 2001. Fremmet av Sosial- og helsedepartementet.</dd><dt class="refid">RefID</dt><dd class="refid">lov/2001-06-15-91</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 13. desember 1991 nr. 81 om sosiale tjenester m.v.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-91" id="dokument"><h1>Lov om endringer i lov 13. desember 1991 nr. 81 om sosiale tjenester m.v.</h1><section class="section" data-name="kapI" id="kapittel-1" data-lovdata-URL="LTI/lov/2001-06-15-91/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 13. desember 1991 nr. 81 om sosiale tjenester m.v. (sosialtjenesteloven) gjøres følgende endringer:</article> <article class="defaultP" margin-top="true">§ 2-1 nytt annet og tredje ledd skal lyde:</article><article class="legalP" id="kapittel-1-ledd-2">Kommunen skal føre internkontroll for å sikre at virksomhet og tjenester etter kapittel 4 og kapittel 6A er i samsvar med krav fastsatt i eller i medhold av lov eller forskrift. Kommunen må kunne gjøre rede for hvordan den oppfyller denne plikten.</article><article class="legalP" id="kapittel-1-ledd-3">Kongen kan gi forskrifter med nærmere bestemmelser om pliktens innhold.</article> <article class="defaultP" margin-top="true">Overskriften til § 2-3 skal lyde:<p class="leddfortsettelse"><strong>§ 2-3.</strong> <i>Opplæring av sosialtjenestens personell</i></p></article> <article class="defaultP" margin-top="true">§ 2-4 nytt annet ledd skal lyde:</article><article class="legalP" id="kapittel-1-ledd-4">§ 2-3 gjelder tilsvarende for fylkeskommunen.</article> <article class="defaultP" margin-top="true">Ny § 2-6 skal lyde:<p class="leddfortsettelse"><strong>§ 2-6.</strong> <i>Fylkesmannens tilsynsvirksomhet</i></p></article><article class="legalP" id="kapittel-1-ledd-5">Fylkesmannen plikter å føre tilsyn med kommunens virksomhet etter kapittel 4 og kapittel 6A, og skal påse at virksomheten drives i samsvar med loven og forskriftene til loven.</article><article class="legalP" id="kapittel-1-ledd-6">Kongen kan gi forskrifter med nærmere bestemmelser om tilsynet.</article><article class="legalP" id="kapittel-1-ledd-7">Fylkesmannen kan uten hinder av taushetsplikt kreve innsyn i de opplysninger som er nødvendige for at fylkesmannen kan utføre sine oppgaver etter første ledd. I forbindelse med tiltak etter kapittel 6A kan tilsynet gjennomføre tilsynsbesøk uten beboerens samtykke.</article><article class="legalP" id="kapittel-1-ledd-8">Hvis virksomhet etter kapittel 4 eller kapittel 6A drives på en måte som kan ha skadelige følger for tjenestemottaker eller på annen måte er uheldig eller uforsvarlig, kan fylkesmannen gi pålegg om å rette opp forholdet.</article> <article class="defaultP" margin-top="true">Ny § 4-6 skal lyde:<p class="leddfortsettelse"><strong>§ 4-6.</strong> <i>Forskrifter om tjenester etter kapittel 4</i></p></article><article class="legalP" id="kapittel-1-ledd-9">Kongen kan gi forskrifter med nærmere bestemmelser om krav til tjenestene i kapittel 4.</article> <article class="defaultP" margin-top="true">§ 6A-14 skal lyde:</article><article class="legalP" id="kapittel-1-ledd-10">Departementet kan oppnevne en rådgivende gruppe som skal følge med i hvordan loven praktiseres og vurdere praksis i forhold til rettssikkerhetsspørsmål og den faglige utviklingen. Departementet kan gi nærmere retningslinjer for gruppens arbeid.</article> <article class="defaultP" margin-top="true">§ 6A-16 skal lyde:<p class="leddfortsettelse"><strong>§ 6A-16.</strong> <i>Tidsavgrenset varighet</i></p></article><article class="legalP" id="kapittel-1-ledd-11">Dette kapitlet gjelder til 31. desember 2003.</article> <article class="defaultP" margin-top="true">§ 7-9 skal lyde:<p class="leddfortsettelse"><strong>§ 7-9.</strong> <i>Tilsyn</i></p></article><article class="legalP" id="kapittel-1-ledd-12">Fylkesmannen skal føre tilsyn med at institusjoner som er tatt inn i fylkeskommunens planer, drives i samsvar med denne loven, forskrifter til loven, og den planen som er fastsatt.</article><article class="legalP" id="kapittel-1-ledd-13">Finner fylkesmannen at institusjonen drives uforsvarlig, kan han gi pålegg om å rette opp forholdet.</article><article class="legalP" id="kapittel-1-ledd-14">Til å føre løpende tilsyn kan fylkesmannen oppnevne tilsynsutvalg.</article><article class="legalP" id="kapittel-1-ledd-15">Kongen kan gi forskrifter om tilsynet.</article> <article class="defaultP" margin-top="true">§ 7-10 første ledd skal lyde:</article><article class="legalP" id="kapittel-1-ledd-16">Kongen kan gi forskrifter om bygninger og utstyr, om bemanning og de ansattes utdanning m.m. for institusjoner og boliger som ikke er innpasset i fylkeskommunens eller kommunens plan, og om at slike institusjoner og boliger skal stå under tilsyn, jf § 2-6 og § 7-9. Kongen kan også gi forskrifter om regnskapsføring og om innsyn for offentlig myndighet i regnskapene.</article> <article class="defaultP" margin-top="true">Overskriften til § 8-6 skal lyde:<p class="leddfortsettelse"><strong>§ 8-6.</strong> <i> Klage over sosialtjenestens vedtak</i></p></article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-91/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i §§ 6A-14, 6A-16 og 8-6 trer i kraft straks. For øvrig trer endringene i kraft fra den tid Kongen bestemmer.</article></section></main></body></html>