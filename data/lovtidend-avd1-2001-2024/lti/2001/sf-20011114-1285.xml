<!DOCTYPE html><html lang="no"><head><title>Forskrift om tilskudd i grøntsektoren og om distriktstilskudd for potetproduksjon i Nord-Norge.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-14-1285</dd><dt class="dokid">DokumentID</dt><dd class="dokid">LTI/forskrift/2001-11-14-1285</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 14</dd><dt class="dateInForce">I kraft fra</dt><dd class="dateInForce">2001-11-14, 2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-09-22-1060</li><li>forskrift/1999-09-22-1039</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-23/§3</li><li>lov/1995-05-12-23/§18</li></ul></dd><dt class="dateOfPublication">Kunngjort</dt><dd class="dateOfPublication">2001-11-23</dd><dt class="journalNumber">Journalnummer</dt><dd class="journalNumber">2001-1251</dd><dt class="titleShort">Korttittel</dt><dd class="titleShort">Forskrift om tilskudd i grøntsektoren mm</dd><dt class="title">Tittel</dt><dd class="title">Forskrift om tilskudd i grøntsektoren og om distriktstilskudd for potetproduksjon i Nord-Norge.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 14. november 2001 etter samråd med Norges Bondelag og Norsk Bonde- og Småbrukarlag med hjemmel i lov av 12. mai 1995 nr. 23 om jord (jordlova) § 3 og § 18.</dd><dt class="refid">RefID</dt><dd class="refid">forskrift/2001-11-14-1285</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd i grøntsektoren og om distriktstilskudd for potetproduksjon i Nord-Norge.<ul class="tocSubUl"><li>I. Innledende bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Administrasjon</li><li>§ 4. Generelle vilkår</li><li>§ 5. Krav til godkjenning av omsetningsledd</li></ul></li><li>II. Distrikts- og kvalitetstilskudd for frukt, bær og veksthusgrønnsaker og distriktstilskudd for potetproduksjon i Nord-Norge<ul class="tocSubUl"><li>§ 6. Vilkår for distrikts- og kvalitetstilskudd for frukt, bær og veksthusgrønnsaker</li><li>§ 7. Beregning av tilskudd</li><li>§ 8. Innsending og behandling av søknader og årsoppgaver</li></ul></li><li>III. Tilskudd til fruktlager<ul class="tocSubUl"><li>§ 9. Spesielle vilkår</li><li>§ 10. Beregning av tilskuddet</li><li>§ 11. Innsending og behandling av søknader</li></ul></li><li>IV. Frakttilskudd for konservesblomkål<ul class="tocSubUl"><li>§ 12. Spesielle vilkår</li><li>§ 13. Beregning av tilskudd</li><li>§ 14. Innsending og behandling av søknader</li></ul></li><li>V. Generelle bestemmelser<ul class="tocSubUl"><li>§ 15. Innsending og behandling av søknader</li><li>§ 16. Opplysningsplikt</li><li>§ 17. Kontroll</li><li>§ 18. Utbetaling</li><li>§ 19. Avkorting ved feilopplysninger, trekk og tilbakebetaling</li><li>§ 20. Dispensasjon</li><li>§ 21. Klage</li><li>§ 22. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-14-1285" id="dokument"><h1>Forskrift om tilskudd i grøntsektoren og om distriktstilskudd for potetproduksjon i Nord-Norge.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-14-1285/KAPITTEL_1"><h2>I. Innledende bestemmelser</h2><article class="legalArticle" data-lovdata-URL="LTI/forskrift/2001-11-14-1285/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med tilskudd i grøntsektoren er å:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">bedre inntekten for yrkesprodusentene innen grøntsektoren, spesielt i næringssvake strøk, og stimulere til kvalitetsproduksjon og ordnede omsetningsforhold</article></article></li><li data-li-identifier="2." data-name="2."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">fremme et forpliktende samarbeid om felles lagring, sortering, pakking og omsetning av frukt.</article></article></li></ul></article><article class="legalP" id="kapittel-1-paragraf-1-ledd-2">Formålet med distriktstilskudd for potetproduksjon er å bidra til potetproduksjon i Nord-Norge.</article></article><article class="legalArticle" data-lovdata-URL="LTI/forskrift/2001-11-14-1285/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift forstås med:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><span class="miscHeadline"><i>Frukt</i></span><article class="legalP" id="kapittel-1-paragraf-2-ledd-1-punkt-1-ledd-1">Epler, pærer, plommer, kirsebær og moreller til konsum- og konservesmarkedet.</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><span class="miscHeadline"><i>Bær</i></span><article class="legalP" id="kapittel-1-paragraf-2-ledd-1-punkt-2-ledd-1">Jordbær, bringebær, solbær, rips, stikkelsbær og hageblåbær til konsum- og konservesmarkedet.</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><span class="miscHeadline"><i>Veksthusgrønnsaker</i></span><article class="legalP" id="kapittel-1-paragraf-2-ledd-1-punkt-3-ledd-1">Tomat, slangeagurk og salat til konsummarkedet. Salat dyrket på friland er inkludert.</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><span class="miscHeadline"><i>Poteter</i></span><article class="legalP" id="kapittel-1-paragraf-2-ledd-1-punkt-4-ledd-1">Matpotet; rå, uskrellet potet i vasket eller uvasket tilstand som frembys til forbruker,<sup class="footnotereference" data-footnotereferencevalue="1" data-unique-footnote-counter="1">1</sup> og potet til konsum som er bearbeidet gjennom oppdeling, skrelling og/eller koking.</article></article></li><li data-li-identifier="5." data-name="5."><article class="listArticle" id="kapittel-1-paragraf-2-ledd-1-punkt-5"><span class="miscHeadline"><i>Områder</i></span><article class="legalP" id="kapittel-1-paragraf-2-ledd-1-punkt-5-ledd-1">Områder for distrikts- og kvalitetstilskudd for frukt, bær og veksthusgrønnsaker er områder fastsatt i forskrift om areal- og kulturlandskapstilskudd, § 2 pkt. 2.</article><article class="legalP" id="kapittel-1-paragraf-2-ledd-1-punkt-5-ledd-2">Områder for distriktstilskudd for potetproduksjon er poteter dyrket i Nordland, Troms og Finnmark.</article></article></li><li data-li-identifier="6." data-name="6."><article class="listArticle" id="kapittel-1-paragraf-2-ledd-1-punkt-6"><span class="miscHeadline"><i>Produsentsammenslutning</i></span><article class="legalP" id="kapittel-1-paragraf-2-ledd-1-punkt-6-ledd-1">Samarbeid mellom enkeltprodusenter med formål å samordne leveransene til godkjent omsetningsledd.</article></article></li><li data-li-identifier="7." data-name="7."><article class="listArticle" id="kapittel-1-paragraf-2-ledd-1-punkt-7"><span class="miscHeadline"><i>Personlig nærstående</i></span><article class="legalP" id="kapittel-1-paragraf-2-ledd-1-punkt-7-ledd-1">For bestemmelser om hva som regnes som noens personlig nærstående, vises det til lov av 13. juni 1997 nr. 44 om aksjeselskaper § 1-5 annet ledd.</article></article></li><li data-li-identifier="8." data-name="8."><article class="listArticle" id="kapittel-1-paragraf-2-ledd-1-punkt-8"><span class="miscHeadline"><i>Omsetningsledd</i></span><article class="legalP" id="kapittel-1-paragraf-2-ledd-1-punkt-8-ledd-1">Fruktlager, grossister og konservesindustri som mottar frukt, bær og veksthusgrønnsaker. Godkjente foretak i markedsordningen for poteter.</article></article></li><li data-li-identifier="9." data-name="9."><article class="listArticle" id="kapittel-1-paragraf-2-ledd-1-punkt-9"><span class="miscHeadline"><i>Grøntsektoren</i></span><article class="legalP" id="kapittel-1-paragraf-2-ledd-1-punkt-9-ledd-1">Norskproduserte frukt, bær og veksthusgrønnsaker.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. forskrift om matpoteter av 30. april 1999 nr. 634.</article></footer></article><article class="legalArticle" data-lovdata-URL="LTI/forskrift/2001-11-14-1285/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Administrasjon</span></h3><article class="legalP" id="kapittel-1-paragraf-3-ledd-1">Statens landbruksforvaltning forvalter tilskudd i grøntsektoren og distriktstilskudd for potetproduksjon i Nord-Norge, og kan gi utfyllende bestemmelser til forskriften.</article></article><article class="legalArticle" data-lovdata-URL="LTI/forskrift/2001-11-14-1285/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Generelle vilkår</span></h3><article class="legalP" id="kapittel-1-paragraf-4-ledd-1">Distrikts- og kvalitetstilskudd i grøntsektoren kan gis til norskproduserte frukt, bær og veksthusgrønnsaker av klasse I eller bedre sortering, som omsettes gjennom godkjente omsetningsledd.</article><article class="legalP" id="kapittel-1-paragraf-4-ledd-2">Distriktstilskudd for potetproduksjon kan gis for poteter dyrket i Nord-Norge og som omsettes gjennom godkjent omsetningsledd. Poteter til konsum som bearbeides videre, må tilfredstille industriens krav. Tilskuddet gis ikke til poteter som går til produksjon av potetmel og sprit.</article></article><article class="legalArticle" data-lovdata-URL="LTI/forskrift/2001-11-14-1285/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til godkjenning av omsetningsledd</span></h3><article class="legalP" id="kapittel-1-paragraf-5-ledd-1">Statens landbruksforvaltning godkjenner omsetningsleddene. Søknad om godkjenning av nye omsetningsledd etter denne forskriften sendes til Statens landbruksforvaltning innen 1. juni det aktuelle år.</article> <article class="defaultP" margin-top="true">1. <i>Krav til administrasjon og anlegg</i></article><article class="legalP" id="kapittel-1-paragraf-5-ledd-2">Omsetningsleddet må ha en administrasjon som kan utføre de oppgaver som følger av godkjenningen, og må ha et regnskaps- og revisjonsopplegg som tilfredsstiller de krav til dokumentasjon og kontroll som Statens landbruksforvaltning fastsetter.</article><article class="legalP" id="kapittel-1-paragraf-5-ledd-3">Omsetningsleddet må være registrert av fylkesskattekontoret som handelsbedrift, ha fast forretningssted og være registrert i Foretaksregisteret.</article><article class="legalP" id="kapittel-1-paragraf-5-ledd-4">Omsetningsleddet må selv ha den direkte produsentkontakt og all fakturering/avregning til produsent må skje i omsetningsleddets navn. I de tilfeller varene leveres fra en produsentsammenslutning, så kreves det ikke at omsetningsleddet har den direkte kontakt med det enkelte medlem i sammenslutningen.</article><article class="legalP" id="kapittel-1-paragraf-5-ledd-5">Omsetningsleddet må disponere tilfredsstillende lokaler for behandling og lagring av de varer som omsettes. Omsetningsleddet må disponere nødvendig kjølelagerkapasitet.</article><article class="legalP" id="kapittel-1-paragraf-5-ledd-6">Omsetningsleddet kan ha flere avdelinger/anlegg.</article> <article class="defaultP" margin-top="true">2. <i>Krav til grossist</i></article><article class="legalP" id="kapittel-1-paragraf-5-ledd-7">Grossist må drive regulær engrosforretning med førstehåndsomsetning av grøntprodukter og utføre alle de funksjoner som vanligvis tillegges en grossist, herunder lagring, salg og distribusjon. Salg skal utelukkende foregå til grossist, detaljist og store forbrukere.</article> <article class="defaultP" margin-top="true">3. <i>Krav til fruktlager</i></article><article class="legalP" id="kapittel-1-paragraf-5-ledd-8">Følgende fruktlagre kan godkjennes:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-5-ledd-8-punkt-1"><article class="legalP" id="kapittel-1-paragraf-5-ledd-8-punkt-1-ledd-1">Fruktlager som eies og drives som andelslag av frukt-/bærprodusenter.</article></article></li><li data-li-identifier="b." data-name="b."><article class="listArticle" id="kapittel-1-paragraf-5-ledd-8-punkt-2"><article class="legalP" id="kapittel-1-paragraf-5-ledd-8-punkt-2-ledd-1">Privateide fruktlagre hvor det er inngått avtale med produsenter om lagring, sortering, pakking og salg av deres frukt- og bærproduksjon.</article></article></li></ul></article><article class="legalP" id="kapittel-1-paragraf-5-ledd-9">Fruktlageret skal disponere et sentralanlegg med lager, herunder nødvendig kjølelagerkapasitet, og utstyr som er nødvendig for lagring, sortering og pakking av frukt og bær. Under forutsetning av at sentrallageret ikke har tilstrekkelig kapasitet, kan produsentlagre inngå som en del av fruktlageret. Produsentlagre skal tilfredsstille samme krav som sentrallageret og skal være godkjente av Statens landbruksforvaltning. Sentrallageret skal til enhver tid ha det administrative og økonomiske ansvar for driften av godkjente produsentlagre. Fruktlageret skal bare omsette epler og pærer som er lagret i regi av fruktlageret, sortert og pakket på sentrallageret eller godkjente produsentlagre. Kravet om både lagring, sortering og pakking gjelder ikke for sommerepler og epler/pærer som leveres til press.</article><article class="legalP" id="kapittel-1-paragraf-5-ledd-10">Fruktlageret skal ta del i de lagerprogram og reguleringer av markedet som til enhver tid er vedtatt, og skal gi spesifiserte oppgaver over lagerbeholdninger, varekvalitet og sorteringsfordeling i den form og til de tider som Statens landbruksforvaltning eller den det bemyndiger krever.</article> <article class="defaultP" margin-top="true">4. <i>Krav til foretak i markedsordningen for poteter</i></article><article class="legalP" id="kapittel-1-paragraf-5-ledd-11">For godkjenning som omsetningsledd for potetproduksjon i Nord-Norge må foretaket oppfylle vilkårene i forskrift av 3. juni 1999 nr. 684 om godkjenning av foretak for deltakelse i markedsordningen for poteter.</article> <article class="defaultP" margin-top="true">5. <i>Tilbaketrekking av godkjenning</i></article><article class="legalP" id="kapittel-1-paragraf-5-ledd-12">Ved manglende oppfylling av de krav som er lagt til grunn for godkjenning, kan Statens landbruksforvaltning trekke godkjenningen tilbake.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-14-1285/KAPITTEL_2"><h2>II. Distrikts- og kvalitetstilskudd for frukt, bær og veksthusgrønnsaker og distriktstilskudd for potetproduksjon i Nord-Norge</h2><article class="legalArticle" data-lovdata-URL="LTI/forskrift/2001-11-14-1285/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vilkår for distrikts- og kvalitetstilskudd for frukt, bær og veksthusgrønnsaker</span></h3><article class="legalP" id="kapittel-2-paragraf-1-ledd-1">Tilskudd kan gis til produsenter som tilfredsstiller vilkår i generell forskrift om produksjonstilskudd i jordbruket ved søknadsomgangen 20. august i den aktuelle vekstsesongen.</article><article class="legalP" id="kapittel-2-paragraf-1-ledd-2">Det kan også gis tilskudd til aksjeselskap som driver tilskuddsberettiget produksjon i veksthus og som leier de veksthus der produksjonen foregår. Eier av veksthusene og dennes personlig nærstående (jf. § 2, nr. 7 i denne forskrift) må samlet eie 100 prosent av aksjene i selskapet som leier. Veksthusene må være plassert på eierens landbrukseiendom og eieren og landbrukseiendommen må oppfylle kravene i generell forskrift om produksjonstilskudd i jordbruket.</article><article class="legalP" id="kapittel-2-paragraf-1-ledd-3">Det kan ikke gis tilskudd til person som alene eller sammen med personlig nærstående eier aksjeselskap som mottar tilskudd. Dersom én person inkludert personlig nærstående eier flere aksjeselskaper, kan det bare gis tilskudd til ett av disse. Aksjeselskap som søker om tilskudd må legge ved oversikt over aksjeeiere og deres andel i selskapet.</article><article class="legalP" id="kapittel-2-paragraf-1-ledd-4">Produsenter som samlet leverer under følgende minstekvantum er ikke tilskuddsberettiget: <table><thead><tr><th data-text-align="left" data-vertical-align="top"><i>Produkt</i></th><th data-text-align="left" data-vertical-align="top"><i>Minstekvantum</i></th></tr></thead><tbody><tr><td data-text-align="left" data-vertical-align="top">Frukt</td><td data-text-align="left" data-vertical-align="top">2.000 kg</td></tr><tr><td data-text-align="left" data-vertical-align="top">Bær</td><td data-text-align="left" data-vertical-align="top">1.000 kg</td></tr><tr><td data-text-align="left" data-vertical-align="top">Samlet for tomat og agurk</td><td data-text-align="left" data-vertical-align="top">2.000 kg</td></tr><tr><td data-text-align="left" data-vertical-align="top">Salat</td><td data-text-align="left" data-vertical-align="top">5.000 stk.</td></tr></tbody></table></article></article><article class="legalArticle" data-lovdata-URL="LTI/forskrift/2001-11-14-1285/§7" data-name="§7" id="kapittel-2-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Beregning av tilskudd</span></h3><article class="defaultP">1. <i>Distrikts- og kvalitetstilskudd for frukt, bær og veksthusgrønnsaker</i></article><article class="legalP" id="kapittel-2-paragraf-2-ledd-1">Grunnlaget for distrikts- og kvalitetstilskudd er leverte mengder av frukt, bær og veksthusgrønnsaker i perioden 1. januar – 31. desember. Satsene differensieres mellom grupper av produkter og soner,<sup class="footnotereference" data-footnotereferencevalue="1" data-unique-footnote-counter="1">1</sup> og er satt lik null over følgende kvantum for den enkelte produktgruppe: <table><thead><tr><th data-text-align="left" data-vertical-align="top"><i>Produkt</i></th><th data-text-align="left" data-vertical-align="top"><i>Maksimalkvantum</i></th></tr></thead><tbody><tr><td data-text-align="left" data-vertical-align="top">Frukt</td><td data-text-align="left" data-vertical-align="top">40.000 kg</td></tr><tr><td data-text-align="left" data-vertical-align="top">Bær</td><td data-text-align="left" data-vertical-align="top">20.000 kg</td></tr><tr><td data-text-align="left" data-vertical-align="top">Tomat</td><td data-text-align="left" data-vertical-align="top">75.000 kg</td></tr><tr><td data-text-align="left" data-vertical-align="top">Agurk</td><td data-text-align="left" data-vertical-align="top">110.000 kg</td></tr><tr><td data-text-align="left" data-vertical-align="top">Salat</td><td data-text-align="left" data-vertical-align="top">160.000 stk.</td></tr></tbody></table></article><article class="legalP" id="kapittel-2-paragraf-2-ledd-2">Det samlede distrikts- og kvalitetstilskuddet avgrenses til et maksimalt beløp pr. søker. Maksimalbeløpet er differensiert mellom soner, og gjelder alle produksjoner sett under ett. Satser og maksimalbeløp blir fastsatt i forbindelse med jordbruksoppgjøret.</article><article class="legalP" id="kapittel-2-paragraf-2-ledd-3">Ved ulike satser innenfor en produktgruppe med felles maksimalkvantumsavgrensing, prioriteres ved tilskuddsberegningen produkter med høyeste sats først.</article> <article class="defaultP" margin-top="true">2. <i>Distriktstilskudd for potetproduksjon i Nord-Norge</i></article><article class="legalP" id="kapittel-2-paragraf-2-ledd-4">Grunnlaget for distriktstilskudd for potetproduksjon i Nord-Norge er levert mengde poteter i perioden 1. januar – 31. desember. Tilskuddet beregnes etter sats fastsatt i jordbruksoppgjøret.</article><footer class="footnotes"><article class="footnote" data-name="1" data-unique-footnote-counter="2"><span class="footnoteLabel">1</span> Jf. forskrift om areal- og kulturlandskapstilskudd § 2 nr. 2.</article></footer></article><article class="legalArticle" data-lovdata-URL="LTI/forskrift/2001-11-14-1285/§8" data-name="§8" id="kapittel-2-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Innsending og behandling av søknader og årsoppgaver</span></h3><article class="defaultP">1. <i>Søknader</i></article><article class="legalP" id="kapittel-2-paragraf-3-ledd-1">Produsenten må oppgi alle omsetningsledd som det er levert frukt, bær, veksthusgrønnsaker og poteter til, som er omfattet av forskriften. All produksjon av de tilskuddsberettigede produkter må oppgis.</article><article class="legalP" id="kapittel-2-paragraf-3-ledd-2">Søknad om tilskudd kan sendes når produsenten har avsluttet sine leveranser av de tilskuddsberettigede produkter. Søknadsfristen er 1. februar påfølgende år. Det er en forutsetning for utbetaling at årsoppgavens kvantum samsvarer med eller er større enn kvantumet i søknaden.</article><article class="legalP" id="kapittel-2-paragraf-3-ledd-3">For produsenter som leverer til godkjent omsetningsledd via en produsentsammenslutning, skal det i tillegg til årsoppgave fra godkjent omsetningsledd, legges fram oppgave over den enkelte produsents leveranser til produsentsammenslutningen. Oppgaven skal vise produsentsammenslutningens avregning til hver enkelt produsent. Det skal samtidig framlegges en oversikt over alle deltakere i produsentsammenslutningen. Statens landbruksforvaltning kan fastsette nærmere bestemmelser om innsending av oppgaver for medlemmer i produsentsammenslutninger.</article><article class="legalP" id="kapittel-2-paragraf-3-ledd-4">For 2002 kan produsenter søke om distriktstilskudd for potetproduksjon i Nord-Norge for poteter som er levert i perioden 1. januar – 31. mai. Søknadsfristen er 15. juni. For denne søknadsomgangen fastsetter Statens landbruksforvaltning særskilte retningslinjer for krav til søknad, rapportering o.l.</article> <article class="defaultP" margin-top="true">2. <i>Årsoppgaver</i></article><article class="legalP" id="kapittel-2-paragraf-3-ledd-5">Godkjent omsetningsledd skal sende revisorbekreftet årsoppgave over mottak av de aktuelle produkter fra hver enkelt produsent og produsentsammenslutning for perioden 1. januar – 31. desember foregående år. Frist for innsendelse er 15. februar.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-11-14-1285/KAPITTEL_3"><h2>III. Tilskudd til fruktlager</h2><article class="legalArticle" data-lovdata-URL="LTI/forskrift/2001-11-14-1285/§9" data-name="§9" id="kapittel-3-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Spesielle vilkår</span></h3><article class="legalP" id="kapittel-3-paragraf-1-ledd-1">For at et godkjent lager, jf. § 5, skal tildeles tilskudd, må det i gjennomsnitt for de tre siste år inkludert søknadsåret, ha mottatt minst 100 tonn frukt fra minst 15 tilsluttede produsenter som er berettiget distrikts- og kvalitetstilskudd for frukt. En produsent kan kun regnes som tilsluttet produsent til et fruktlager.</article><article class="legalP" id="kapittel-3-paragraf-1-ledd-2">Statens landbruksforvaltning kan etter søknad, godkjenne samarbeidsavtaler mellom mindre fruktlagre som grunnlag for tilskuddsberettigelse etter § 10.</article><article class="legalP" id="kapittel-3-paragraf-1-ledd-3">For fruktlagre med flere fruktlageranlegg avgjør Statens landbruksforvaltning etter søknad hvorvidt disse i tilskuddssammenheng skal betraktes som et eller flere fruktlagre jf. § 10.</article><article class="legalP" id="kapittel-3-paragraf-1-ledd-4">Minst 90% av samlet mottak av epler og pærer skal være lagret i regi av fruktlageret, samt sortert og pakket ved fruktlagerets sentralbygg. Kravet til både lagring, sortering og pakking gjelder ikke for sommerepler og epler/pærer som leveres til press.</article><article class="legalP" id="kapittel-3-paragraf-1-ledd-5">Statens landbruksforvaltning kan, etter søknad, godkjenne leiepakking av epler og pærer ved et annet fruktlager, av et kvantum tilsvarende fruktlagerets mottak utover 100 tonn av epler og pærer til sammen, unntatt sommerepler og epler/pærer som leveres til press. Slik leiepakking må skje for det fruktlagerets regning som har mottatt de aktuelle varemengdene fra sine tilsluttede produsenter, og som derfor også skal sende årsoppgave vedrørende distrikts- og kvalitetstilskudd for disse kvanta, jf. § 8 pkt. 2, og eventuelt søke tilskudd til fruktlager i samsvar med dette.</article></article><article class="legalArticle" data-lovdata-URL="LTI/forskrift/2001-11-14-1285/§10" data-name="§10" id="kapittel-3-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Beregning av tilskuddet</span></h3><article class="legalP" id="kapittel-3-paragraf-2-ledd-1">Det gis et fast driftstilskudd til hvert godkjent fruktlager som tilfredsstiller vilkårene i forskriften § 9. Driftstilskuddet blir fastsatt i forbindelse med jordbruksoppgjøret.</article><article class="legalP" id="kapittel-3-paragraf-2-ledd-2">Den resterende del av tilskuddsrammen fordeles på de samme godkjente fruktlagre proporsjonalt etter mottatt fruktmengde i gjennomsnitt for de tre siste år inkludert søknadsåret.</article><article class="legalP" id="kapittel-3-paragraf-2-ledd-3">I grunnlaget for fordeling av midlene skal det tas med de mengder frukt som lageret har mottatt fra tilsluttede produsenter som er berettiget distrikts- og kvalitetstilskudd for frukt.</article></article><article class="legalArticle" data-lovdata-URL="LTI/forskrift/2001-11-14-1285/§11" data-name="§11" id="kapittel-3-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Innsending og behandling av søknader</span></h3><article class="legalP" id="kapittel-3-paragraf-3-ledd-1">Frist for innsending av søknad om tilskudd er 15. februar.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-11-14-1285/KAPITTEL_4"><h2>IV. Frakttilskudd for konservesblomkål</h2><article class="legalArticle" data-lovdata-URL="LTI/forskrift/2001-11-14-1285/§12" data-name="§12" id="kapittel-4-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Spesielle vilkår</span></h3><article class="legalP" id="kapittel-4-paragraf-1-ledd-1">For blomkål som leveres til innfrysing kan det gis tilskudd til nedskriving av fraktkostnader ved transport fra innfrysingsanlegg i sone<sup class="footnotereference" data-footnotereferencevalue="1" data-unique-footnote-counter="1">1</sup> 4 og 5 til nærmeste konservesanlegg med formål å opprettholde innfrysingsanlegget og bidra til en bedre produsentpris.</article><footer class="footnotes"><article class="footnote" data-name="1" data-unique-footnote-counter="3"><span class="footnoteLabel">1</span> Jf. forskrift om areal- og kulturlandskapstilskudd § 2 nr. 2.</article></footer></article><article class="legalArticle" data-lovdata-URL="LTI/forskrift/2001-11-14-1285/§13" data-name="§13" id="kapittel-4-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Beregning av tilskudd</span></h3><article class="legalP" id="kapittel-4-paragraf-2-ledd-1">Grunnlaget for frakttilskudd er kilo råvare levert fra produsent til innfrysingsanlegget. Satsene blir fastsatt i forbindelse med jordbruksoppgjøret.</article></article><article class="legalArticle" data-lovdata-URL="LTI/forskrift/2001-11-14-1285/§14" data-name="§14" id="kapittel-4-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Innsending og behandling av søknader</span></h3><article class="legalP" id="kapittel-4-paragraf-3-ledd-1">Søknad vedlagt revisorbekreftet årsoppgave over mottatt og transportert blomkål for siste sesong, sendes til Statens landbruksforvaltning innen 1. desember.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2001-11-14-1285/KAPITTEL_5"><h2>V. Generelle bestemmelser</h2><article class="legalArticle" data-lovdata-URL="LTI/forskrift/2001-11-14-1285/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Innsending og behandling av søknader</span></h3><article class="legalP" id="kapittel-5-paragraf-1-ledd-1">Søknaden skal skrives på fastsatt skjema og underskrives av søkeren. Søknader fra lag, selskaper e.l. underskrives av den som forplikter laget og søknader fra umyndig person av vergen. Ved sin underskrift erkjenner søkeren at opplysningene i søknaden er fullstendige og korrekte og at opplysningene i søknaden kan registreres, jf. personopplysningsloven av 14. april 2000 nr. 31.</article><article class="legalP" id="kapittel-5-paragraf-1-ledd-2">Søkeren er ansvarlig for at fullstendig og korrekt søknad i rett tid kommer til Statens landbruksforvaltning. Ved oversittelse av fristen kan søknaden bli avvist.</article></article><article class="legalArticle" data-lovdata-URL="LTI/forskrift/2001-11-14-1285/§16" data-name="§16" id="kapittel-5-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-2-ledd-1">Produsent og omsetningsledd er forpliktet til å gi nødvendige opplysninger. Statens landbruksforvaltning kan kreve de opplysninger og den dokumentasjon, herunder regnskapsmateriale, forretningspapirer og liknende dokumenter, som er nødvendig for å behandle søknader, utøve kontroll og forvalte ordningene på en tilfredsstillende måte.</article></article><article class="legalArticle" data-lovdata-URL="LTI/forskrift/2001-11-14-1285/§17" data-name="§17" id="kapittel-5-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Kontroll</span></h3><article class="legalP" id="kapittel-5-paragraf-3-ledd-1">Statens landbruksforvaltning fører kontroll med at bestemmelsene i denne forskriften blir overholdt, og kan herunder foreta stedlig kontroll hos den som mottar tilskudd. Produsent og omsetningsledd plikter å yte bistand ved slik kontroll.</article></article><article class="legalArticle" data-lovdata-URL="LTI/forskrift/2001-11-14-1285/§18" data-name="§18" id="kapittel-5-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utbetaling</span></h3><article class="legalP" id="kapittel-5-paragraf-4-ledd-1">Tilskuddene utbetales fra Statens landbruksforvaltning til oppgitt bank eller postgirokonto.</article><article class="legalP" id="kapittel-5-paragraf-4-ledd-2">Beregnet beløp mindre enn kr 300,- blir ikke utbetalt.</article><article class="legalP" id="kapittel-5-paragraf-4-ledd-3">Det er ikke anledning til å overdra krav på tilskudd eller refusjon til eie eller pant.</article></article><article class="legalArticle" data-lovdata-URL="LTI/forskrift/2001-11-14-1285/§19" data-name="§19" id="kapittel-5-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Avkorting ved feilopplysninger, trekk og tilbakebetaling</span></h3><article class="legalP" id="kapittel-5-paragraf-5-ledd-1">Feil i utbetalingen skal rettes ved tilbakebetaling/trekk i senere utbetalinger av tilskudd etter forskriften her og/eller andre tilskudd. Krav om tilbakebetaling kan fremmes selv om feilen ikke skyldes søkeren og selv om søkeren har mottatt utbetalingen i aktsom god tro. Krav om tilbakebetaling kan også fremmes ved trekk i utbetalinger av tilskudd etter forskriften her og/eller andre tilskudd til ektefelle/samboer som gjelder samme driftsenhet.</article><article class="legalP" id="kapittel-5-paragraf-5-ledd-2">Dersom driftsenheten har vært drevet i strid med gjeldende lover og forskrifter som regulerer planteproduksjon, kan alt tilskudd trekkes eller kreves tilbakebetalt. Dette gjelder selv om det ikke er regnet ut tilskudd for den ulovlige produksjonen. Tilskudd kan også trekkes dersom det fra driftsenheten er omsatt jordbruksprodukter som det ikke er svart pliktig omsetningsavgift for.</article><article class="legalP" id="kapittel-5-paragraf-5-ledd-3">Er det gitt feil opplysninger i søknaden, kan det samlede tilskuddet søkeren har krav på, avkortes med et beløp tilsvarende merutbetalingen søkeren ville ha oppnådd ved å gi feil opplysninger. Dette gjelder selv om opplysningene er gitt i aktsom god tro.</article><article class="legalP" id="kapittel-5-paragraf-5-ledd-4">Ved særlig grove feil kan søknaden avvises for vedkommende søknadsomgang.</article><article class="legalP" id="kapittel-5-paragraf-5-ledd-5">Dersom feil opplysninger fra søkeren har ført til for mye utbetalt tilskudd, kan det kreves rente i henhold til lov av 17. desember 1976 nr. 100 (forsinkelsesrenteloven). Det samme gjelder dersom søkeren burde ha visst eller forstått at utbetalingen var feil.</article></article><article class="legalArticle" data-lovdata-URL="LTI/forskrift/2001-11-14-1285/§20" data-name="§20" id="kapittel-5-paragraf-6"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Dispensasjon</span></h3><article class="legalP" id="kapittel-5-paragraf-6-ledd-1">Statens landbruksforvaltning kan gjøre unntak fra bestemmelsene i denne forskriften når særlige grunner tilsier det. Søknader om dispensasjon skal sendes til Statens landbruksforvaltning.</article></article><article class="legalArticle" data-lovdata-URL="LTI/forskrift/2001-11-14-1285/§21" data-name="§21" id="kapittel-5-paragraf-7"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Klage</span></h3><article class="legalP" id="kapittel-5-paragraf-7-ledd-1">Vedtak som er truffet i medhold av forskriften kan påklages etter lov av 10. februar 1967 om behandlingsmåten i forvaltningssaker (forvaltningsloven), kapittel VI.</article><article class="legalP" id="kapittel-5-paragraf-7-ledd-2">Landbruksdepartementet er klageinstans for vedtak som er truffet av Statens landbruksforvaltning.</article><article class="legalP" id="kapittel-5-paragraf-7-ledd-3">Klagen sendes til Statens landbruksforvaltning.</article></article><article class="legalArticle" data-lovdata-URL="LTI/forskrift/2001-11-14-1285/§22" data-name="§22" id="kapittel-5-paragraf-8"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Ikrafttredelse</span></h3><article class="legalP" id="kapittel-5-paragraf-8-ledd-1">Forskriften trer i kraft straks, med unntak av bestemmelsene for potetproduksjon. Fra samme tidspunkt oppheves forskrift av 22. september 1999 nr. 1060 om tilskudd i grøntsektoren. For distriktstilskudd for potetproduksjon i Nord-Norge trer forskriften i kraft fra 1. januar 2002. Forskrift av 22. september 1999 nr. 1039 om distriktstilskudd for potetproduksjon i Nord-Norge, Nordland, Troms og Finnmark oppheves fra samme dato.</article></article></section></main></body></html>