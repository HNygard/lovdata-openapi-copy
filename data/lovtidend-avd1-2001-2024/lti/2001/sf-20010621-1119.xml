<!DOCTYPE html><html lang="no"><head><title>Forskrift om endring i forskrift om arbeid av barn og ungdom.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-21-1119</dd><dt class="dokid">DokumentID</dt><dd class="dokid">LTI/forskrift/2001-06-21-1119</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-30-551</li><li>forskrift/1986-08-25-1792</li><li>forskrift/1998-06-26-608</li><li>forskrift/1991-08-16-600</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-02-04-4/§7</li><li>forskrift/1977-08-19-3490/§14</li><li>forskrift/1982-06-04-959/§34</li><li>forskrift/1982-06-04-959/§35</li><li>forskrift/1982-06-04-959/§36</li><li>forskrift/1982-06-04-959/§37</li><li>forskrift/1982-06-04-959/§38</li></ul></dd><dt class="dateOfPublication">Kunngjort</dt><dd class="dateOfPublication">2001-10-05</dd><dt class="journalNumber">Journalnummer</dt><dd class="journalNumber">2001-1104</dd><dt class="titleShort">Korttittel</dt><dd class="titleShort">Endr. i forskrift om arbeid av barn og ungdom</dd><dt class="title">Tittel</dt><dd class="title">Forskrift om endring i forskrift om arbeid av barn og ungdom.</dd><dt class="miscInformation">Annet om dokumentet</dt><dd class="miscInformation">Fastsatt av Direktoratet for arbeidstilsynet 21. juni 2001 med hjemmel i lov av 4. februar 1977 nr. 4 om arbeidervern og arbeidsmiljø m.v. § 7 nr. 2, jf. kgl.res. av 19. august 1977 nr. 3490 § 14 tredje ledd, jf. kgl.res. av 4. juni 1982 nr. 959 § 34 annet og tredje ledd, § 35 annet ledd, § 36 sjuende ledd, § 37 tredje ledd og § 38 annet ledd. Jf. EØS-avtalen vedlegg II kap. XVIII pkt. 11 (direktiv 94/33/EF).</dd><dt class="refid">RefID</dt><dd class="refid">forskrift/2001-06-21-1119</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeid av barn og ungdom.<ul class="tocSubUl"><li>I<ul class="tocSubUl"><li>Kapittel I. Virkeområde<ul class="tocSubUl"><li>§ 1. Forskriftens virkeområde</li><li>§ 2. Hvem forskriften retter seg mot</li></ul></li><li>Kapittel II. Risikovurdering og iverksettelse av tiltak<ul class="tocSubUl"><li>§ 3. Risikovurdering</li><li>§ 4. Iverksettelse av tiltak</li></ul></li><li>Kapittel III. Arbeid av barn<ul class="tocSubUl"><li>§ 5. Adgang til å sette barn som har fylt 13 år til arbeid</li><li>§ 6. Adgang til å sette barn til kulturelt eller lignende arbeid</li><li>§ 7. Samtykke fra foreldre/foresatte</li></ul></li><li>Kapittel IV. Forbud mot arbeid som kan medføre særlig fare<ul class="tocSubUl"><li>§ 8. Generelle krav</li><li>§ 9. Forbud mot arbeid som kan medføre særlig fare for helseskade</li><li>§ 10. Unntak fra arbeidsforbudet ved yrkesrettet opplæring</li></ul></li><li>Kapittel V. Unntak fra forbudet mot nattarbeid<ul class="tocSubUl"><li>§ 11. Barn</li><li>§ 12. Ungdom</li></ul></li><li>Kapittel VI. Opplæring, informasjon og verneombudets medvirkning<ul class="tocSubUl"><li>§ 13. Opplæring og informasjon</li><li>§ 14. Verneombudets medvirkning</li></ul></li><li>Kapittel VII. Listeføring av barn og ungdom<ul class="tocSubUl"><li>§ 15. Listeføring</li></ul></li><li>Kapittel VIII. Straff og ikrafttredelse<ul class="tocSubUl"><li>§ 16. Straff</li><li>§ 17. Ikrafttredelse</li></ul></li><li>Kommentarer til forskriften<ul class="tocSubUl"><li>Innledende kommentarer</li><li>Til kapittel II Risikovurdering og tiltak</li><li>Til kapittel III Arbeid av barn</li><li>Til kapittel IV Forbud mot arbeid som kan medføre særlig fare</li><li>Til kapittel V Unntak fra forbudet mot nattarbeid</li><li>Til kapittel VI Opplæring, informasjon, samtykke mv.</li><li>Til kapittel VII Listeføring av barn og ungdom</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-21-1119" id="dokument"><h1>Forskrift om endring i forskrift om arbeid av barn og ungdom.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-21-1119/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 30. april 1998 nr. 551 om arbeid av barn og ungdom er det foretatt en rekke endringer. Forskriften lyder i sin helhet etter dette:</article><section class="section" data-name="kapI" id="kapittel-1-kapittel-1" data-lovdata-URL="LTI/forskrift/2001-06-21-1119/KAPITTEL_1-1"><h3>Kapittel I. Virkeområde</h3><article class="legalArticle" data-lovdata-URL="LTI/forskrift/2001-06-21-1119/§1" data-name="§1" id="kapittel-1-kapittel-1-paragraf-1"><h4 class="legalArticleHeader"><span class="legalArticleValue">§ 1</span>. <span class="legalArticleTitle">Forskriftens virkeområde</span></h4><article class="legalP" id="kapittel-1-kapittel-1-paragraf-1-ledd-1">Denne forskrift gjelder for arbeid som utføres av personer under 18 år.</article></article><article class="legalArticle" data-lovdata-URL="LTI/forskrift/2001-06-21-1119/§2" data-name="§2" id="kapittel-1-kapittel-1-paragraf-2"><h4 class="legalArticleHeader"><span class="legalArticleValue">§ 2</span>. <span class="legalArticleTitle">Hvem forskriften retter seg mot</span></h4><article class="legalP" id="kapittel-1-kapittel-1-paragraf-2-ledd-1">Arbeidsgiver plikter å sørge for at bestemmelsene i denne forskrift oppfylles.</article></article></section><section class="section" data-name="kapII" id="kapittel-1-kapittel-2" data-lovdata-URL="LTI/forskrift/2001-06-21-1119/KAPITTEL_1-2"><h3>Kapittel II. Risikovurdering og iverksettelse av tiltak</h3><article class="legalArticle" data-lovdata-URL="LTI/forskrift/2001-06-21-1119/§3" data-name="§3" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 3</span>. <span class="legalArticleTitle">Risikovurdering</span></h4><article class="legalP" id="kapittel-1-kapittel-2-paragraf-1-ledd-1">Når personer under 18 år skal nyttes i arbeidet, skal arbeidsgiver foreta en vurdering av den risiko de utsettes for.</article><article class="legalP" id="kapittel-1-kapittel-2-paragraf-1-ledd-2">Risikovurderingen skal utføres før personer under 18 år tiltrer arbeidet og gjentas hver gang det skjer vesentlige endringer i arbeidsvilkårene.</article><article class="legalP" id="kapittel-1-kapittel-2-paragraf-1-ledd-3">Risikovurderingen skal særlig ta utgangspunkt i:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-1-ledd-3-punkt-1"><article class="legalP" id="kapittel-1-kapittel-2-paragraf-1-ledd-3-punkt-1-ledd-1">arbeidsstedets og arbeidsplassens utstyr og innredning,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-1-ledd-3-punkt-2"><article class="legalP" id="kapittel-1-kapittel-2-paragraf-1-ledd-3-punkt-2-ledd-1">innretning, valg og bruk av arbeidsutstyr og maskiner, samt måten de håndteres på,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-paragraf-1-ledd-3-punkt-3"><article class="legalP" id="kapittel-1-kapittel-2-paragraf-1-ledd-3-punkt-3-ledd-1">arbeidsorganiseringen,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-2-paragraf-1-ledd-3-punkt-4"><article class="legalP" id="kapittel-1-kapittel-2-paragraf-1-ledd-3-punkt-4-ledd-1">art, grad og varighet av eksponering for fysiske, biologiske og kjemiske faktorer,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-2-paragraf-1-ledd-3-punkt-5"><article class="legalP" id="kapittel-1-kapittel-2-paragraf-1-ledd-3-punkt-5-ledd-1">uheldige psykiske belastninger som arbeidet kan medføre,</article></article></li><li data-li-identifier="f)" data-name="f)"><article class="listArticle" id="kapittel-1-kapittel-2-paragraf-1-ledd-3-punkt-6"><article class="legalP" id="kapittel-1-kapittel-2-paragraf-1-ledd-3-punkt-6-ledd-1">arbeidsoperasjoner som kan overbelaste muskel- og skjelettsystemet,</article></article></li><li data-li-identifier="g)" data-name="g)"><article class="listArticle" id="kapittel-1-kapittel-2-paragraf-1-ledd-3-punkt-7"><article class="legalP" id="kapittel-1-kapittel-2-paragraf-1-ledd-3-punkt-7-ledd-1">barns og unges nivå med hensyn til opplæring og instruksjon.</article></article></li></ul></article></article><article class="legalArticle" data-lovdata-URL="LTI/forskrift/2001-06-21-1119/§4" data-name="§4" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 4</span>. <span class="legalArticleTitle">Iverksettelse av tiltak</span></h4><article class="legalP" id="kapittel-1-kapittel-2-paragraf-2-ledd-1">Arbeidsgiver skal iverksette nødvendige tiltak for å ivareta sikkerhet, helse og utvikling til personer under 18 år. Det skal tas særlig hensyn til deres manglende arbeidserfaring, at de ikke er oppmerksomme på eksisterende og potensiell risiko, eller at de ennå ikke er fullt utviklet.</article></article></section><section class="section" data-name="kapIII" id="kapittel-1-kapittel-3" data-lovdata-URL="LTI/forskrift/2001-06-21-1119/KAPITTEL_1-3"><h3>Kapittel III. Arbeid av barn</h3><article class="legalArticle" data-lovdata-URL="LTI/forskrift/2001-06-21-1119/§5" data-name="§5" id="kapittel-1-kapittel-3-paragraf-1"><h4 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til å sette barn som har fylt 13 år til arbeid</span></h4><article class="legalP" id="kapittel-1-kapittel-3-paragraf-1-ledd-1">Barn som har fylt 13 år, kan utføre lett arbeid. Med lett arbeid menes ethvert arbeid som på grunn av arbeidsoppgavenes art og de særskilte forhold de skal utføres under, ikke påvirker barns sikkerhet, helse eller utvikling på en uheldig måte, og ikke går ut over deres skolegang, deltakelse i yrkesveiledning eller yrkesrettet opplæring, eller deres mulighet til å få utbytte av undervisning.</article></article><article class="legalArticle" data-lovdata-URL="LTI/forskrift/2001-06-21-1119/§6" data-name="§6" id="kapittel-1-kapittel-3-paragraf-2"><h4 class="legalArticleHeader"><span class="legalArticleValue">§ 6</span>. <span class="legalArticleTitle">Adgang til å sette barn til kulturelt eller lignende arbeid</span></h4><article class="legalP" id="kapittel-1-kapittel-3-paragraf-2-ledd-1">Barn som er under 15 år eller er skolepliktig etter lov av 17. juli 1998 nr. 61 om grunnskolen og den vidaregåande opplæringa kan utføre kulturelt, kunstnerisk, sportslig eller reklamemessig arbeid så fremt arbeidet ikke påvirker deres sikkerhet, helse eller utvikling på en uheldig måte og ikke går ut over deres skolegang, deltakelse i yrkesveiledning eller yrkesrettet opplæring, eller deres mulighet til å få utbytte av undervisning.</article><article class="legalP" id="kapittel-1-kapittel-3-paragraf-2-ledd-2">Før barn settes til arbeid som nevnt i første ledd skal arbeidsgiver innhente forhåndssamtykke fra Arbeidstilsynet. Samtykket etter § 7 skal vedlegges søknaden til Arbeidstilsynet.</article></article><article class="legalArticle" data-lovdata-URL="LTI/forskrift/2001-06-21-1119/§7" data-name="§7" id="kapittel-1-kapittel-3-paragraf-3"><h4 class="legalArticleHeader"><span class="legalArticleValue">§ 7</span>. <span class="legalArticleTitle">Samtykke fra foreldre/foresatte</span></h4><article class="legalP" id="kapittel-1-kapittel-3-paragraf-3-ledd-1">Før barn som er under 15 år eller er skolepliktig settes til arbeid, skal arbeidsgiver sørge for at det innhentes skriftlig samtykke fra foreldre eller andre foresatte.</article></article></section><section class="section" data-name="kapIV" id="kapittel-1-kapittel-4" data-lovdata-URL="LTI/forskrift/2001-06-21-1119/KAPITTEL_1-4"><h3>Kapittel IV. Forbud mot arbeid som kan medføre særlig fare</h3><article class="legalArticle" data-lovdata-URL="LTI/forskrift/2001-06-21-1119/§8" data-name="§8" id="kapittel-1-kapittel-4-paragraf-1"><h4 class="legalArticleHeader"><span class="legalArticleValue">§ 8</span>. <span class="legalArticleTitle">Generelle krav</span></h4><article class="legalP" id="kapittel-1-kapittel-4-paragraf-1-ledd-1">Personer under 18 år skal ikke utføre arbeid som<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-4-paragraf-1-ledd-1-punkt-1"><article class="legalP" id="kapittel-1-kapittel-4-paragraf-1-ledd-1-punkt-1-ledd-1">overstiger deres fysiske eller psykiske yteevne,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-4-paragraf-1-ledd-1-punkt-2"><article class="legalP" id="kapittel-1-kapittel-4-paragraf-1-ledd-1-punkt-2-ledd-1">medfører eksponering for giftige eller kreftfremkallende faktorer, faktorer som forårsaker arvelige genetiske skader, faktorer som forårsaker fosterskader eller som på annen måte forårsaker kroniske skader for mennesker,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-4-paragraf-1-ledd-1-punkt-3"><article class="legalP" id="kapittel-1-kapittel-4-paragraf-1-ledd-1-punkt-3-ledd-1">medfører eksponering for skadelig stråling,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-4-paragraf-1-ledd-1-punkt-4"><article class="legalP" id="kapittel-1-kapittel-4-paragraf-1-ledd-1-punkt-4-ledd-1">innebærer fare for ulykke som det er rimelig å anta at personer under 18 år ikke kan gjenkjenne eller unngå på grunn av liten bevissthet om sikkerhet eller liten erfaring, opplæring eller øvelse.</article></article></li></ul></article></article><article class="legalArticle" data-lovdata-URL="LTI/forskrift/2001-06-21-1119/§9" data-name="§9" id="kapittel-1-kapittel-4-paragraf-2"><h4 class="legalArticleHeader"><span class="legalArticleValue">§ 9</span>. <span class="legalArticleTitle">Forbud mot arbeid som kan medføre særlig fare for helseskade</span></h4><article class="legalP" id="kapittel-1-kapittel-4-paragraf-2-ledd-1">Personer under 18 år skal ikke utføre følgende typer arbeid:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-4-paragraf-2-ledd-1-punkt-1"><article class="legalP" id="kapittel-1-kapittel-4-paragraf-2-ledd-1-punkt-1-ledd-1">arbeid som medfører eksponering for ioniserende stråling,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-4-paragraf-2-ledd-1-punkt-2"><article class="legalP" id="kapittel-1-kapittel-4-paragraf-2-ledd-1-punkt-2-ledd-1">arbeid i hyperbarisk atmosfære, f.eks. i trykkamre og ved dykking,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-4-paragraf-2-ledd-1-punkt-3"><article class="legalP" id="kapittel-1-kapittel-4-paragraf-2-ledd-1-punkt-3-ledd-1">arbeid som medfører eksponering for biologiske faktorer i risikogruppe 3 og 4, jf. forskrift av 19. desember 1997 nr. 1322 om vern av arbeidstakere mot farer ved arbeid med biologiske faktorer,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-4-paragraf-2-ledd-1-punkt-4"><article class="legalP" id="kapittel-1-kapittel-4-paragraf-2-ledd-1-punkt-4-ledd-1">arbeid som medfører eksponering for kjemikalier som oppfyller kriteriene for klassifisering som meget giftig, giftig, etsende eller eksplosiv jf. forskrift om klassifisering, merking m.v. av farlige kjemikalier, fastsatt 21. august 1997 nr. 996. Dette gjelder enten kjemikaliet er klassifisert i medhold av nevnte forskrift eller ikke,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-4-paragraf-2-ledd-1-punkt-5"><article class="legalP" id="kapittel-1-kapittel-4-paragraf-2-ledd-1-punkt-5-ledd-1">arbeid som medfører eksponering for kjemikalier som er kreftfremkallende,</article></article></li><li data-li-identifier="f)" data-name="f)"><article class="listArticle" id="kapittel-1-kapittel-4-paragraf-2-ledd-1-punkt-6"><article class="legalP" id="kapittel-1-kapittel-4-paragraf-2-ledd-1-punkt-6-ledd-1">arbeid som medfører eksponering for bly og blyforbindelser,</article></article></li><li data-li-identifier="g)" data-name="g)"><article class="listArticle" id="kapittel-1-kapittel-4-paragraf-2-ledd-1-punkt-7"><article class="legalP" id="kapittel-1-kapittel-4-paragraf-2-ledd-1-punkt-7-ledd-1">arbeid som medfører eksponering for asbest og asbestholdig materiale,</article></article></li><li data-li-identifier="h)" data-name="h)"><article class="listArticle" id="kapittel-1-kapittel-4-paragraf-2-ledd-1-punkt-8"><article class="legalP" id="kapittel-1-kapittel-4-paragraf-2-ledd-1-punkt-8-ledd-1">arbeid som medfører eksponering for kjemikalier som er klassifisert som irriterende (Xi) og som har en eller flere av følgende risikosetninger og i kombinasjonssetninger der disse inngår: <ul class="defaultList"><li><article class="listArticle" id="kapittel-1-kapittel-4-paragraf-2-ledd-1-punkt-8-ledd-1-punkt-1"><article class="legalP" id="kapittel-1-kapittel-4-paragraf-2-ledd-1-punkt-8-ledd-1-punkt-1-ledd-1">R12 Ekstremt brannfarlig</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-8-ledd-1-punkt-2"><article class="legalP" id="kapittel-1-kapittel-4-paragraf-2-ledd-1-punkt-8-ledd-1-punkt-2-ledd-1">R43 Kan gi allergi ved hudkontakt</article></article></li></ul></article></article></li><li data-li-identifier="i)" data-name="i)"><article class="listArticle" id="kapittel-1-kapittel-4-paragraf-2-ledd-1-punkt-9"><article class="legalP" id="kapittel-1-kapittel-4-paragraf-2-ledd-1-punkt-9-ledd-1">arbeid som medfører eksponering for kjemikalier som er klassifisert som helseskadelige (Xn) og som har en eller flere av følgende risikosetninger og i kombinasjonssetninger der disse inngår: <ul class="defaultList"><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-1"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-1-ledd-1">R215 Mulig fare for kreft</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-2"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-2-ledd-1">R40 Mulig fare for varig helseskade</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-3"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-3-ledd-1">R42 Kan gi allergi ved innånding</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-4"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-4-ledd-1">R43 Kan gi allergi ved hudkontakt</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-5"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-5-ledd-1">R48 Alvorlig helsefare ved lengre tids påvirkning</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-6"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-6-ledd-1">R62 Mulig fare for skade på forplantningsevnen</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-7"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-7-ledd-1">R63 Mulig fare for fosterskade</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-8"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-8-ledd-1">R46 Kan fremkalle arvelige skader</article></article></li><li><article class="listArticle" id="kapittel-1-kapittel-4-paragraf-2-ledd-1-punkt-9-ledd-1-punkt-9"><article class="legalP" id="kapittel-1-kapittel-4-paragraf-2-ledd-1-punkt-9-ledd-1-punkt-9-ledd-1">R33 Kan opphopes i kroppen ved gjentatt bruk</article></article></li></ul></article></article></li><li data-li-identifier="j)" data-name="j)"><article class="listArticle" id="kapittel-1-kapittel-4-paragraf-2-ledd-1-punkt-10"><article class="legalP" id="kapittel-1-kapittel-4-paragraf-2-ledd-1-punkt-10-ledd-1">arbeid med framstilling og håndtering av fyrverkeri, samt objekter og maskiner som inneholder sprengstoff,</article></article></li><li data-li-identifier="k)" data-name="k)"><article class="listArticle" id="kapittel-1-kapittel-4-paragraf-2-ledd-1-punkt-11"><article class="legalP" id="kapittel-1-kapittel-4-paragraf-2-ledd-1-punkt-11-ledd-1">arbeid med ville eller giftige dyr,</article></article></li><li data-li-identifier="l)" data-name="l)"><article class="listArticle" id="kapittel-1-kapittel-4-paragraf-2-ledd-1-punkt-12"><article class="legalP" id="kapittel-1-kapittel-4-paragraf-2-ledd-1-punkt-12-ledd-1">arbeid med industriell slakting av dyr,</article></article></li><li data-li-identifier="m)" data-name="m)"><article class="listArticle" id="kapittel-1-kapittel-4-paragraf-2-ledd-1-punkt-13"><article class="legalP" id="kapittel-1-kapittel-4-paragraf-2-ledd-1-punkt-13-ledd-1">arbeid som innebærer håndtering av utstyr til produksjon, oppbevaring eller anvendelse av komprimert, flytende eller oppløste gasser,</article></article></li><li data-li-identifier="n)" data-name="n)"><article class="listArticle" id="kapittel-1-kapittel-4-paragraf-2-ledd-1-punkt-14"><article class="legalP" id="kapittel-1-kapittel-4-paragraf-2-ledd-1-punkt-14-ledd-1">arbeid i tanker, bassenger, reservoarer eller med analyseflasker som inneholder kjemiske faktorer omhandlet i bokstavene d til i,</article></article></li><li data-li-identifier="o)" data-name="o)"><article class="listArticle" id="kapittel-1-kapittel-4-paragraf-2-ledd-1-punkt-15"><article class="legalP" id="kapittel-1-kapittel-4-paragraf-2-ledd-1-punkt-15-ledd-1">arbeid som innebærer fare for sammenbrudd av byggverk eller ras,</article></article></li><li data-li-identifier="p)" data-name="p)"><article class="listArticle" id="kapittel-1-kapittel-4-paragraf-2-ledd-1-punkt-16"><article class="legalP" id="kapittel-1-kapittel-4-paragraf-2-ledd-1-punkt-16-ledd-1">arbeid som innebærer fare for kontakt med høyspent elektrisitet,</article></article></li><li data-li-identifier="q)" data-name="q)"><article class="listArticle" id="kapittel-1-kapittel-4-paragraf-2-ledd-1-punkt-17"><article class="legalP" id="kapittel-1-kapittel-4-paragraf-2-ledd-1-punkt-17-ledd-1">akkordarbeid der tempoet bestemmes av maskiner,</article></article></li><li data-li-identifier="r)" data-name="r)"><article class="listArticle" id="kapittel-1-kapittel-4-paragraf-2-ledd-1-punkt-18"><article class="legalP" id="kapittel-1-kapittel-4-paragraf-2-ledd-1-punkt-18-ledd-1">arbeid som medfører helsefare på grunn av ekstrem kulde eller varme eller på grunn av støy eller vibrasjon,</article></article></li><li data-li-identifier="s)" data-name="s)"><article class="listArticle" id="kapittel-1-kapittel-4-paragraf-2-ledd-1-punkt-19"><article class="legalP" id="kapittel-1-kapittel-4-paragraf-2-ledd-1-punkt-19-ledd-1">arbeid med kraner og løfte- og stablevogner som nevnt i forskrift av 26. juni 1998 nr. 608 om bruk av arbeidsutstyr § 49,</article></article></li><li data-li-identifier="t)" data-name="t)"><article class="listArticle" id="kapittel-1-kapittel-4-paragraf-2-ledd-1-punkt-20"><article class="legalP" id="kapittel-1-kapittel-4-paragraf-2-ledd-1-punkt-20-ledd-1">arbeid med masseforflytningsmaskiner,</article></article></li><li data-li-identifier="u)" data-name="u)"><article class="listArticle" id="kapittel-1-kapittel-4-paragraf-2-ledd-1-punkt-21"><article class="legalP" id="kapittel-1-kapittel-4-paragraf-2-ledd-1-punkt-21-ledd-1">arbeid med spikerpistoler,</article></article></li><li data-li-identifier="v)" data-name="v)"><article class="listArticle" id="kapittel-1-kapittel-4-paragraf-2-ledd-1-punkt-22"><article class="legalP" id="kapittel-1-kapittel-4-paragraf-2-ledd-1-punkt-22-ledd-1">arbeid med boltpistoler,</article></article></li><li data-li-identifier="w)" data-name="w)"><article class="listArticle" id="kapittel-1-kapittel-4-paragraf-2-ledd-1-punkt-23"><article class="legalP" id="kapittel-1-kapittel-4-paragraf-2-ledd-1-punkt-23-ledd-1">arbeid med væskestråleutstyr med arbeidstrykk over eller lik 250 bar (25 MPa).</article></article></li></ul></article></article><article class="legalArticle" data-lovdata-URL="LTI/forskrift/2001-06-21-1119/§10" data-name="§10" id="kapittel-1-kapittel-4-paragraf-3"><h4 class="legalArticleHeader"><span class="legalArticleValue">§ 10</span>. <span class="legalArticleTitle">Unntak fra arbeidsforbudet ved yrkesrettet opplæring</span></h4><article class="legalP" id="kapittel-1-kapittel-4-paragraf-3-ledd-1">Dersom arbeidet utføres som ledd i praktisk opplæring i skolens regi, eller praktisk opplæring på lærekontrakt eller opplæringskontrakt, kan ungdom mellom 15 og 18 år og som ikke er skolepliktig, utføre arbeid som nevnt i § 8 bokstav b til d og § 9 første ledd bokstav b til r.</article><article class="legalP" id="kapittel-1-kapittel-4-paragraf-3-ledd-2">På samme vilkår som nevnt i første ledd kan ungdom mellom 16 og 18 år som ikke er skolepliktig utføre arbeid som nevnt i § 9 første ledd bokstav a når den effektive doseekvivalenten ikke overstiger 5 mSv i løpet av 12 måneder. Ved bestråling av enkeltorganer skal dosegrensen ikke overstige: <table><tbody><tr><td data-text-align="left" data-vertical-align="top">Øyelinse:</td><td data-text-align="left" data-vertical-align="top">50 mSv/år</td></tr><tr><td data-text-align="left" data-vertical-align="top">Hud, hender og føtter:</td><td data-text-align="left" data-vertical-align="top">150 mSv/år.</td></tr></tbody></table></article><article class="legalP" id="kapittel-1-kapittel-4-paragraf-3-ledd-3">Ungdom som har fylt 17 år kan gis praktisk opplæring i bruk av arbeidsutstyr som nevnt i § 9 første ledd bokstav s til w, dersom opplæringen skjer i samsvar med kravene om sikkerhetsopplæring i forskrift av 26. juni 1998 nr. 608 om bruk av arbeidsutstyr kapittel VIII.</article><article class="legalP" id="kapittel-1-kapittel-4-paragraf-3-ledd-4">Når ungdom settes til arbeid som nevnt i første, annet og tredje ledd, skal arbeidsgiver organisere og tilrettelegge arbeidet under hensyn til den enkeltes arbeidslivserfaring og modenhet, og ellers iverksette de tiltak som er nødvendige for å ivareta deres sikkerhet, helse og utvikling.</article><article class="legalP" id="kapittel-1-kapittel-4-paragraf-3-ledd-5">Arbeidsgiver skal sørge for at ungdom som settes til slikt arbeid, er underlagt tilsyn i nødvendig utstrekning av en erfaren og kompetent person.</article></article></section><section class="section" data-name="kapV" id="kapittel-1-kapittel-5" data-lovdata-URL="LTI/forskrift/2001-06-21-1119/KAPITTEL_1-5"><h3>Kapittel V. Unntak fra forbudet mot nattarbeid</h3><article class="legalArticle" data-lovdata-URL="LTI/forskrift/2001-06-21-1119/§11" data-name="§11" id="kapittel-1-kapittel-5-paragraf-1"><h4 class="legalArticleHeader"><span class="legalArticleValue">§ 11</span>. <span class="legalArticleTitle">Barn</span></h4><article class="legalP" id="kapittel-1-kapittel-5-paragraf-1-ledd-1">Barn som er under 15 år eller er skolepliktig kan utføre kulturelt, kunstnerisk eller sportslig arbeid i perioden mellom kl. 20.00 og kl. 23.00 på de vilkår som er nevnt i § 6. Den arbeidsfrie perioden skal i tilfeller der arbeidet avsluttes etter kl. 22.00 vare til kl. 07.00.</article></article><article class="legalArticle" data-lovdata-URL="LTI/forskrift/2001-06-21-1119/§12" data-name="§12" id="kapittel-1-kapittel-5-paragraf-2"><h4 class="legalArticleHeader"><span class="legalArticleValue">§ 12</span>. <span class="legalArticleTitle">Ungdom</span></h4><article class="legalP" id="kapittel-1-kapittel-5-paragraf-2-ledd-1">I følgende tilfeller er det tillatt at ungdom mellom 15 og 18 år som ikke er skolepliktig arbeider om natten, dersom arbeidet ikke er til skade for deres sikkerhet, helse eller utvikling:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-5-paragraf-2-ledd-1-punkt-1"><article class="legalP" id="kapittel-1-kapittel-5-paragraf-2-ledd-1-punkt-1-ledd-1">Kulturelt, kunstnerisk eller sportslig arbeid kan utføres fram til kl. 23.00.</article></article></li><li data-li-identifier="b)" data-name="b)"><article class="listArticle" id="kapittel-1-kapittel-5-paragraf-2-ledd-1-punkt-2"><article class="legalP" id="kapittel-1-kapittel-5-paragraf-2-ledd-1-punkt-2-ledd-1">Arbeid på lærekontrakt i virksomheter innen hotell- og restaurantnæringen kan utføres fram til kl. 24.00 når det er nødvendig for betjening av gjester.</article></article></li><li data-li-identifier="c)" data-name="c)"><article class="listArticle" id="kapittel-1-kapittel-5-paragraf-2-ledd-1-punkt-3"><article class="legalP" id="kapittel-1-kapittel-5-paragraf-2-ledd-1-punkt-3-ledd-1">Arbeid med salg eller ombæring av aviser kan utføres fra kl. 04.00.</article></article></li><li data-li-identifier="d)" data-name="d)"><article class="listArticle" id="kapittel-1-kapittel-5-paragraf-2-ledd-1-punkt-4"><article class="legalP" id="kapittel-1-kapittel-5-paragraf-2-ledd-1-punkt-4-ledd-1">Arbeid på to skift i ikke-industriell virksomhet kan legges mellom kl. 06.00 og kl. 24.00. Unntaket omfatter ikke bygg- og anleggsvirksomhet og transportvirksomhet.</article></article></li><li data-li-identifier="e)" data-name="e)"><article class="listArticle" id="kapittel-1-kapittel-5-paragraf-2-ledd-1-punkt-5"><article class="legalP" id="kapittel-1-kapittel-5-paragraf-2-ledd-1-punkt-5-ledd-1">Rengjøringsarbeid kan utføres fram til kl. 24.00 når arbeidet ikke kan drives uten at annet arbeid på arbeidsstedet avbrytes, og som på grunn av driftstida på arbeidsstedet må utføres om natten.</article></article></li><li data-li-identifier="f)" data-name="f)"><article class="listArticle" id="kapittel-1-kapittel-5-paragraf-2-ledd-1-punkt-6"><article class="legalP" id="kapittel-1-kapittel-5-paragraf-2-ledd-1-punkt-6-ledd-1">Lett vakthold og portnerarbeid kan utføres mellom kl. 06.00 og kl. 24.00.</article></article></li><li data-li-identifier="g)" data-name="g)"><article class="listArticle" id="kapittel-1-kapittel-5-paragraf-2-ledd-1-punkt-7"><article class="legalP" id="kapittel-1-kapittel-5-paragraf-2-ledd-1-punkt-7-ledd-1">Lett arbeid i virksomhet for syke- og pleiehjelp, samt i internat som er knyttet til internatskoler, barnehjem, barnehager o.l. kan utføres mellom kl. 06.00 og kl. 24.00.</article></article></li><li data-li-identifier="h)" data-name="h)"><article class="listArticle" id="kapittel-1-kapittel-5-paragraf-2-ledd-1-punkt-8"><article class="legalP" id="kapittel-1-kapittel-5-paragraf-2-ledd-1-punkt-8-ledd-1">Lett arbeid ved sykehus eller liknende institusjoner kan utføres fram til kl. 06.00 av elever i hjelpepleie og elever, lærlinger og lærekandidater i omsorgsarbeiderfaget innen videregående opplæring. Arbeidet må inngå som ledd i den praktiske opplæringen i henhold til gjeldende læreplan.</article></article></li></ul></article></article></section><section class="section" data-name="kapVI" id="kapittel-1-kapittel-6" data-lovdata-URL="LTI/forskrift/2001-06-21-1119/KAPITTEL_1-6"><h3>Kapittel VI. Opplæring, informasjon og verneombudets medvirkning</h3><article class="legalArticle" data-lovdata-URL="LTI/forskrift/2001-06-21-1119/§13" data-name="§13" id="kapittel-1-kapittel-6-paragraf-1"><h4 class="legalArticleHeader"><span class="legalArticleValue">§ 13</span>. <span class="legalArticleTitle">Opplæring og informasjon</span></h4><article class="legalP" id="kapittel-1-kapittel-6-paragraf-1-ledd-1">Arbeidsgiver skal sørge for at personer under 18 år får nødvendig opplæring og instruksjon i arbeidet. Arbeidsgiver skal sørge for at personer under 18 år, deres foreldre eller andre foresatte, informeres om eventuell risiko som er forbundet med arbeidet og om alle tiltak som iverksettes for å ivareta de unges sikkerhet og helse.</article></article><article class="legalArticle" data-lovdata-URL="LTI/forskrift/2001-06-21-1119/§14" data-name="§14" id="kapittel-1-kapittel-6-paragraf-2"><h4 class="legalArticleHeader"><span class="legalArticleValue">§ 14</span>. <span class="legalArticleTitle">Verneombudets medvirkning</span></h4><article class="legalP" id="kapittel-1-kapittel-6-paragraf-2-ledd-1">Verneombudet skal tas med på råd under planlegging og gjennomføring av arbeid som skal utføres av personer under 18 år.</article><article class="legalP" id="kapittel-1-kapittel-6-paragraf-2-ledd-2">Ved virksomheter hvor det ikke er verneombud, skal arbeidstakernes representant tas med på råd.</article></article></section><section class="section" data-name="kapVII" id="kapittel-1-kapittel-7" data-lovdata-URL="LTI/forskrift/2001-06-21-1119/KAPITTEL_1-7"><h3>Kapittel VII. Listeføring av barn og ungdom</h3><article class="legalArticle" data-lovdata-URL="LTI/forskrift/2001-06-21-1119/§15" data-name="§15" id="kapittel-1-kapittel-7-paragraf-1"><h4 class="legalArticleHeader"><span class="legalArticleValue">§ 15</span>. <span class="legalArticleTitle">Listeføring</span></h4><article class="legalP" id="kapittel-1-kapittel-7-paragraf-1-ledd-1">Arbeidsgiver som sysselsetter personer under 18 år skal føre liste over dem. Listeføring kan unnlates i virksomhet som sysselsetter mindre enn 20 arbeidstakere.</article><article class="legalP" id="kapittel-1-kapittel-7-paragraf-1-ledd-2">Listen skal inneholde følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-7-paragraf-1-ledd-2-punkt-1"><article class="legalP" id="kapittel-1-kapittel-7-paragraf-1-ledd-2-punkt-1-ledd-1">arbeidstakerens navn, adresse og fødselsnummer,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-7-paragraf-1-ledd-2-punkt-2"><article class="legalP" id="kapittel-1-kapittel-7-paragraf-1-ledd-2-punkt-2-ledd-1">foresattes navn og adresse (for barn som er under 15 år eller er skolepliktig),</article></article></li><li data-li-identifier="c)" data-name="c)"><article class="listArticle" id="kapittel-1-kapittel-7-paragraf-1-ledd-2-punkt-3"><article class="legalP" id="kapittel-1-kapittel-7-paragraf-1-ledd-2-punkt-3-ledd-1">arbeidets art,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-7-paragraf-1-ledd-2-punkt-4"><article class="legalP" id="kapittel-1-kapittel-7-paragraf-1-ledd-2-punkt-4-ledd-1">lengden på daglig arbeidstid, herunder arbeidstid hos andre arbeidsgivere, og på hvilken tid av døgnet arbeidet foregår,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-7-paragraf-1-ledd-2-punkt-5"><article class="legalP" id="kapittel-1-kapittel-7-paragraf-1-ledd-2-punkt-5-ledd-1">lengden på ordinær skoletid,</article></article></li><li data-li-identifier="f)" data-name="f)"><article class="listArticle" id="kapittel-1-kapittel-7-paragraf-1-ledd-2-punkt-6"><article class="legalP" id="kapittel-1-kapittel-7-paragraf-1-ledd-2-punkt-6-ledd-1">tidspunkt for avvikling av fritid i sommerferien.</article></article></li></ul></article><article class="legalP" id="kapittel-1-kapittel-7-paragraf-1-ledd-3">Listen skal være tilgjengelig for Arbeidstilsynet og verneombud.</article></article></section><section class="section" data-name="kapVIII" id="kapittel-1-kapittel-8" data-lovdata-URL="LTI/forskrift/2001-06-21-1119/KAPITTEL_1-8"><h3>Kapittel VIII. Straff og ikrafttredelse</h3><article class="legalArticle" data-lovdata-URL="LTI/forskrift/2001-06-21-1119/§16" data-name="§16" id="kapittel-1-kapittel-8-paragraf-1"><h4 class="legalArticleHeader"><span class="legalArticleValue">§ 16</span>. <span class="legalArticleTitle">Straff</span></h4><article class="legalP" id="kapittel-1-kapittel-8-paragraf-1-ledd-1">Overtredelse av denne forskrift straffes etter arbeidsmiljøloven kapittel XIV og straffeloven § 48 a og § 48 b.</article></article><article class="legalArticle" data-lovdata-URL="LTI/forskrift/2001-06-21-1119/§17" data-name="§17" id="kapittel-1-kapittel-8-paragraf-2"><h4 class="legalArticleHeader"><span class="legalArticleValue">§ 17</span>. <span class="legalArticleTitle">Ikrafttredelse</span></h4><article class="legalP" id="kapittel-1-kapittel-8-paragraf-2-ledd-1">Denne forskrift trer i kraft 1. juli 1998.</article></article></section><section class="section" id="kapittel-1-kapittel-9" data-lovdata-URL="LTI/forskrift/2001-06-21-1119/KAPITTEL_1-9"><h3>Kommentarer til forskriften</h3><section class="section" id="kapittel-1-kapittel-9-kapittel-1" data-lovdata-URL="LTI/forskrift/2001-06-21-1119/KAPITTEL_1-9-1"><h4>Innledende kommentarer</h4><article class="legalP" id="kapittel-1-kapittel-9-kapittel-1-ledd-1">Arbeidsmiljøloven kapittel IX og forskrift om arbeid av barn og ungdom gjennomfører direktiv 94/33/EF om vern av unge personer på arbeidsplassen. Direktivet er et minimumsdirektiv. Dette innebærer at Norge ikke kan opprettholde eller iverksette regler som gir barn og ungdom et svakere vern enn det som følger av direktivets bestemmelser. Regelverket om arbeid av barn og ungdom skal ivareta de formålene som er angitt i direktivets artikkel 1. Det er bl.a. et formål at unge personer skal vernes mot økonomisk utnytting og mot ethvert arbeid som kan skade deres sikkerhet, helse eller fysiske, psykiske, moralske eller sosiale utvikling, eller som kan ha uheldig innvirkning på deres utdanning.</article><article class="legalP" id="kapittel-1-kapittel-9-kapittel-1-ledd-2">Med barn menes i denne forskrift personer under 15 år eller personer som er skolepliktige. Med ungdom menes personer som har fylt 15 år og som ikke er skolepliktige. Det sentrale når man skal skille mellom barn og ungdom, er med andre ord om vedkommende er skolepliktig eller ikke. Hvem som er skolepliktig reguleres av lov av 17. juli 1998 nr. 61 om grunnskolen og den vidaregåande opplæringa (opplæringslova). Etter lovens § 2-1 har barn og unge plikt til grunnskoleopplæring, dvs. plikt til å gjennomføre barne- og ungdomsskole. Grunnskoleopplæringen begynner det året barnet fyller 6 år, og skoleplikten varer til eleven har fullført det tiende skoleåret.</article><article class="legalP" id="kapittel-1-kapittel-9-kapittel-1-ledd-3">De generelle reglene i arbeidsmiljøloven gjelder så langt de rekker i tillegg til det som spesifikt er regulert for gruppen barn og ungdom i lovens kapittel IX og forskrift om arbeid av barn og ungdom. Det vises spesielt til følgende lovbestemmelser:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-9-kapittel-1-ledd-3-punkt-1"><article class="legalP" id="kapittel-1-kapittel-9-kapittel-1-ledd-3-punkt-1-ledd-1">Bestemmelsen i § 46 nr. 1 inneholder definisjoner av begrepene arbeidstid, fritid og hvilepause som får anvendelse for arbeid av barn og ungdom.</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-1-ledd-3-punkt-2"><article class="legalP" id="kapittel-1-kapittel-9-kapittel-1-ledd-3-punkt-2-ledd-1">Rammene for tillatt nattarbeid i arbeidsmiljøloven § 42 og § 43 gjelder for ungdom mellom 15 og 18 år som skal utføre arbeid mellom kl. 21.00 og 22.00/23.00. Dette fordi det aktuelle tidsrommet, som også er nattarbeid, ikke er spesielt regulert i aml § 37. (Se også kommentaren til § 12).</article></article></li></ul></article><article class="legalP" id="kapittel-1-kapittel-9-kapittel-1-ledd-4">Forskrifter til arbeidsmiljøloven som Arbeidstilsynet forvalter, bestilles hos Tiden Norsk Forlag. Når det i kommentarene vises til best.nr., menes Arbeidstilsynets bestillingsnummer. Det vises for øvrig til Arbeidstilsynets nettsider: <i> http://www.arbeidstilsynet.no/ </i></article></section><section class="section" data-name="kapII" id="kapittel-1-kapittel-9-kapittel-2" data-lovdata-URL="LTI/forskrift/2001-06-21-1119/KAPITTEL_1-9-2"><h4>Til kapittel II Risikovurdering og tiltak</h4><article class="defaultP"><i>Til § 3 Risikovurdering</i></article><article class="legalP" id="kapittel-1-kapittel-9-kapittel-2-ledd-1">Risikovurderingen skal inngå som en del av den enkelte virksomhets systematiske helse-, miljø- og sikkerhetsarbeid. Arbeidsgiver skal kartlegge farer og problemer i virksomheten og på denne bakgrunn vurdere risiko, samt utarbeide planer og tiltak for å redusere risikoforholdene, jf. forskrift av 6. desember 1996 nr. 1127 om systematisk helse-, miljø- og sikkerhetsarbeid i virksomheter (internkontrollforskriften, best.nr. 544) § 5 annet ledd nr. 6. Plikten til å foreta risikovurdering påligger også arbeidsgivere som tar inn lærlinger under 18 år. Bestemmelsen om risikovurdering i forskrift om arbeid av barn og ungdom stiller krav til hvilke forhold risikovurderingen særlig skal ta utgangspunkt i når arbeidet utføres av personer under 18 år. Opplistingen i bokstav a-g er ikke uttømmende: arbeidsgiver må foreta en konkret vurdering av det aktuelle arbeidet for å vurdere om det kan være andre forhold ved arbeidet som også må inngå i risikovurderingen. Vurderingen skal gi et grunnlag for å kunne ta stilling til om arbeidsgiver skal iverksette tiltak etter § 4, om det er adgang til å sette barn til arbeid etter § 5 og § 6, om arbeidet rammes av forbudet mot arbeid som kan medføre særlig fare i § 8 og § 9 og om det er adgang til å gjøre unntak fra forbudet mot nattarbeid i § 12.</article><article class="legalP" id="kapittel-1-kapittel-9-kapittel-2-ledd-2">Risikovurderingen skal dokumenteres skriftlig, jf. internkontrollforskriften § 5 fjerde ledd.</article> <article class="defaultP" margin-top="true"><i>Til bokstav e:</i></article><article class="legalP" id="kapittel-1-kapittel-9-kapittel-2-ledd-3">Bestemmelsen må leses i sammenheng med § 8 bokstav a, som setter forbud mot at personer under 18 år ufører arbeid som overstiger deres fysiske og psykiske yteevne. Det er risikovurderingen etter § 3 som eventuelt skal føre fram til et slikt forbud. Arbeid med eksempelvis film, teater og reklame kan innebære uheldige psykiske belastninger for barn og ungdom.</article> <article class="defaultP" margin-top="true"><i>Til bokstav f:</i></article><article class="legalP" id="kapittel-1-kapittel-9-kapittel-2-ledd-4">Eksempler på arbeidsoperasjoner som kan overbelaste muskel- og skjelettsystemet, er tunge løft og ensidig gjentakende arbeid. Slikt arbeid er særskilt regulert i forskrift av 20. januar 1995 nr. 156 om tungt og ensformig arbeid (best.nr. 531), som i § 7 har krav om hvilke momenter som skal inngå i risikovurderingen av arbeid som utføres manuelt. Arbeidsmiljøloven kapittel II og III kommer også til anvendelse. Det vises spesielt til bestemmelsene i § 8 som omhandler krav til innretting av arbeidsplassen, § 12 om tilrettelegging av arbeidet, § 13 om yrkeshemmede arbeidstakere og § 14 og § 15 om henholdsvis arbeidsgiverens og arbeidstakerens plikter.</article> <article class="defaultP" margin-top="true"><i>Til § 4</i></article><article class="legalP" id="kapittel-1-kapittel-9-kapittel-2-ledd-5">Tiltak må vurderes i forhold til både de fysiske og psykiske belastningene som arbeidet kan medføre. Det skal iverksettes tiltak i forhold til arbeid, som kan innebære en uheldig påvirkning, både når det gjelder den psykiske, moralske eller sosiale utviklingen til personer under 18 år.</article></section><section class="section" data-name="kapIII" id="kapittel-1-kapittel-9-kapittel-3" data-lovdata-URL="LTI/forskrift/2001-06-21-1119/KAPITTEL_1-9-3"><h4>Til kapittel III Arbeid av barn</h4><article class="defaultP"><i>Til § 5 Adgang til å sette barn som har fylt 13 år til arbeid</i></article><article class="legalP" id="kapittel-1-kapittel-9-kapittel-3-ledd-1">Bestemmelsen gjør unntak fra det alminnelige arbeidsforbudet i arbeidsmiljøloven § 34 for lett arbeid. Bestemmelsen er en presisering av arbeidsmiljøloven § 35 første ledd bokstav a.</article><article class="legalP" id="kapittel-1-kapittel-9-kapittel-3-ledd-2">Før barn settes til arbeid, skal arbeidsgiver foreta en risikovurdering etter forskriften § 3. Verneombudet eller en annen representant for arbeidstakerne må etter forskriften § 14 være tatt med på råd under planleggingen og gjennomføringen av arbeidet. Ved vurderingen av om arbeidet anses som lett, skal både fysiske og psykiske faktorer tas i betraktning. Barn må ikke settes til arbeid som overstiger deres fysiske og psykiske yteevne, jf. forskriften § 8 bokstav a.</article><article class="legalP" id="kapittel-1-kapittel-9-kapittel-3-ledd-3">Forutsatt at arbeidet anses som lett, kan barn for eksempel utføre følgende arbeid:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-1"><article class="legalP" id="kapittel-1-kapittel-9-kapittel-3-ledd-3-punkt-1-ledd-1">kontor- og butikkarbeid,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-2"><article class="legalP" id="kapittel-1-kapittel-9-kapittel-3-ledd-3-punkt-2-ledd-1">budtjeneste,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-3"><article class="legalP" id="kapittel-1-kapittel-9-kapittel-3-ledd-3-punkt-3-ledd-1">rydde- og pakkearbeid,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-4"><article class="legalP" id="kapittel-1-kapittel-9-kapittel-3-ledd-3-punkt-4-ledd-1">ombæring og salg av aviser,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-5"><article class="legalP" id="kapittel-1-kapittel-9-kapittel-3-ledd-3-punkt-5-ledd-1">bibliotekarbeid,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-6"><article class="legalP" id="kapittel-1-kapittel-9-kapittel-3-ledd-3-punkt-6-ledd-1">opprydnings- og vedlikeholdsarbeid,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-7"><article class="legalP" id="kapittel-1-kapittel-9-kapittel-3-ledd-3-punkt-7-ledd-1">rengjøringsarbeid,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-8"><article class="legalP" id="kapittel-1-kapittel-9-kapittel-3-ledd-3-punkt-8-ledd-1">arbeid med fisk,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-3-ledd-3-punkt-9"><article class="legalP" id="kapittel-1-kapittel-9-kapittel-3-ledd-3-punkt-9-ledd-1">arbeid på serveringssteder (etter straffeloven § 381 nr. 1 og 2 er det straffbart å benytte barn under 16 år som oppvarter eller liknende medhjelper på steder hvor det serveres alkohol, og å benytte ungdom mellom 16 og 18 år til slikt arbeid på steder hvor servering av alkohol er hovednæringsvei).</article></article></li></ul></article><article class="legalP" id="kapittel-1-kapittel-9-kapittel-3-ledd-4">Opplistingen er ikke uttømmende. Det må understrekes at opplistingen ikke innebærer at ethvert arbeid av den art som er listet opp, nødvendigvis vil være tillatt. Det skal foretas en konkret helhetsvurdering i det enkelte tilfellet både i forhold til det enkelte arbeidet og den enkelte arbeidstaker. Risikovurderingen etter § 3 må ses i sammenheng med bestemmelsene i § 8 og § 9 om forbud mot arbeid som kan medføre særlig fare. Dersom for eksempel rengjøringsarbeidet medfører eksponering for stoffer og stoffblandinger som nevnt i § 9, vil arbeidet uansett ikke være tillatt. Rengjøringsarbeid er ikke nødvendigvis et ensartet arbeid, men vil kunne variere med hensyn til bl.a. fysiske forhold, som mengde, tyngde og form for rengjøring, samt i forhold til bruk av rengjøringsmidler. I tillegg vil eksponering for kjemikalier på arbeidsstedet der rengjøringen utføres kunne variere. Dersom rengjøringsarbeidet vil innebære eksponering for helseskadelige kjemikalier på andre måter enn via rengjøringsmidlene, vil arbeidet være forbudt. Det følger av de kravene som stilles til den risikovurderingen arbeidsgiver skal foreta før personer under 18 år tiltrer arbeidet, at det skal foretas en vurdering av art, grad og varighet av eksponering for bl.a. kjemiske faktorer, jf. forskriftutkastet § 3 tredje ledd bokstav d. Opplistingen i § 9 innebærer et totalforbud mot arbeid som innebærer aktuell eksponering, uansett art, grad og varighet av eksponeringen.</article><article class="legalP" id="kapittel-1-kapittel-9-kapittel-3-ledd-5">Når det gjelder ombæring og salg av aviser vises det spesielt til at risikovurderingen etter § 3 tredje ledd bokstav e særlig skal ta utgangspunkt i arbeidsoperasjoner som kan overbelaste muskel- og skjelettsystemet.</article> <article class="defaultP" margin-top="true"><i>Til § 6 Adgang til å sette barn til kulturelt eller lignende arbeid</i></article> <article class="defaultP" margin-top="true"><i>Til første ledd</i></article><article class="legalP" id="kapittel-1-kapittel-9-kapittel-3-ledd-6">Verneombudet eller en annen representant for arbeidstakerne må etter forskriften § 14 være tatt med på råd under planleggingen og gjennomføringen av arbeidet.</article><article class="legalP" id="kapittel-1-kapittel-9-kapittel-3-ledd-7">Vurderingen av om arbeidet kan påvirke barnas utvikling på en uheldig måte gjelder både i forhold til fysisk, psykisk, moralsk eller sosial utvikling. Dette er i samsvar med formålet i direktiv 94/33/EF. Med helse menes både fysisk og psykisk helse.</article> <article class="defaultP" margin-top="true"><i>Til § 7 Samtykke fra foreldre/foresatte</i></article><article class="legalP" id="kapittel-1-kapittel-9-kapittel-3-ledd-8">I henhold til lov om vergemål for umyndige av 22. april 1927 nr. 3 (vergemålsloven) § 3 er den eller de som har foreldreansvaret for barnet etter reglene i barneloven verge for mindreårige. Foreldre som ikke bor sammen kan ha delt foreldreansvar. Dette innebærer at begge foreldrene har de samme rettighetene og pliktene som følger av et slikt ansvar. Utgangspunktet er følgelig at det ved delt foreldreansvar kreves samtykke fra begge foreldrene. Det følger imidlertid av vergemålsloven § 4 første ledd at foreldre som er verger i fellesskap kan gi den annen fullmakt til å opptre som verge alene.</article><article class="legalP" id="kapittel-1-kapittel-9-kapittel-3-ledd-9">Kravet om samtykke fra foreldre/foresatte gjelder bare for barn som er under 15 år eller er skolepliktig. Etter lov av 22. april 1927 nr. 3 om vergemål for umyndige (vergemålsloven) § 2 kan imidlertid umyndige, dvs. personer under 18 år, ikke inngå bindende avtaler uten vergens samtykke. Dersom foreldrenes/vergens samtykke ikke er innhentet, vil arbeidsavtalen som hovedregel være ugyldig etter vergemålsloven. Dessuten kan vergen med rimelig varsel til den annen part heve enhver arbeidsavtale inngått av eller for en mindreårig over 15 år, såfremt han finner at hensynet til den mindreåriges oppfostring eller velferd krever det, jf. vergemålsloven § 32 annet ledd.</article></section><section class="section" data-name="kapIV" id="kapittel-1-kapittel-9-kapittel-4" data-lovdata-URL="LTI/forskrift/2001-06-21-1119/KAPITTEL_1-9-4"><h4>Til kapittel IV Forbud mot arbeid som kan medføre særlig fare</h4><article class="legalP" id="kapittel-1-kapittel-9-kapittel-4-ledd-1">Barn og ungdom foretar oftere enn eldre arbeidstakere uoverveide og umiddelbare handlinger (spontanreaksjoner), som kan medføre fare for egen eller andres sikkerhet. De vil dessuten ofte mangle arbeidserfaring og den modenhet som er nødvendig for å handle riktig i vanskelige situasjoner. Forskriften § 8 og § 9 forbyr derfor barn og ungdom å utføre arbeid som kan medføre særlig fare. Forskriften § 10 første og annet ledd oppstiller en rekke unntak fra forbudene i § 8 og § 9 for ungdom som utfører slikt arbeid i forbindelse med yrkesrettet opplæring. Ungdom som har fylt 17 år kan dessuten gis praktisk opplæring i bruk av visse typer arbeidsutstyr på nærmere bestemte vilkår, jf. § 10 tredje ledd.</article><article class="legalP" id="kapittel-1-kapittel-9-kapittel-4-ledd-2">Ved vurderingen av om arbeidet er i strid med bestemmelsene i § 8 og § 9 må arbeidsgiver legge til grunn den risikovurdering som er utarbeidet i henhold til forskriften § 3. I § 9 gis det en spesifisert opplisting av arbeid som er forbudt. De generelle kravene i forskriften § 8 vil imidlertid fange opp arbeid som ikke dekkes av denne opplistingen.</article> <article class="defaultP" margin-top="true"><i>Til § 9 Forbud mot arbeid som kan medføre særlig fare for helseskade</i></article> <article class="defaultP" margin-top="true"><i>Til bokstav a og bokstav c til i:</i></article><article class="legalP" id="kapittel-1-kapittel-9-kapittel-4-ledd-3">Personer under 18 år skal ikke eksponeres for de farlige påvirkningene som er nevnt i disse bestemmelsene. Eksempler på tilfeller hvor eksponering kan forekomme, kan være at de selv arbeider med slike påvirkninger, eller at de oppholder seg i arbeidslokale hvor andre arbeider med slike. Videre kan eksponering skje ved at påvirkninger oppstår i arbeidsprosessen eller fra arbeidsutstyr som brukes i virksomheten. Arbeidsgiver kan imidlertid iverksette egnede tiltak som hindrer eksponering.</article><article class="legalP" id="kapittel-1-kapittel-9-kapittel-4-ledd-4">Arbeid nevnt i bokstav a er nærmere regulert i forskrift av 14. juni 1985 nr. 1157 for arbeid med ioniserende stråling (best.nr.187).</article><article class="legalP" id="kapittel-1-kapittel-9-kapittel-4-ledd-5">Med kjemikalier menes både stoffer og stoffblandinger. I forskrift om vern mot eksponering for kjemikalier på arbeidsplassen (kjemikalieforskriften) § 4 defineres begrepet kjemikalier.</article><article class="legalP" id="kapittel-1-kapittel-9-kapittel-4-ledd-6">En oversikt over helseskadelige stoffer og stoffblandinger er gitt i forskrift av 14. april 2000 nr. 412 om oppbygging og bruk av stoffkartotek for helsefarlige stoffer i virksomheter (stoffkartotekforskriften, bestillingsnummer 565). For de klassifiserte kjemikalier som nevnt i bokstavene d, h og f vises det til forskrift av 21. august 1997 nr. 996 om klassifisering og merking av farlige kjemikalier.</article> <article class="defaultP" margin-top="true"><i>Til bokstav b, e, f og g:</i></article><article class="legalP" id="kapittel-1-kapittel-9-kapittel-4-ledd-7">Arbeid nevnt i bokstav b er nærmere regulert i forskrift av 30. november 1990 nr. 944 om dykking (best.nr. 511) når det gjelder dykking.</article><article class="legalP" id="kapittel-1-kapittel-9-kapittel-4-ledd-8">Arbeid nevnt i bokstav e og f er nærmere regulert i forskrift av 30. april 2001 nr. 443 om vern mot eksponering for kjemikalier på arbeidsplassen – kjemikalieforskriften – (best.nr.556).</article><article class="legalP" id="kapittel-1-kapittel-9-kapittel-4-ledd-9">Arbeid nevnt i bokstav g er nærmere regulert i forskrift av 16. august 1991 nr. 600 om asbest (best.nr.235).</article> <article class="defaultP" margin-top="true"><i>Til bokstav j:</i></article><article class="legalP" id="kapittel-1-kapittel-9-kapittel-4-ledd-10">Arbeid med maskiner eller objekter som ikke inneholder sprengstoff faller utenfor bestemmelsen, men kan være forbudt etter andre bestemmelser.</article> <article class="defaultP" margin-top="true"><i>Til bokstav o:</i></article><article class="legalP" id="kapittel-1-kapittel-9-kapittel-4-ledd-11">Arbeid som innebærer fare for sammenbrudd av byggverk eller ras er for eksempel:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-11-punkt-1"><article class="legalP" id="kapittel-1-kapittel-9-kapittel-4-ledd-11-punkt-1-ledd-1">riving av bygninger eller anlegg,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-11-punkt-2"><article class="legalP" id="kapittel-1-kapittel-9-kapittel-4-ledd-11-punkt-2-ledd-1">montering og demontering av byggelementer som normalt håndteres med løfteinnretning,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-11-punkt-3"><article class="legalP" id="kapittel-1-kapittel-9-kapittel-4-ledd-11-punkt-3-ledd-1">montering og demontering av bærende eller støttende konstruksjoner som inngår i forskaling,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-11-punkt-4"><article class="legalP" id="kapittel-1-kapittel-9-kapittel-4-ledd-11-punkt-4-ledd-1">graving av grøfter eller sjakter,</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-11-punkt-5"><article class="legalP" id="kapittel-1-kapittel-9-kapittel-4-ledd-11-punkt-5-ledd-1">bergarbeid.</article></article></li></ul></article> <article class="defaultP" margin-top="true"><i>Til bokstav s til w:</i></article><article class="legalP" id="kapittel-1-kapittel-9-kapittel-4-ledd-12">Arbeid med utstyr som nevnt i bokstav s til w er nærmere regulert i forskrift av 26. juni 1998 nr. 608 om bruk av arbeidsutstyr (best.nr. 555). Arbeid som nevnt i bokstav v er dessuten regulert i forskrift av 25. august 1986 nr. 1792 om boltpistoler og tilbehør (best.nr. 220).</article> <article class="defaultP" margin-top="true"><i>Til § 10 Unntak fra arbeidsforbudet ved yrkesrettet opplæring</i></article> <article class="defaultP" margin-top="true"><i>Til første ledd:</i></article><article class="legalP" id="kapittel-1-kapittel-9-kapittel-4-ledd-13">Bestemmelsen gjør unntak fra forbudet mot arbeid som kan medføre særlig fare i § 8 bokstav b til d og § 9 første ledd bokstav b til r for ungdom mellom 15 og 18 år som utfører arbeid som ledd i praktisk opplæring i skolens regi, eller praktisk opplæring på lærekontrakt eller opplæringskontrakt. Opplæringen skal skje innenfor rammene av læreplanene for de enkelte fag fastsatt med hjemmel i lov av 17. juli 1998 nr. 61 om grunnskolen og den vidaregåande opplæringa (opplæringslova).</article><article class="legalP" id="kapittel-1-kapittel-9-kapittel-4-ledd-14">Praktisk opplæring i skolens regi kan være opplæring av elever i skolen, eller opplæring i forbindelse med utplassering i bedrift i samarbeid mellom skole og bedrift.</article><article class="legalP" id="kapittel-1-kapittel-9-kapittel-4-ledd-15">Ungdom med lærekontrakt er lærling som har skrevet lærekontrakt med bedrift med sikte på fagprøve eller svenneprøve, jf. opplæringslova § 4-1 første punktum.</article><article class="legalP" id="kapittel-1-kapittel-9-kapittel-4-ledd-16">Ungdom med opplæringskontrakt er lærekandidat som har skrevet opplæringskontrakt med bedrift med sikte på kompetanse på et lavere nivå enn fagprøve eller svenneprøve, jf. opplæringslova § 4-1 annet punktum.</article><article class="legalP" id="kapittel-1-kapittel-9-kapittel-4-ledd-17">En rekke av de typer arbeid som er nevnt i forskriften § 9 reguleres av egne forskrifter. Disse forskriftene gjelder også for ungdom som utfører slikt arbeid under yrkesrettet opplæring:<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-17-punkt-1"><article class="legalP" id="kapittel-1-kapittel-9-kapittel-4-ledd-17-punkt-1-ledd-1">Arbeid som medfører eksponering for ioniserende stråling (§ 9 a) er regulert i forskrift av 14. juni 1985 nr. 1157 for arbeid med ioniserende stråling (best.nr. 187).</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-17-punkt-2"><article class="legalP" id="kapittel-1-kapittel-9-kapittel-4-ledd-17-punkt-2-ledd-1">Arbeid i hyperbarisk atmosfære (§ 9 b) er regulert i forskrift av 30. november 1990 nr. 944 om dykking (best.nr. 511).</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-17-punkt-3"><article class="legalP" id="kapittel-1-kapittel-9-kapittel-4-ledd-17-punkt-3-ledd-1">Arbeid som medfører eksponering for biologiske faktorer (§ 9 c) er regulert i forskrift av 19. desember 1997 nr. 1322 om vern av arbeidstakerne mot farer ved arbeid med biologiske faktorer (best.nr. 550).</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-17-punkt-4"><article class="legalP" id="kapittel-1-kapittel-9-kapittel-4-ledd-17-punkt-4-ledd-1">Arbeid med kreftfremkallende stoffer og stoffblandinger (§ 9 g og n) og arbeid med bly og blyforbindelser (§ 9 h og n) er regulert i forskrift av 30. april 2001 nr. 443 om vern mot eksponering for kjemikalier på arbeidsplassen – kjemikalieforskriften – (best.nr. 566).</article></article></li><li data-li-identifier="-" data-name="-"><article class="listArticle" id="kapittel-1-kapittel-9-kapittel-4-ledd-17-punkt-5"><article class="legalP" id="kapittel-1-kapittel-9-kapittel-4-ledd-17-punkt-5-ledd-1">Arbeid med asbest og asbestholdig materiale (§ 9 i og n) er regulert i forskrift av 16. august 1991 nr. 600 om asbest (best.nr. 235).</article></article></li></ul></article> <article class="defaultP" margin-top="true"><i>Til annet ledd:</i></article><article class="legalP" id="kapittel-1-kapittel-9-kapittel-4-ledd-18">Dosegrensene for bestråling av enkeltorganer er i samsvar med internasjonale anbefalinger.</article> <article class="defaultP" margin-top="true"><i>Til tredje ledd:</i></article><article class="legalP" id="kapittel-1-kapittel-9-kapittel-4-ledd-19">Praktisk opplæring kan være opplæring internt i bedriften, gjennom kurs eller i videregående skole. I motsetning til opplæring som nevnt i § 10 første ledd, kreves det altså ikke at opplæringen skal skje i regi av skole eller på lære- eller opplæringskontrakt. Opplæringen må imidlertid skje i samsvar med kravene om sikkerhetsopplæring i forskrift av 26. juni 1998 nr. 608 om bruk av arbeidsutstyr (best.nr. 555) kapittel VIII. Gjennom sikkerhetsopplæringen skal det gis praktisk og teoretisk opplæring som gir kunnskaper om oppbygging, betjening, bruksegenskaper og bruksområde for arbeidsutstyret, samt vedlikehold og kontroll. Opplæringen skal gi kunnskaper om de krav som stilles til sikker bruk og betjening i forskrifter og bruksanvisninger. Se nærmere om kravene til dokumentert sikkerhetsopplæring i forskrift om bruk av arbeidsutstyr § 47 med kommentarer.</article><article class="legalP" id="kapittel-1-kapittel-9-kapittel-4-ledd-20">Risikovurderingen, som arbeidsgiver plikter å foreta før personer under 18 år tiltrer arbeidet, skal bl.a. ta utgangspunkt i innretning, valg og bruk av arbeidsutstyr og maskiner, samt måten de håndteres på, jf. § 3 tredje ledd bokstav b.</article></section><section class="section" data-name="kapV" id="kapittel-1-kapittel-9-kapittel-5" data-lovdata-URL="LTI/forskrift/2001-06-21-1119/KAPITTEL_1-9-5"><h4>Til kapittel V Unntak fra forbudet mot nattarbeid</h4><article class="legalP" id="kapittel-1-kapittel-9-kapittel-5-ledd-1">Når det utføres nattarbeid etter forskriften § 11 eller § 12, skal arbeidsgiver sørge for at ungdom gis tilbud om helsekontroll etter arbeidsmiljøloven § 38, og at bestemmelsene i arbeidsmiljøloven § 39 om hvilepauser og fritid overholdes. Videre kommer de alminnelige bestemmelsene om arbeidstid i arbeidsmiljøloven kapittel X til anvendelse så langt de passer. For eksempel skal arbeidsgiver etter arbeidsmiljøloven § 48 utarbeide arbeidsplan som viser den enkelte arbeidstakers arbeids- og fritid, hvis arbeidet utføres til forskjellige tider av døgnet. Kapittelet om nattarbeid må for øvrig leses i sammenheng med de øvrige kapitlene i forskriften. Risikovurderingen, som skal foretas etter § 3, skal bl.a. særlig ta utgangspunkt i arbeidsorganiseringen. Bemanningsspørsmål vil være en aktuell problemstilling under dette punktet. Direktiv 94/33/EF om vern av unge personer på arbeidsplassen artikkel 9 nr. 2 krever at ungdom som utfører nattarbeid er under tilsyn av en voksen i tilfeller der slikt tilsyn er nødvendig for å verne ungdommen. Nattarbeid, som er listet opp i § 12, vil uansett ikke være tillatt dersom arbeidet medfører særlig fare som rammes av forbudene i § 8 og § 9.</article> <article class="defaultP" margin-top="true"><i>Til § 11 Barn:</i></article><article class="legalP" id="kapittel-1-kapittel-9-kapittel-5-ledd-2">Bestemmelsen gjør unntak fra forbudet mot nattarbeid for barn som utfører kulturelt, kunstnerisk eller sportslig arbeid mellom kl. 20.00 og kl. 23.00. Reklamemessig arbeid er ikke omfattet av dette unntaket.</article><article class="legalP" id="kapittel-1-kapittel-9-kapittel-5-ledd-3">Eksempler på kulturelt og kunstnerisk arbeid er ervervsmessige filminnspillinger, teaterforestillinger eller annen opptreden.</article><article class="legalP" id="kapittel-1-kapittel-9-kapittel-5-ledd-4">Eksempel på sportslig arbeid er ervervsmessig arbeid som trener.</article><article class="legalP" id="kapittel-1-kapittel-9-kapittel-5-ledd-5">Eksempler på reklamemessig arbeid er ervervsmessige innspillinger av reklamefilmer, reklamefotograferinger og deltakelse i mannekengoppvisninger.</article> <article class="defaultP" margin-top="true"><i>Til § 12 Ungdom</i></article><article class="legalP" id="kapittel-1-kapittel-9-kapittel-5-ledd-6">Det følger av de generelle reglene i arbeidsmiljøloven kapittel X om arbeidstid at arbeid mellom kl. 21.00 og kl. 06.00 er nattarbeid, jf. § 42 første ledd. Ungdom mellom 15 og 18 år som ikke er skolepliktig, skal imidlertid ha en arbeidsfri periode enten mellom kl. 22.00 og kl. 06.00 eller mellom kl. 23.00 og kl. 07.00, jf. arbeidsmiljøloven § 37 annet ledd. Dette innebærer at begrepet «nattarbeid» for ungdom er utvidet, slik at det også omfatter tidsrommet fram til kl. 07.00, dersom arbeidet starter kl. 23.00.</article><article class="legalP" id="kapittel-1-kapittel-9-kapittel-5-ledd-7">Nattarbeid etter kl. 22.00/23.00 er bare tillatt i de tilfeller som er nevnt i forskriften § 12 annet ledd. Når det gjelder tidsrommet mellom kl. 21.00 og kl. 22.00/23.00 vil rammene for tillatt nattarbeid i arbeidsmiljøloven § 42 og § 43 få anvendelse også for ungdom. Dette fordi tidsrommet mellom kl. 21.00 og kl. 22.00/23.00 ikke er regulert i arbeidsmiljøloven § 37.</article><article class="legalP" id="kapittel-1-kapittel-9-kapittel-5-ledd-8">Ordlyden i § 42 og § 43 gjengis herved i fulltekst:</article><blockquote><article class="defaultP"><i>«§ 42. Nattarbeid</i></article><article class="legalP" id="kapittel-1-kapittel-9-kapittel-5-ledd-8-ledd-1">Arbeid mellom kl. 21.00 og kl. 06.00 er nattarbeid, og må ikke drives i andre tilfeller enn dem som er nevnt i denne og neste paragraf. Arbeidsgiveren skal på forhånd konferere med arbeidstakernes tillitsvalgte om nødvendigheten av å nytte nattarbeid.</article><article class="legalP" id="kapittel-1-kapittel-9-kapittel-5-ledd-8-ledd-2">Som nattarbeid er tillatt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-1"><article class="legalP" id="kapittel-1-kapittel-9-kapittel-5-ledd-8-ledd-2-punkt-1-ledd-1">arbeid som ikke kan drives uten at annet arbeid på arbeidsstedet avbrytes, og som på grunn av driftstida på arbeidsstedet må utføres om natten,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-2"><article class="legalP" id="kapittel-1-kapittel-9-kapittel-5-ledd-8-ledd-2-punkt-2-ledd-1">vedlikeholds- og reparasjonsarbeid som av hensyn til virksomhetens jevne gang må utføres om natten. Slikt arbeid kan også av hensyn til annen virksomhets jevne gang utføres om natten når viktige grunner krever det,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-3"><article class="legalP" id="kapittel-1-kapittel-9-kapittel-5-ledd-8-ledd-2-punkt-3-ledd-1">arbeid som er nødvendig for at ikke anlegg, maskiner, råstoffer eller produkter skal ta skade,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-4"><article class="legalP" id="kapittel-1-kapittel-9-kapittel-5-ledd-8-ledd-2-punkt-4-ledd-1">vakthold og portnerarbeid,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-5"><article class="legalP" id="kapittel-1-kapittel-9-kapittel-5-ledd-8-ledd-2-punkt-5-ledd-1">tilsyn med og stell av dyr,</article></article></li><li data-li-identifier="f)" data-name="f)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-6"><article class="legalP" id="kapittel-1-kapittel-9-kapittel-5-ledd-8-ledd-2-punkt-6-ledd-1">fast organisert transportvirksomhet og dertil knyttet nødvendig lasting, lossing og lagring samt ekspedisjon av post, telegrammer og telefonsamtaler. Med transportvirksomhet er likestilt arbeid som av hensyn til transportmidlenes drift eller reisendes behov må utføres som nattarbeid,</article></article></li><li data-li-identifier="g)" data-name="g)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-7"><article class="legalP" id="kapittel-1-kapittel-9-kapittel-5-ledd-8-ledd-2-punkt-7-ledd-1">arbeid på to skift som legges mellom kl. 06.00 og 24.00,</article></article></li><li data-li-identifier="h)" data-name="h)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-8"><article class="legalP" id="kapittel-1-kapittel-9-kapittel-5-ledd-8-ledd-2-punkt-8-ledd-1">arbeid i virksomhet for syke- og pleiehjelp, samt i internat som er knyttet til internatskoler, barnehjem, barnehager o.l.,</article></article></li><li data-li-identifier="i)" data-name="i)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-9"><article class="legalP" id="kapittel-1-kapittel-9-kapittel-5-ledd-8-ledd-2-punkt-9-ledd-1">arbeid i herberge- og bevertningsbedrifter når det er nødvendig for betjening av gjester,</article></article></li><li data-li-identifier="j)" data-name="j)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-10"><article class="legalP" id="kapittel-1-kapittel-9-kapittel-5-ledd-8-ledd-2-punkt-10-ledd-1">arbeid av politi, brannvesen, tollvesen, fengselsvesen, kirkelig betjening, arbeid ved redningssentraler og drift av kringkasting, aviser, telegram- og nyhetsbyråer.</article></article></li><li data-li-identifier="k)" data-name="k)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-11"><article class="legalP" id="kapittel-1-kapittel-9-kapittel-5-ledd-8-ledd-2-punkt-11-ledd-1">arbeid ved teatre og andre forevisninger og forestillinger,</article></article></li><li data-li-identifier="l)" data-name="l)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-12"><article class="legalP" id="kapittel-1-kapittel-9-kapittel-5-ledd-8-ledd-2-punkt-12-ledd-1">arbeid ved utsalgssteder innenfor de åpningstidsrammer som er fastsatt i eller i medhold av annen lovgivning,</article></article></li><li data-li-identifier="m)" data-name="m)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-13"><article class="legalP" id="kapittel-1-kapittel-9-kapittel-5-ledd-8-ledd-2-punkt-13-ledd-1">berging og dykkerarbeid når forholdene gjør nattarbeid nødvendig,</article></article></li><li data-li-identifier="n)" data-name="n)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-14"><article class="legalP" id="kapittel-1-kapittel-9-kapittel-5-ledd-8-ledd-2-punkt-14-ledd-1">arbeid som av driftstekniske grunner ikke kan avbrytes.</article></article></li><li data-li-identifier="o)" data-name="o)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-15"><article class="legalP" id="kapittel-1-kapittel-9-kapittel-5-ledd-8-ledd-2-punkt-15-ledd-1">arbeid i jordbruk når det oppstår særlig arbeidspress.</article></article></li><li data-li-identifier="p)" data-name="p)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-16"><article class="legalP" id="kapittel-1-kapittel-9-kapittel-5-ledd-8-ledd-2-punkt-16-ledd-1">tilsyn med og stell av planter.</article></article></li><li data-li-identifier="q)" data-name="q)"><article class="listArticle" id="kapittel-1-kapittel-9-kapittel-5-ledd-8-ledd-2-punkt-17"><article class="legalP" id="kapittel-1-kapittel-9-kapittel-5-ledd-8-ledd-2-punkt-17-ledd-1">nødvendig arbeid i forbindelse med produksjon av bakervarer.</article></article></li></ul></article><article class="legalP" id="kapittel-1-kapittel-9-kapittel-5-ledd-8-ledd-3">Tvist om arbeidet er tillatt som nattarbeid avgjøres av Arbeidstilsynet.»</article><article class="defaultP"><i>«§ 43. Nattarbeid etter særskilt tillatelse eller avtale.</i><ul class="defaultList"><li data-li-identifier="1." data-name="1."><article class="listArticle" id="kapittel-1-kapittel-9-kapittel-5-ledd-8-ledd-3-punkt-1"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-1">Nattarbeid etter avtale med tillitsvalgte.</article><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2">Ved virksomhet som er bundet av tariffavtale kan arbeidsgiveren slutte skriftlig avtale med arbeidstakernes tillitsvalgte om utføring av nattarbeid i til sammen inntil 6 måneder i løpet av en periode på ett år: <ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-1"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-1-ledd-1">når det til regelmessig tilbakevendende tider av året oppstår særlig arbeidspress,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-2"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-2-ledd-1">når det er oppstått uventet arbeidspress,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-3"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-3-ledd-1">når naturhendinger, ulykkeshendinger eller andre upåregnelige begivenheter har forstyrret eller truer med å forstyrre den jevne drift,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-4"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-4-ledd-1">når det er forbundet med betydelige driftstekniske ulemper å avbryte produksjonen,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-5"><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-2-punkt-5-ledd-1">når viktige samfunnsinteresser eller andre viktige hensyn gjør det særlig påkrevet.</article></article></li></ul></article><article class="legalP" id="kapittel-1-kapittel-9-kapittel-5-ledd-8-ledd-3-punkt-1-ledd-3">Er avtalen bindende for flertallet av arbeidstakerne, kan arbeidsgiveren gjøre den gjeldende for alle arbeidstakere i virksomheten som utfører arbeid av den art avtalen gjelder.</article></article></li><li data-li-identifier="2." data-name="2."><article class="listArticle" id="kapittel-1-kapittel-9-kapittel-5-ledd-8-ledd-3-punkt-2"><article class="legalP" id="kapittel-1-kapittel-9-kapittel-5-ledd-8-ledd-3-punkt-2-ledd-1">Nattarbeid etter tillatelse fra Arbeidstilsynet.</article><article class="legalP" id="kapittel-1-kapittel-9-kapittel-5-ledd-8-ledd-3-punkt-2-ledd-2">I de tilfelle som er nevnt i nr. 1 første ledd bokstav a)-e), kan Arbeidstilsynet tillate at det blir utført nattarbeid.</article><article class="legalP" id="kapittel-1-kapittel-9-kapittel-5-ledd-8-ledd-3-punkt-2-ledd-3">Før tillatelsen gis, skal bruken av nattarbeid drøftes med arbeidstakernes tillitsvalgte. Referat fra drøftingene skal vedlegges søknaden. Arbeidstilsynet skal ved sin avgjørelse legge særlig vekt på hensynet til arbeidstakernes helse og velferd.</article><article class="legalP" id="kapittel-1-kapittel-9-kapittel-5-ledd-8-ledd-3-punkt-2-ledd-4">Gjelder det arbeid som nevnt under nr. 1 første ledd bokstav b), c) eller e) og det er særlig påkrevd at nattarbeid settes i gang straks, kan arbeidsgiveren, for et tidsrom av inntil fire dager, sette arbeidet i gang uten å avvente Arbeidstilsynets avgjørelse.»</article></article></li></ul></article></blockquote> <article class="defaultP" margin-top="true"><i>Til bokstav a:</i></article><article class="legalP" id="kapittel-1-kapittel-9-kapittel-5-ledd-9">Reklamemessig arbeid er ikke omfattet av dette unntaket.</article> <article class="defaultP" margin-top="true"><i>Til bokstav d:</i></article><article class="legalP" id="kapittel-1-kapittel-9-kapittel-5-ledd-10">Kravet om arbeid på to skift knytter seg til virksomhetens driftstid, og ikke til den enkelte ungdoms arbeidstid.</article> <article class="defaultP" margin-top="true"><i>Til bokstav h:</i></article><article class="legalP" id="kapittel-1-kapittel-9-kapittel-5-ledd-11">Bestemmelsen gjelder personer som er i en læresituasjon. Arbeidet må dermed tilrettelegges slik at det i praksis tas hensyn til at det dreier seg om opplæring. Det forutsettes også at det foreligger en læreplan og at denne følges. Adgangen til nattarbeid i forbindelse med praktisk opplæring gjelder kun for lett arbeid.</article><article class="legalP" id="kapittel-1-kapittel-9-kapittel-5-ledd-12">Arbeidsgiver må sørge for tilstrekkelig bemanning om natten. Eleven, lærlingen eller lærekandidaten kan ikke brukes som ordinær ekstravakt. De må heller ikke på annen måte settes til selvstendig å utføre arbeid for andre, med mindre dette går fram av læreplanen.</article><article class="legalP" id="kapittel-1-kapittel-9-kapittel-5-ledd-13">Risikovurderingen, som arbeidsgiver skal foreta før personer under 18 år tiltrer arbeidet, skal bl.a. særlig ta utgangspunkt i arbeidsorganiseringen, herunder bemanning, jf. § 3 bokstav c. Arbeidsgiver skal iverksette nødvendige tiltak for å ivareta sikkerhet, helse eller utvikling til personer under 18 år, jf. § 4. Direktiv 94/33/EF om vern av unge personer på arbeidsplassen artikkel 9 nr. 2 krever at ungdom som utfører nattarbeid er under tilsyn av en voksen i tilfeller der slikt tilsyn er nødvendig for å verne ungdommen.</article></section><section class="section" data-name="kapVI" id="kapittel-1-kapittel-9-kapittel-6" data-lovdata-URL="LTI/forskrift/2001-06-21-1119/KAPITTEL_1-9-6"><h4>Til kapittel VI Opplæring, informasjon, samtykke mv.</h4><article class="defaultP"><i>Til § 13 Opplæring og informasjon</i></article><article class="legalP" id="kapittel-1-kapittel-9-kapittel-6-ledd-1">Arbeidsgivers plikt til opplæring i arbeidet og informasjon om eventuell risiko forbundet med arbeidet omfatter også plikten til å informere om de helsemessige konsekvenser av at arbeidet ikke utføres i samsvar med opplæringen.</article><article class="legalP" id="kapittel-1-kapittel-9-kapittel-6-ledd-2">Hensikten med den påkrevde listeføringen av aktuelle opplysninger etter § 15 i forskriften er en naturlig del av den informasjonen som skal gis til personer under 18 år, deres foreldre eller andre foresatte.</article> <article class="defaultP" margin-top="true"><i>Til § 14 Verneombudets medvirkning</i></article> <article class="defaultP" margin-top="true"><i>Til annet ledd:</i></article><article class="legalP" id="kapittel-1-kapittel-9-kapittel-6-ledd-3">Arbeidstakernes representant kan for eksempel være arbeidstakernes tillitsvalgte.</article></section><section class="section" data-name="kapVII" id="kapittel-1-kapittel-9-kapittel-7" data-lovdata-URL="LTI/forskrift/2001-06-21-1119/KAPITTEL_1-9-7"><h4>Til kapittel VII Listeføring av barn og ungdom</h4><article class="defaultP"><i>Til § 15 Listeføring</i></article><article class="legalP" id="kapittel-1-kapittel-9-kapittel-7-ledd-1">Grensen på 20 arbeidstakere gjelder totalt antall sysselsatte, uansett deltid eller heltid. Listen er viktig for å sikre at Arbeidstilsynet kan føre en effektiv kontroll med arbeidsgivere som har ansatt personer under 18 år. Den er også et viktig grunnlag for arbeidsgivere, særlig i større virksomheter, når de skal få oversikt arbeidstakere under 18 år og vurdere behovet for eventuelle særlige tilpasninger av arbeidsmiljøet for disse arbeidstakerne.</article><article class="legalP" id="kapittel-1-kapittel-9-kapittel-7-ledd-2">Arbeidsgiver har ansvaret for listeføringen. Enkelte av de opplysningene som skal listeføres, er imidlertid av en slik art at de ikke kan innhentes uten arbeidstakers medvirkning. Dette gjelder for eksempel opplysninger om foresattes navn og adresse, lengden på ordinær skoletid og arbeidstid hos andre arbeidsgivere. Det må legges til grunn at vedkommende arbeidstaker har et ansvar for å medvirke til at det blir registrert riktige opplysninger. Etter bestemmelsen i arbeidsmiljøloven § 16 nr. 1 plikter arbeidstakerne å medvirke ved gjennomføringen av de tiltak som blir satt i verk for å skape et sunt og trygt arbeidsmiljø.</article><article class="legalP" id="kapittel-1-kapittel-9-kapittel-7-ledd-3">Plikten til å føre liste over opplysninger om arbeidstid hos andre arbeidsgivere har sammenheng med at arbeidstiden skal beregnes samlet ved tilsetting hos flere arbeidsgivere, jf. arbeidsmiljøloven § 36 femte ledd. Det følger av arbeidsmiljøloven § 36 femte ledd at arbeidsgiver plikter å skaffe seg kjennskap til arbeidstiden hos eventuelle andre arbeidstakere. Arbeidsmiljøloven gir i § 36 annet, tredje og fjerde ledd rammer for maksimal tillatt daglig og ukentlig arbeidstid for barn og ungdom. Arbeidstid er i lovens § 46 definert som den tid arbeidstakeren står til disposisjon for arbeidsgiveren.</article><article class="legalP" id="kapittel-1-kapittel-9-kapittel-7-ledd-4">Dersom virksomheten ikke har verneombud, skal listen være tilgjengelig for arbeidstakernes representant, for eksempel tillitsvalgt.</article> <article class="defaultP" margin-top="true"><i>Til § 16 Straff</i></article><article class="legalP" id="kapittel-1-kapittel-9-kapittel-7-ledd-5">Det følger av arbeidsmiljøloven § 88 at foreldre og foresatte som lar barn eller ungdom under 18 år utføre arbeid i strid med loven, straffes med bøter. Straffeansvar for innehaver av virksomhet, arbeidsgiver og den som i arbeidsgivers sted leder virksomhet er regulert i arbeidsmiljøloven § 85.</article></section></section></section><section class="section" data-name="kapII" id="kapittel-2" data-lovdata-URL="LTI/forskrift/2001-06-21-1119/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002. Fra samme tidspunkt oppheves følgende i andre forskrifter:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">forskrift av 25. august 1986 nr. 1792 om boltpistoler og tilbehør § 20 annet ledd,</article></article></li><li data-li-identifier="b)" data-name="b)"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">forskrift av 26. juni 1998 nr. 608 om bruk av arbeidsutstyr § 16,</article></article></li><li data-li-identifier="c)" data-name="c)"><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">forskrift av 16. august 1991 nr. 600 om asbest § 9 for så vidt gjelder personer under 18 år.</article></article></li></ul></article></section></main></body></html>