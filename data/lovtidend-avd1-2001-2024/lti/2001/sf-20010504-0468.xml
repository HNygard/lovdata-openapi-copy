<!DOCTYPE html><html lang="no"><head><title>Forskrift om erstatning for tap og følgekostnader når tamrein blir drept eller skadet av rovvilt.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-05-04-468</dd><dt class="dokid">DokumentID</dt><dd class="dokid">LTI/forskrift/2001-05-04-468</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 6</dd><dt class="dateInForce">I kraft fra</dt><dd class="dateInForce">2001-05-04</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-29-38/§12a</li></ul></dd><dt class="dateOfPublication">Kunngjort</dt><dd class="dateOfPublication">2001-05-11</dd><dt class="journalNumber">Journalnummer</dt><dd class="journalNumber">2001-0531</dd><dt class="titleShort">Korttittel</dt><dd class="titleShort">Forskrift om erstatning for tap av tamrein</dd><dt class="title">Tittel</dt><dd class="title">Forskrift om erstatning for tap og følgekostnader når tamrein blir drept eller skadet av rovvilt.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 4. mai 2001 med hjemmel i lov av 29. mai 1981 nr. 38 om viltet § 12a. Fremmet av Miljøverndepartementet.</dd><dt class="refid">RefID</dt><dd class="refid">forskrift/2001-05-04-468</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om erstatning for tap og følgekostnader når tamrein blir drept eller skadet av rovvilt.<ul class="tocSubUl"><li>Kap. I. Generelle bestemmelser<ul class="tocSubUl"><li>§ 1. Formål</li><li>§ 2. Definisjoner</li><li>§ 3. Hvem har krav på erstatning</li></ul></li><li>Kap. II. Vilkår<ul class="tocSubUl"><li>§ 4. Vilkår for erstatning</li><li>§ 5. Særlige vilkår</li><li>§ 6. Avkorting av erstatning</li></ul></li><li>Kap. III. Sannsynliggjøring av rovvilttap<ul class="tocSubUl"><li>§ 7. Undersøkelse som konstaterer rovvilttap</li><li>§ 8. Øvrige omstendigheter som tilsier rovvilttap</li><li>§ 9. Fradrag for annet tap</li></ul></li><li>Kap. IV. Beregning av erstatning<ul class="tocSubUl"><li>§ 10. Erstatning for tap av enkeltdyr</li><li>§ 11. Erstatning for følgekostnader knyttet til det enkelte dyr</li><li>§ 12. Erstatning for følgekostnader</li></ul></li><li>Kap. V. Administrasjon<ul class="tocSubUl"><li>§ 13. Administrative bestemmelser</li><li>§ 14. Klageadgang</li></ul></li><li>Kap. VI. Forskjellige regler<ul class="tocSubUl"><li>§ 15. Krav om tilbakebetaling</li><li>§ 16. Erstatning for skade voldt av andre arter</li><li>§ 17. Dispensasjon</li><li>§ 18. Endring av forskrift</li><li>§ 19. Ikrafttreden</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-05-04-468" id="dokument"><h1>Forskrift om erstatning for tap og følgekostnader når tamrein blir drept eller skadet av rovvilt.</h1><section class="section" data-name="kapI" id="kapittel-1" data-lovdata-URL="LTI/forskrift/2001-05-04-468/KAPITTEL_1"><h2>Kap. I. Generelle bestemmelser</h2><article class="legalArticle" data-lovdata-URL="LTI/forskrift/2001-05-04-468/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med denne forskrift er å erstatte reindriftens tap og følgekostnader når tamrein blir drept eller skadet av rovvilt. Forskriften skal også medvirke til å redusere tapene av tamrein.</article></article><article class="legalArticle" data-lovdata-URL="LTI/forskrift/2001-05-04-468/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med følgende begreper:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Rovvilt:</i> Gaupe, jerv, bjørn, ulv og kongeørn.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Tap av rein:</i> Det reindriften mister av tamrein som er drept eller skadet av rovvilt.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Erstatning for tap:</i> Dekning av direkte økonomiske tap som er påført reindriften, jf. bokstav b.</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Erstatning for følgekostnader:</i> Dekning av andre tap og ulemper som er påført reindriften, og som står i årsakssammenheng med tap av tamrein.</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Annet tap:</i> Tap av tamrein som ikke skyldes rovvilt.</article></article></li></ul></article></article><article class="legalArticle" data-lovdata-URL="LTI/forskrift/2001-05-04-468/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem har krav på erstatning</span></h3><article class="legalP" id="kapittel-1-paragraf-3-ledd-1">Driftsenheten har etter søknad rett til erstatning for tap og følgekostnader når tamrein blir drept eller skadet av rovvilt.</article><article class="legalP" id="kapittel-1-paragraf-3-ledd-2">Det ytes likevel ikke erstatning når:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">Reindriften utøves av Rendalen Renselskap.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">Driftsenhetens innehaver ikke har fast bopel i Norge.</article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-2-punkt-3"><article class="legalP" id="kapittel-1-paragraf-3-ledd-2-punkt-3-ledd-1">Skadelidte er staten eller når staten har den overveiende økonomiske interesse.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-05-04-468/KAPITTEL_2"><h2>Kap. II. Vilkår</h2><article class="legalArticle" data-lovdata-URL="LTI/forskrift/2001-05-04-468/§4" data-name="§4" id="kapittel-2-paragraf-1"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Vilkår for erstatning</span></h3><article class="legalP" id="kapittel-2-paragraf-1-ledd-1">Følgende vilkår må oppfylles for å få full erstatning:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Driftsenheten har handlet aktsomt og har gjort det som med rimelighet kan forventes for å avverge eller redusere tap, vurdert i forhold til de verdier som står på spill og den foreliggende risiko.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Reindriften utøves i samsvar med reindriftsloven og dyrevernlovens bestemmelser.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Driftsenheten har bidratt til at tap avdekkes så tidlig som mulig. Straks et taps- eller skadetilfelle oppdages skal det gis melding til ansvarlig myndighet for vurdering av årsak.</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-1-punkt-4"><article class="legalP" id="kapittel-2-paragraf-1-ledd-1-punkt-4-ledd-1">Avtalte forebyggende tiltak med økonomisk støtte fra det offentlige er iverksatt og tilstrekkelig utført.</article></article></li><li data-li-identifier="e." data-name="e."><article class="listArticle" id="kapittel-2-paragraf-1-ledd-1-punkt-5"><article class="legalP" id="kapittel-2-paragraf-1-ledd-1-punkt-5-ledd-1">Driftsenheten har gitt riktige og nødvendige opplysninger for å underbygge kravet om erstatning. Dette kan også innebære å gi erstatningsmyndigheten tilgang på relevante grunnlagsdata utover de krav som er nedfelt i søknadsskjema for erstatning.</article></article></li></ul></article></article><article class="legalArticle" data-lovdata-URL="LTI/forskrift/2001-05-04-468/§5" data-name="§5" id="kapittel-2-paragraf-2"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Særlige vilkår</span></h3><article class="legalP" id="kapittel-2-paragraf-2-ledd-1">Det kan i særlige tilfeller knyttes andre vilkår til utbetaling av erstatning.</article></article><article class="legalArticle" data-lovdata-URL="LTI/forskrift/2001-05-04-468/§6" data-name="§6" id="kapittel-2-paragraf-3"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Avkorting av erstatning</span></h3><article class="legalP" id="kapittel-2-paragraf-3-ledd-1">Dersom vilkår etter § 4 og § 5 ikke er oppfylt, skal erstatningen avkortes eller bortfalle.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-05-04-468/KAPITTEL_3"><h2>Kap. III. Sannsynliggjøring av rovvilttap</h2><article class="legalArticle" data-lovdata-URL="LTI/forskrift/2001-05-04-468/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Undersøkelse som konstaterer rovvilttap</span></h3><article class="legalP" id="kapittel-3-paragraf-1-ledd-1">Det skal ytes erstatning når tamrein er gjenfunnet og undersøkelse foretatt av Statens naturoppsyn, eller den departementet bestemmer, viser en sannsynlighetsovervekt for at dyret er drept eller skadet av rovvilt.</article></article><article class="legalArticle" data-lovdata-URL="LTI/forskrift/2001-05-04-468/§8" data-name="§8" id="kapittel-3-paragraf-2"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Øvrige omstendigheter som tilsier rovvilttap</span></h3><article class="legalP" id="kapittel-3-paragraf-2-ledd-1">Det skal ytes erstatning også i øvrige tilfeller der omstendighetene tilsier at tamrein er tapt som følge av rovvilt.</article><article class="legalP" id="kapittel-3-paragraf-2-ledd-2">Forhold som enkeltvis eller i sammenheng kan bidra til å sannsynliggjøre tap er blant annet:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-ledd-2-punkt-1"><article class="legalP" id="kapittel-3-paragraf-2-ledd-2-punkt-1-ledd-1">At tamrein er tapt i et område der det er dokumentert forekomst av rovvilt.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-ledd-2-punkt-2"><article class="legalP" id="kapittel-3-paragraf-2-ledd-2-punkt-2-ledd-1">At tamrein er tapt i et område eller på et tidspunkt som kan knyttes opp mot tilfeller der undersøkelse i samsvar med § 7 har påvist rovvilttap.</article></article></li><li data-li-identifier="c." data-name="c."><article class="listArticle" id="kapittel-3-paragraf-2-ledd-2-punkt-3"><article class="legalP" id="kapittel-3-paragraf-2-ledd-2-punkt-3-ledd-1">At tamrein er tapt i en driftsenhet der undersøkelse i samsvar med § 7 i ett eller flere foregående år har påvist rovvilttap.</article></article></li></ul></article></article><article class="legalArticle" data-lovdata-URL="LTI/forskrift/2001-05-04-468/§9" data-name="§9" id="kapittel-3-paragraf-3"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Fradrag for annet tap</span></h3><article class="legalP" id="kapittel-3-paragraf-3-ledd-1">Dersom erstatning ytes i medhold av § 8, skal det minst gjøres fradrag for påregnelige tap av andre årsaker. Opplysninger om slike forhold skal oppgis i søknad.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-05-04-468/KAPITTEL_4"><h2>Kap. IV. Beregning av erstatning</h2><article class="legalArticle" data-lovdata-URL="LTI/forskrift/2001-05-04-468/§10" data-name="§10" id="kapittel-4-paragraf-1"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Erstatning for tap av enkeltdyr</span></h3><ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-punkt-1"><article class="legalP" id="kapittel-4-paragraf-1-punkt-1-ledd-1">Full erstatning for tap av tamrein ytes etter satser fastsatt av Direktoratet for naturforvaltning.</article></article></li><li data-li-identifier="b." data-name="b."><article class="listArticle" id="kapittel-4-paragraf-1-punkt-2"><article class="legalP" id="kapittel-4-paragraf-1-punkt-2-ledd-1">Det gis erstatning for følgende dyrekategorier; <ul class="defaultList"><li data-li-identifier="-" data-name="-"><article class="listArticle" id="kapittel-4-paragraf-1-punkt-2-ledd-1-punkt-1"><article class="legalP" id="kapittel-4-paragraf-1-punkt-2-ledd-1-punkt-1-ledd-1">Kjørerein</article></article></li><li data-li-identifier="-" data-name="-"><article class="listArticle" id="kapittel-4-paragraf-1-punkt-2-ledd-1-punkt-2"><article class="legalP" id="kapittel-4-paragraf-1-punkt-2-ledd-1-punkt-2-ledd-1">Okse</article></article></li><li data-li-identifier="-" data-name="-"><article class="listArticle" id="kapittel-4-paragraf-1-punkt-2-ledd-1-punkt-3"><article class="legalP" id="kapittel-4-paragraf-1-punkt-2-ledd-1-punkt-3-ledd-1">Simle</article></article></li><li data-li-identifier="-" data-name="-"><article class="listArticle" id="kapittel-4-paragraf-1-punkt-2-ledd-1-punkt-4"><article class="legalP" id="kapittel-4-paragraf-1-punkt-2-ledd-1-punkt-4-ledd-1">Åring</article></article></li><li data-li-identifier="-" data-name="-"><article class="listArticle" id="kapittel-4-paragraf-1-punkt-2-ledd-1-punkt-5"><article class="legalP" id="kapittel-4-paragraf-1-punkt-2-ledd-1-punkt-5-ledd-1">Kalv.</article></article></li></ul></article><article class="legalP" id="kapittel-4-paragraf-1-punkt-2-ledd-2">Kalv som er drept av rovvilt, jf. § 7, etter 31. desember i driftsåret erstattes som åring.</article></article></li><li data-li-identifier="c." data-name="c."><article class="listArticle" id="kapittel-4-paragraf-1-punkt-3"><article class="legalP" id="kapittel-4-paragraf-1-punkt-3-ledd-1">Verdien av biprodukter er inkludert i prisgrunnlaget, jf. bokstav a.</article></article></li></ul></article><article class="legalArticle" data-lovdata-URL="LTI/forskrift/2001-05-04-468/§11" data-name="§11" id="kapittel-4-paragraf-2"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Erstatning for følgekostnader knyttet til det enkelte dyr</span></h3><article class="legalP" id="kapittel-4-paragraf-2-ledd-1">I tillegg til erstatning etter foranstående regler kan det ytes erstatning for dokumenterte kostnader, ulemper og følgetap som står i direkte årsakssammenheng med tap eller skade på det enkelte dyr. Dette ytes som:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">Verdien av framtidig tapt produksjon ved tap av voksne simler.</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">Verdien av tapt avlsverdi for åringssimler som er beviselig drept av rovvilt, jf. § 7.</article></article></li></ul></article></article><article class="legalArticle" data-lovdata-URL="LTI/forskrift/2001-05-04-468/§12" data-name="§12" id="kapittel-4-paragraf-3"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Erstatning for følgekostnader</span></h3><article class="legalP" id="kapittel-4-paragraf-3-ledd-1">I tillegg til erstatning etter foranstående regler kan det ytes erstatning for dokumenterte omkostninger, ulemper og følgeskader som er påført reindriften.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2001-05-04-468/KAPITTEL_5"><h2>Kap. V. Administrasjon</h2><article class="legalArticle" data-lovdata-URL="LTI/forskrift/2001-05-04-468/§13" data-name="§13" id="kapittel-5-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Administrative bestemmelser</span></h3><ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-punkt-1"><article class="legalP" id="kapittel-5-paragraf-1-punkt-1-ledd-1">Søknad om erstatning skal fremmes på skjema fastsatt av Direktoratet for naturforvaltning og Reindriftsforvaltningen til distriktsstyret senest 1. april.</article></article></li><li data-li-identifier="b." data-name="b."><article class="listArticle" id="kapittel-5-paragraf-1-punkt-2"><article class="legalP" id="kapittel-5-paragraf-1-punkt-2-ledd-1">Distriktsstyret behandler og videresender søknaden til Reindriftsforvaltningen innen 15. april.</article></article></li><li data-li-identifier="c." data-name="c."><article class="listArticle" id="kapittel-5-paragraf-1-punkt-3"><article class="legalP" id="kapittel-5-paragraf-1-punkt-3-ledd-1">Reindriftsforvaltningen kvalitetssikrer opplysningene og bidrar med nødvendige opplysninger i samsvar med denne forskrift og videresender søknaden til fylkesmannen innen 1. juni.</article></article></li><li data-li-identifier="d." data-name="d."><article class="listArticle" id="kapittel-5-paragraf-1-punkt-4"><article class="legalP" id="kapittel-5-paragraf-1-punkt-4-ledd-1">Fylkesmannen behandler søknadene og utbetaler erstatning. Utbetaling skal som hovedregel skje innen 1. juli.</article></article></li><li data-li-identifier="e." data-name="e."><article class="listArticle" id="kapittel-5-paragraf-1-punkt-5"><article class="legalP" id="kapittel-5-paragraf-1-punkt-5-ledd-1">Utbetalingen skjer til driftsenhetens innehaver som har forvaltningsansvaret for midler som rettmessig tilhører en eller flere reineiere under driftsenheten. Innehaver har plikt til å fordele eventuelt utbetalt erstatning til de reineiere i driftsenheten som har lidt tap.</article></article></li><li data-li-identifier="f." data-name="f."><article class="listArticle" id="kapittel-5-paragraf-1-punkt-6"><article class="legalP" id="kapittel-5-paragraf-1-punkt-6-ledd-1">Der tamrein er drept av rovvilt, jf. § 7, men eier er ukjent, utbetales erstatning til reindriftsfondet for vedkommende reinbeitedistrikt.</article></article></li><li data-li-identifier="g." data-name="g."><article class="listArticle" id="kapittel-5-paragraf-1-punkt-7"><article class="legalP" id="kapittel-5-paragraf-1-punkt-7-ledd-1">Fylkesmannen sender samlet oversikt over erstatningsoppgjøret til Direktoratet for naturforvaltning innen 1. november.</article></article></li></ul></article><article class="legalArticle" data-lovdata-URL="LTI/forskrift/2001-05-04-468/§14" data-name="§14" id="kapittel-5-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Klageadgang</span></h3><article class="legalP" id="kapittel-5-paragraf-2-ledd-1">Fylkesmannens vedtak kan påklages til Direktoratet for naturforvaltning i henhold til forvaltningslovens regler.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2001-05-04-468/KAPITTEL_6"><h2>Kap. VI. Forskjellige regler</h2><article class="legalArticle" data-lovdata-URL="LTI/forskrift/2001-05-04-468/§15" data-name="§15" id="kapittel-6-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Krav om tilbakebetaling</span></h3><article class="legalP" id="kapittel-6-paragraf-1-ledd-1">Dersom driftsenheten har mottatt erstatning i strid med redelighet og god tro, kan beløpet kreves tilbake. Utbetalt erstatning kan også kreves tilbake dersom søker har gitt feilaktige, mangelfulle eller misvisende opplysninger, eller dersom driftsenhetens innehaver ikke fordeler utbetalingen til berørte eiere under driftsenheten i samsvar med forskriftens § 13e. Det samme gjelder dersom utbetalingen skyldes feil fra myndighetenes side og søker burde ha forstått dette.</article><article class="legalP" id="kapittel-6-paragraf-1-ledd-2">Dersom mottatt forskudd eller à konto utbetaling overstiger endelig erstatningsbeløp, skal overskytende beløp tilbakebetales.</article></article><article class="legalArticle" data-lovdata-URL="LTI/forskrift/2001-05-04-468/§16" data-name="§16" id="kapittel-6-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Erstatning for skade voldt av andre arter</span></h3><article class="legalP" id="kapittel-6-paragraf-2-ledd-1">Fylkesmannen kan etter søknad fra driftsenheten i særlige tilfeller utbetale erstatning dersom det ved undersøkelse i samsvar med § 7 er påvist tap eller skade forvoldt av andre fredede arter.</article><article class="legalP" id="kapittel-6-paragraf-2-ledd-2">Fylkesmannens vedtak etter denne bestemmelsen kan påklages til Direktoratet for naturforvaltning i henhold til forvaltningslovens regler.</article></article><article class="legalArticle" data-lovdata-URL="LTI/forskrift/2001-05-04-468/§17" data-name="§17" id="kapittel-6-paragraf-3"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Dispensasjon</span></h3><article class="legalP" id="kapittel-6-paragraf-3-ledd-1">Direktoratet for naturforvaltning kan i særlige tilfeller dispensere fra bestemmelsene i § 4 bokstav d og e samt § 6.</article></article><article class="legalArticle" data-lovdata-URL="LTI/forskrift/2001-05-04-468/§18" data-name="§18" id="kapittel-6-paragraf-4"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Endring av forskrift</span></h3><article class="legalP" id="kapittel-6-paragraf-4-ledd-1">Miljøverndepartementet kan vedta endringer i forskriften.</article></article><article class="legalArticle" data-lovdata-URL="LTI/forskrift/2001-05-04-468/§19" data-name="§19" id="kapittel-6-paragraf-5"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Ikrafttreden</span></h3><article class="legalP" id="kapittel-6-paragraf-5-ledd-1">Denne forskrift trer i kraft straks.</article><article class="legalP" id="kapittel-6-paragraf-5-ledd-2">Fra samme tid oppheves regler om erstatning for skader på rein voldt av gaupe, jerv, bjørn, ulv og kongeørn, og om kompensasjon for ulemper for reineier, fastsatt den 21. mars 1997 av Miljøverndepartementet.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke kunngjort i Norsk Lovtidend.</article></footer></article></section></main></body></html>