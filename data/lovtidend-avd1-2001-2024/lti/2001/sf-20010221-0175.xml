<!DOCTYPE html><html lang="no"><head><title>Forskrift om endring i forskrift om tildeling og bruk av nummer, nummerserier, navn og adresser for telenett og teletjenester (nummerforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-21-175</dd><dt class="dokid">DokumentID</dt><dd class="dokid">LTI/forskrift/2001-02-21-175</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-21, 2001-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-06-02-560</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-06-23-39/§3-2</li></ul></dd><dt class="dateOfPublication">Kunngjort</dt><dd class="dateOfPublication">2001-03-09</dd><dt class="journalNumber">Journalnummer</dt><dd class="journalNumber">2001-0222</dd><dt class="titleShort">Korttittel</dt><dd class="titleShort">Endr. i nummerforskriften</dd><dt class="title">Tittel</dt><dd class="title">Forskrift om endring i forskrift om tildeling og bruk av nummer, nummerserier, navn og adresser for telenett og teletjenester (nummerforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Post- og teletilsynet 21. februar 2001 med hjemmel i lov av 23. juni 1995 nr. 39 om telekommunikasjon (teleloven) § 3-2, jf. forskrift av 15. desember 1995 nr. 1032 om funksjonsfordeling innen telemyndigheten § 2 og EØS-avtalen vedlegg XI (Rvedtak 1992/264/EØF og Rvedtak 1991/396/EØF).</dd><dt class="refid">RefID</dt><dd class="refid">forskrift/2001-02-21-175</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling og bruk av nummer, nummerserier, navn og adresser for telenett og teletjenester (nummerforskriften).<ul class="tocSubUl"><li>I<ul class="tocSubUl"><li>Kapittel III: Nummerplan for telefon- og tilsvarende tjenester (E.164)</li><li>Kapittel IIIA: Tilbyderportabilitet for fem- og åttesifrede nummer<ul class="tocSubUl"><li>§ 19a. Plikt til tilbyderportabilitet</li><li>§ 19b. Medvirkning til tilbyderportabilitet</li><li>§ 19c. Krav til gjennomføringen</li><li>§ 19d. Ansvar for kostnader</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-21-175" id="dokument"><h1>Forskrift om endring i forskrift om tildeling og bruk av nummer, nummerserier, navn og adresser for telenett og teletjenester (nummerforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-21-175/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 2. juni 1997 nr. 560 om tildeling og bruk av nummer, nummerserier, navn og adresser for telenett og teletjenester (nummerforskriften) gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-2">Formålet med forskriften er<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">å sikre en effektiv forvaltning av nummerressurser knyttet til telenett og teletjenester,</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">å gi tilbydere av offentlige teletjenester nødvendig og lik tilgang til nummer, nummerserier, navn eller adresser som grunnlag for levering av sine teletjenester,</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">å bidra til virksom konkurranse mellom tilbydere,</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">å lette sluttbrukeres valg av ny tilbyder.</article></article></li></ul></article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-3">Det skal betales årlig gebyr for tildeling og bruk av nummer, nummerserier, navn eller adresser til Post- og teletilsynet etter gjeldende forskrift om gebyr til Post- og teletilsynet.</article><article class="legalP" id="kapittel-1-ledd-4">Gebyrene skal dekke Post- og teletilsynets utgifter knyttet til forvaltning av de aktuelle nummer, nummerserier, navn eller adresser.</article><article class="legalP" id="kapittel-1-ledd-5">For særskilte nummer, nummerserier, navn eller adresser kan det fastsettes avgift som skal bidra til å sikre god og effektiv forvaltning av tilgjengelige nummerressurser.</article> <article class="defaultP" margin-top="true">Overskriften til kapittel III skal lyde:</article><section class="section" data-name="kapIII" id="kapittel-1-kapittel-1" data-lovdata-URL="LTI/forskrift/2001-02-21-175/KAPITTEL_1-1"><h3>Kapittel III: Nummerplan for telefon- og tilsvarende tjenester (E.164)</h3><article class="defaultP">§ 13 skal lyde:</article><article class="legalP" id="kapittel-1-kapittel-1-ledd-1">Post- og teletilsynet fastsetter og forvalter nummerplan for telefon- og tilsvarende tjenester. Forvaltningen skjer i samsvar med ITU-T rekommandasjon E.164. Post- og teletilsynet tildeler nummerserier og i visse tilfeller enkeltnummer under landskode 47 tildelt fra ITU.</article><article class="legalP" id="kapittel-1-kapittel-1-ledd-2">Norsk nummerplan telefon- og tilsvarende tjenester er obligatorisk og har følgende struktur: <table><tbody><tr><td data-text-align="left" data-vertical-align="top">00</td><td data-text-align="left" data-vertical-align="top">Internasjonalt prefiks</td></tr><tr><td data-text-align="left" data-vertical-align="top">01</td><td data-text-align="left" data-vertical-align="top">Reservert for fremtidige endringer i nummerplanen</td></tr><tr><td data-text-align="left" data-vertical-align="top">02000 – 09999</td><td data-text-align="left" data-vertical-align="top">5-sifrede stedsuavhengige nummer</td></tr><tr><td data-text-align="left" data-vertical-align="top">100 – 189</td><td data-text-align="left" data-vertical-align="top">Standardiserte spesialnummer</td></tr><tr><td data-text-align="left" data-vertical-align="top">190 – 199</td><td data-text-align="left" data-vertical-align="top">Tilbyderspesifikke spesialnummer</td></tr><tr><td data-text-align="left" data-vertical-align="top">20 00 00 00 – 39 99 99 99</td><td data-text-align="left" data-vertical-align="top">8-sifrede geografiske nummer</td></tr><tr><td data-text-align="left" data-vertical-align="top">400 00 000 – 499 99 999</td><td data-text-align="left" data-vertical-align="top">8-sifrede nummer for landmobile tjenester</td></tr><tr><td data-text-align="left" data-vertical-align="top">50 00 00 00 – 79 99 99 99</td><td data-text-align="left" data-vertical-align="top">8-sifrede geografiske nummer</td></tr><tr><td data-text-align="left" data-vertical-align="top">800 00 000 – 899 99 999</td><td data-text-align="left" data-vertical-align="top">8-sifrede stedsuavhengige nummer</td></tr><tr><td data-text-align="left" data-vertical-align="top">900 00 000 – 999 99 999</td><td data-text-align="left" data-vertical-align="top">8-sifrede nummer for landmobile tjenester</td></tr></tbody></table></article><article class="legalP" id="kapittel-1-kapittel-1-ledd-3">Alle nummer fra norsk nummerplan for telefon m.m. som brukes for å tilby offentlige teletjenester skal være i henhold til strukturen spesifisert i denne paragraf, med mindre Post- og teletilsynet bestemmer annet.</article><article class="legalP" id="kapittel-1-kapittel-1-ledd-4">Samtaler til utlandet, samt til internasjonale tjenester og internasjonale nett med landskode tildelt av ITU, skal kunne gjennomføres ved bruk av internasjonalt prefiks 00.</article><article class="legalP" id="kapittel-1-kapittel-1-ledd-5">Samtaler til nødmeldetjenesten skal kunne gjennomføres ved bruk av spesialnummeret 112. Post- og teletilsynet kan fastsette andre nummer som i tillegg til 112 skal kunne brukes for samtaler til ulike typer nødmeldetjenester.</article> <article class="defaultP" margin-top="true">Nytt kapittel IIIA skal lyde:</article></section><section class="section" data-name="kapIIIA" id="kapittel-1-kapittel-2" data-lovdata-URL="LTI/forskrift/2001-02-21-175/KAPITTEL_1-2"><h3>Kapittel IIIA: Tilbyderportabilitet for fem- og åttesifrede nummer</h3><article class="legalArticle" data-lovdata-URL="LTI/forskrift/2001-02-21-175/§19a" data-name="§19a" id="kapittel-1-kapittel-2-paragraf-1"><h4 class="legalArticleHeader"><span class="legalArticleValue">§ 19a</span>. <span class="legalArticleTitle">Plikt til tilbyderportabilitet</span></h4><article class="legalP" id="kapittel-1-kapittel-2-paragraf-1-ledd-1">Tilbydere som nytter fem- eller åttesifrede nummer for telefon- og tilsvarende tjenester skal avgi nummer til annen tilbyder som sluttbruker krever nummeret flyttet til. Plikten gjelder ikke for<ul class="defaultList"><li data-li-identifier="a)" data-name="a)"><article class="listArticle" id="kapittel-1-kapittel-2-paragraf-1-ledd-1-punkt-1"><article class="legalP" id="kapittel-1-kapittel-2-paragraf-1-ledd-1-punkt-1-ledd-1">nummer i nummerseriene 811, 812, 813 og 814 brukt til personsvartjenester,</article></article></li><li data-li-identifier="b)" data-name="b)"><article class="listArticle" id="kapittel-1-kapittel-2-paragraf-1-ledd-1-punkt-2"><article class="legalP" id="kapittel-1-kapittel-2-paragraf-1-ledd-1-punkt-2-ledd-1">nummer for engangsfakturering på teletorg,</article></article></li><li data-li-identifier="c)" data-name="c)"><article class="listArticle" id="kapittel-1-kapittel-2-paragraf-1-ledd-1-punkt-3"><article class="legalP" id="kapittel-1-kapittel-2-paragraf-1-ledd-1-punkt-3-ledd-1">nummer for telestemming med engangstakst,</article></article></li><li data-li-identifier="d)" data-name="d)"><article class="listArticle" id="kapittel-1-kapittel-2-paragraf-1-ledd-1-punkt-4"><article class="legalP" id="kapittel-1-kapittel-2-paragraf-1-ledd-1-punkt-4-ledd-1">nummer for Internett-basert telefontjeneste,</article></article></li><li data-li-identifier="e)" data-name="e)"><article class="listArticle" id="kapittel-1-kapittel-2-paragraf-1-ledd-1-punkt-5"><article class="legalP" id="kapittel-1-kapittel-2-paragraf-1-ledd-1-punkt-5-ledd-1">nummer for NMT og</article></article></li><li data-li-identifier="f)" data-name="f)"><article class="listArticle" id="kapittel-1-kapittel-2-paragraf-1-ledd-1-punkt-6"><article class="legalP" id="kapittel-1-kapittel-2-paragraf-1-ledd-1-punkt-6-ledd-1">nummer for personsøkertjeneste.</article></article></li></ul></article></article><article class="legalArticle" data-lovdata-URL="LTI/forskrift/2001-02-21-175/§19b" data-name="§19b" id="kapittel-1-kapittel-2-paragraf-2"><h4 class="legalArticleHeader"><span class="legalArticleValue">§ 19b</span>. <span class="legalArticleTitle">Medvirkning til tilbyderportabilitet</span></h4><article class="legalP" id="kapittel-1-kapittel-2-paragraf-2-ledd-1">Også tilbydere som ikke er direkte involvert i flyttingen av et nummer, skal sikre at anrop til flyttet nummer terminerer i riktig nett, uten at kvaliteten forringes i vesentlig grad. Dette gjelder også for anrop som er gjenstand for valg av tilbyder ved bruk av prefiks eller fast forvalg.</article></article><article class="legalArticle" data-lovdata-URL="LTI/forskrift/2001-02-21-175/§19c" data-name="§19c" id="kapittel-1-kapittel-2-paragraf-3"><h4 class="legalArticleHeader"><span class="legalArticleValue">§ 19c</span>. <span class="legalArticleTitle">Krav til gjennomføringen</span></h4><article class="legalP" id="kapittel-1-kapittel-2-paragraf-3-ledd-1">Mottakende tilbyder skal innhente fullmakt til flytting fra sluttbruker. Fullmakten skal dokumenteres på forespørsel fra avgivende tilbyder.</article><article class="legalP" id="kapittel-1-kapittel-2-paragraf-3-ledd-2">Avgivende tilbyder plikter å gjennomføre flytting av nummer for en bestemt sluttbruker til annen tilbyder innen fem virkedager etter at han har mottatt korrekt anmodning fra mottakende tilbyder. Avgivende tilbyder skal gi mottakende tilbyder melding om at flyttingen er gjennomført, senest første virkedag etter gjennomføringen.</article><article class="legalP" id="kapittel-1-kapittel-2-paragraf-3-ledd-3">Tilbyderne kan avtale lengre gjennomføringstid og Post- og teletilsynet kan frem til 1. mai 2002 gjøre unntak fra pliktene i § 19c andre ledd og fastsette andre særlige krav til gjennomføringen.</article></article><article class="legalArticle" data-lovdata-URL="LTI/forskrift/2001-02-21-175/§19d" data-name="§19d" id="kapittel-1-kapittel-2-paragraf-4"><h4 class="legalArticleHeader"><span class="legalArticleValue">§ 19d</span>. <span class="legalArticleTitle">Ansvar for kostnader</span></h4><article class="legalP" id="kapittel-1-kapittel-2-paragraf-4-ledd-1">Hver tilbyder skal dekke egne kostnader ved tilbyderportabilitet for fem- og åttesifrede nummer for telefon- og tilsvarende tjenester, herunder kostnader for oppgradering av sentraler og støttesystemer, testing og opplæring av personell. Avgivende tilbyder kan kreve dekket kostnader ved å oppfylle plikten etter § 19c fra mottakende tilbyder. Avgivende tilbyder kan ikke kreve betaling fra en sluttbruker for flytting av nummer.</article> <article class="defaultP" margin-top="true">§ 37 skal lyde:</article><article class="legalP" id="kapittel-1-kapittel-2-paragraf-4-ledd-2">Statens teleforvaltningsråd er klageinstans for enkeltvedtak fastsatt med hjemmel i forskriften.</article><article class="legalP" id="kapittel-1-kapittel-2-paragraf-4-ledd-3">Klagesaker av prinsipiell betydning eller av telepolitisk karakter avgjøres likevel av Samferdselsdepartementet etter at Statens teleforvaltningsråd har gitt begrunnet forslag til vedtak.</article></article></section></section><section class="section" data-name="kapII" id="kapittel-2" data-lovdata-URL="LTI/forskrift/2001-02-21-175/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 6, § 13 og § 37 trer i kraft straks. Øvrige endringer trer i kraft 1. november 2001.</article></section></main></body></html>