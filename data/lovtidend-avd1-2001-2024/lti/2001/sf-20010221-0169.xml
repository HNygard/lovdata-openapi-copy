<!DOCTYPE html><html lang="no"><head><title>Forskrift om smittsomme sykdommer på bier.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-02-21-169</dd><dt class="dokid">DokumentID</dt><dd class="dokid">LTI/forskrift/2001-02-21-169</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 2</dd><dt class="dateInForce">I kraft fra</dt><dd class="dateInForce">2001-02-21</dd><dt class="changesToDocuments">Endrer</dt><dd class="changesToDocuments"><ul><li>forskrift/1994-05-13-348</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1962-06-08-4/§3</li></ul></dd><dt class="dateOfPublication">Kunngjort</dt><dd class="dateOfPublication">2001-03-06</dd><dt class="journalNumber">Journalnummer</dt><dd class="journalNumber">2001-0217</dd><dt class="titleShort">Korttittel</dt><dd class="titleShort">Forskrift om smittsomme sykdommer på bier</dd><dt class="title">Tittel</dt><dd class="title">Forskrift om smittsomme sykdommer på bier.</dd><dt class="miscInformation">Annet om dokumentet</dt><dd class="miscInformation">Fastsatt av Landbruksdepartementet 21. februar 2001 med hjemmel i lov av 8. juni 1962 nr. 4 om dyrehelse (husdyrloven) § 3.</dd><dt class="refid">RefID</dt><dd class="refid">forskrift/2001-02-21-169</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om smittsomme sykdommer på bier.<ul class="tocSubUl"><li>Kap. I. Virkeområde<ul class="tocSubUl"><li>§ 1.</li></ul></li><li>Kap. II. Behandling av bivoks<ul class="tocSubUl"><li>§ 2.</li><li>§ 3.</li><li>§ 4.</li><li>§ 5.</li></ul></li><li>Kap. III. Tiltak for å stanse angrep og hindre spredning av smittsomme sjukdommer<ul class="tocSubUl"><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li><li>§ 12.</li><li>§ 13.</li></ul></li><li>Kap. IV. Dispensasjon og straffeansvar<ul class="tocSubUl"><li>§ 14.</li><li>§ 15.</li></ul></li><li>Kap. V. Ikrafttreden<ul class="tocSubUl"><li>§ 16.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-02-21-169" id="dokument"><h1>Forskrift om smittsomme sykdommer på bier.</h1><section class="section" data-name="kapI" id="kapittel-1" data-lovdata-URL="LTI/forskrift/2001-02-21-169/KAPITTEL_1"><h2>Kap. I. Virkeområde</h2><article class="legalArticle" data-lovdata-URL="LTI/forskrift/2001-02-21-169/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Denne forskrift retter seg mot birøkt og omfatter bier og sæd og egg fra disse samt brukt bimateriell og bivoks til bruk i bikuber (blokkvoks, byggevoks og utbygde tavler).</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-02-21-169/KAPITTEL_2"><h2>Kap. II. Behandling av bivoks</h2><article class="legalArticle" data-lovdata-URL="LTI/forskrift/2001-02-21-169/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-1-ledd-1">Utbygde tavler, skrellevoks og blokkvoks på lager eller under transport fra birøkteren til vokspresseriet skal oppbevares slik at det ikke kan komme i kontakt med levende bier eller nytt bimateriell.</article></article><article class="legalArticle" data-lovdata-URL="LTI/forskrift/2001-02-21-169/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-2-ledd-1">Pressing av voks til bruk i bikuber kan bare utføres av de som har tillatelse fra Statens dyrehelsetilsyn – distriktsveterinæren. Statens dyrehelsetilsyn – distriktsveterinæren kan føre kontroll med arbeidet med pressing av voks til bruk i bikuber.</article></article><article class="legalArticle" data-lovdata-URL="LTI/forskrift/2001-02-21-169/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-3-ledd-1">All voks som skal presses til bruk i bikuber skal først autoklaveres. Det vil si at voksen skal oppvarmes i hermetisk dampkoker til minimum 120 °C i 30 minutter.</article></article><article class="legalArticle" data-lovdata-URL="LTI/forskrift/2001-02-21-169/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-4-ledd-1">Hvert vokspresseri skal føre bok over alt voks som det tar imot til pressing med oppgaver over enkeltleverandør og kilotall.</article><article class="legalP" id="kapittel-2-paragraf-4-ledd-2">Emballasjen med ferdigpresset voks som leveres ut fra presseriet skal merkes med navn og adresse til presseriet.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-02-21-169/KAPITTEL_3"><h2>Kap. III. Tiltak for å stanse angrep og hindre spredning av smittsomme sjukdommer</h2><article class="legalArticle" data-lovdata-URL="LTI/forskrift/2001-02-21-169/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-1-ledd-1">Dette kapittel gjelder for lukket yngelråte (Bacillus larvae), åpen yngelråte (streptococcus pluton), kalkyngel (Aacosphaera apis), steinyngel (Aspergillus flavus), nosemasjuke (Nosema apis), trakémidd (Acarapis woodi) og yngelmidd (Varroa jacobsoni).</article></article><article class="legalArticle" data-lovdata-URL="LTI/forskrift/2001-02-21-169/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-3-paragraf-2-ledd-1">Alle som har bikuber har plikt til etter nærmere regler å oppgi hvor kubene til en hver tid befinner seg samt synlig merke minst en av kubene i hver bigård med navn og adresse eller tildelt registreringsnummer. Oppgaveplikten og merkingen gjelder ved dette stasjonær birøkt, vandring og kjøp og salg.</article></article><article class="legalArticle" data-lovdata-URL="LTI/forskrift/2001-02-21-169/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-3-paragraf-3-ledd-1">Ved all varig midlertidig flytting av bier, brukt bimateriell og utbygde vokstavler skal det foreligge en sunnhetsattest utferdiget i henhold til § 9.</article><article class="legalP" id="kapittel-3-paragraf-3-ledd-2">Med flytting menes all kjøp og salg, all vandring for poliniering og/eller utnytting av trekk samt flytting mellom utebigårder som ligger mer enn 50 km fra hverandre. Statens dyrehelsetilsyn – fylkesveterinæren kan kreve sunnhetsattest ved flytting mellom utebigårder som ligger nærmere enn 50 km fra hverandre. Flytting må ikke komme i konflikt med parestasjoner, reinsavlsområder eller smittede områder. Sunnhetsattesten skal festes lett synlig til en av kubene og stå der i minst 2 måneder etter flytting.</article></article><article class="legalArticle" data-lovdata-URL="LTI/forskrift/2001-02-21-169/§9" data-name="§9" id="kapittel-3-paragraf-4"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-3-paragraf-4-ledd-1">Sunnhetsattest skrives ut av Statens dyrehelsetilsyn – distriktsveterinæren i det distriktet hvor bigården er stasjonær.</article><article class="legalP" id="kapittel-3-paragraf-4-ledd-2">Sunnhetsattest skrives ut med bakgrunn i de regler Statens dyrehelsetilsyn – Sentralforvaltningen fastsetter.</article></article><article class="legalArticle" data-lovdata-URL="LTI/forskrift/2001-02-21-169/§10" data-name="§10" id="kapittel-3-paragraf-5"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-3-paragraf-5-ledd-1">Etter nærmere regler kan bikuber for innfanging av svermer settes ut.</article></article><article class="legalArticle" data-lovdata-URL="LTI/forskrift/2001-02-21-169/§11" data-name="§11" id="kapittel-3-paragraf-6"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-3-paragraf-6-ledd-1">Det er forbudt å fore bier med importert honning eller honning fra fremmed bigård.</article><article class="legalP" id="kapittel-3-paragraf-6-ledd-2">Unntatt fra forbudet i første ledd er fôring med honning som er innført i henhold til forskrift av 21. februar 2001 nr. 170 om innførsel og utførsel av levende bier, bisæd, biembryoner, biavlsprodukter og brukt bimateriell.</article></article><article class="legalArticle" data-lovdata-URL="LTI/forskrift/2001-02-21-169/§12" data-name="§12" id="kapittel-3-paragraf-7"><h3 class="legalArticleHeader"><span class="legalArticleValue">§ 12</span>.</h3><article class="legalP" id="kapittel-3-paragraf-7-ledd-1">Er det påvist sjukdom i en bigård kan Statens dyrehelsetilsyn – fylkesveterinæren gi pålegg om tiltak for å bekjempe sjukdommen og hindre smitte. Bigårdene i et nærmere bestemt område rundt kan gis pålegg på samme måte som den bigården der smitte er påvist. En kan også legge restriksjoner på visse områder dersom det er påvist sjukdom i Sverige nær grensen til Norge.</article><article class="legalP" id="kapittel-3-paragraf-7-ledd-2">Det kan videre i gitte sjukdomssituasjoner opprettes sperrelinjer for vandring og salg av bier og brukt bimateriell, for å begrense spredning av bisjukdommer fra landsdel til landsdel. Opprettelse av slike sperrelinjer skal godkjennes av Statens dyrehelsetilsyn – Sentralforvaltningen.</article></article><article class="legalArticle" data-lovdata-URL="LTI/forskrift/2001-02-21-169/§13" data-name="§13" id="kapittel-3-paragraf-8"><h3 class="legalArticleHeader"><span class="legalArticleValue">§ 13</span>.</h3><article class="legalP" id="kapittel-3-paragraf-8-ledd-1">Pålagte restriksjoner skal vare inntil de blir opphevet av den som har pålagt restriksjonene eller dennes overordnede.</article><article class="legalP" id="kapittel-3-paragraf-8-ledd-2">Ved utbrudd av lukket yngelråte skal restriksjonene vare i minst 30 dager etter at alle bikuber som finnes i et område med radius 3 kilometer rundt utbruddet har blitt kontrollert, og alle infiserte kuber har blitt brent eller behandlet med tilfredsstillende resultat.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-02-21-169/KAPITTEL_4"><h2>Kap. IV. Dispensasjon og straffeansvar</h2><article class="legalArticle" data-lovdata-URL="LTI/forskrift/2001-02-21-169/§14" data-name="§14" id="kapittel-4-paragraf-1"><h3 class="legalArticleHeader"><span class="legalArticleValue">§ 14</span>.</h3><article class="legalP" id="kapittel-4-paragraf-1-ledd-1">Dispensasjon fra disse forskrifter kan gis av Statens dyrehelsetilsyn – fylkesveterinæren.</article></article><article class="legalArticle" data-lovdata-URL="LTI/forskrift/2001-02-21-169/§15" data-name="§15" id="kapittel-4-paragraf-2"><h3 class="legalArticleHeader"><span class="legalArticleValue">§ 15</span>.</h3><article class="legalP" id="kapittel-4-paragraf-2-ledd-1">Bestemmelsene om straff i lov av 8. juni 1962 nr. 4 om dyrehelse (husdyrloven) § 19 kommer til anvendelse ved overtredelse av denne forskrift.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2001-02-21-169/KAPITTEL_5"><h2>Kap. V. Ikrafttreden</h2><article class="legalArticle" data-lovdata-URL="LTI/forskrift/2001-02-21-169/§16" data-name="§16" id="kapittel-5-paragraf-1"><h3 class="legalArticleHeader"><span class="legalArticleValue">§ 16</span>.</h3><article class="legalP" id="kapittel-5-paragraf-1-ledd-1">Denne forskrift trer i kraft straks. Fra samme tid oppheves forskrift av 13. mai 1994 nr. 348 om smittsomme sjukdommer og avlsfremmende tiltak på bier.</article></article></section></main></body></html>