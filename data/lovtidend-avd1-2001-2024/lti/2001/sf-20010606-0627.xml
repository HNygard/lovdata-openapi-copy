<!DOCTYPE html><html lang="no"><head><title>Forskrift om endring og gjeninnføring av forskrift (Nr. 2) om innhold av salgsdokumenter m.v.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-06-627</dd><dt class="dokid">DokumentID</dt><dd class="dokid">LTI/forskrift/2001-06-06-627</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-10-14-1</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§75</li></ul></dd><dt class="dateOfPublication">Kunngjort</dt><dd class="dateOfPublication">2001-06-19</dd><dt class="journalNumber">Journalnummer</dt><dd class="journalNumber">2001-0607</dd><dt class="titleShort">Korttittel</dt><dd class="titleShort">Endr. i forskrift om innhold av salgsdokumenter</dd><dt class="title">Tittel</dt><dd class="title">Forskrift om endring og gjeninnføring av forskrift (Nr. 2) om innhold av salgsdokumenter m.v.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 6. juni 2001 med hjemmel i lov av 19. juni 1969 nr. 66 om merverdiavgift § 75.</dd><dt class="refid">RefID</dt><dd class="refid">forskrift/2001-06-06-627</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring og gjeninnføring av forskrift (Nr. 2) om innhold av salgsdokumenter m.v.<ul class="tocSubUl"><li>I</li><li>II<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li><li>§ 11.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-06-627" id="dokument"><h1>Forskrift om endring og gjeninnføring av forskrift (Nr. 2) om innhold av salgsdokumenter m.v.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-06-627/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Forskrift (Nr. 2) av 14. oktober 1969 nr. 1 om innhold av salgsdokumenter slik den lød pr. 1. juli 1999 gjeninnføres. Samtidig gjøres det følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Dersom et salgsdokument omfatter både avgiftspliktig og avgiftsfri omsetning samt omsetning som faller utenfor bestemmelsen i merverdiavgiftsloven kap IV, skal slik omsetning fremgå hver for seg og summeres særskilt. Det samme gjelder dersom avgiftspliktig omsetning avgiftsberegnes med forskjellige satser.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-06-627/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen gjelder fra 1. juli 2001.</article> <article class="defaultP" margin-top="true">Forskriften lyder i sin helhet etter dette:</article><article class="legalArticle" data-lovdata-URL="LTI/forskrift/2001-06-06-627/§1" data-name="§1" id="kapittel-2-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-2-paragraf-1-ledd-1">Registrerte næringsdrivende skal ved omsetning av varer og tjenester til andre næringsdrivende utstede salgsdokument (faktura, nota eller regning). Som salgsdokument regnes også sluttseddel, avregningsseddel, bilag m.v. som mottaker av varen eller tjenesten utsteder. Plikt til å utstede salgsdokumenter gjelder også når forskudd eller delbetaling bokføres som omsetning.</article></article><article class="legalArticle" data-lovdata-URL="LTI/forskrift/2001-06-06-627/§2" data-name="§2" id="kapittel-2-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-2-paragraf-2-ledd-1">Et salgsdokument skal være nummerert, datert og angi:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Navn og adresse til den næringsdrivende som leverer varen eller yter tjenesten.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Organisasjonsnummer som er tildelt i henhold til lov av 3. juni 1994 nr. 15 om Enhetsregisteret etterfulgt av bokstavene MVA.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Navn og adresse til den næringsdrivende som mottar varen eller tjenesten.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">En klar beskrivelse av varen eller tjenesten.</article></article></li><li data-li-identifier="e)" data-name="e)"><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">Kvantum eller omfang av det som er levert eller ytet.</article></article></li><li data-li-identifier="f)" data-name="f)"><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">Vederlaget for varen eller tjenesten.</article></article></li><li data-li-identifier="g)" data-name="g)"><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">Stedet der varen er levert eller tjenesten ytet.</article></article></li></ul></article><article class="legalP" id="kapittel-2-paragraf-2-ledd-2">Del av virksomhet som etter merverdiavgiftsloven § 12 annet ledd anses som én særskilt avgiftspliktig, skal benytte den samlede virksomhets organisasjonsnummer som er tildelt i henhold til enhetsregisterloven etterfulgt av bokstavene MVA. Virksomhet som inngår i en fellesregistrering etter merverdiavgiftsloven § 12 tredje eller fjerde ledd skal benytte virksomhetens eget organisasjonsnummer som er tildelt i henhold til enhetsregisterloven etterfulgt av bokstavene MVA.</article><article class="legalP" id="kapittel-2-paragraf-2-ledd-3">Ved salg av beltemotorsykler som nevnt i Finansdepartementets forskrift av 25. oktober 1971 nr. 2 om avgrensing av uttrykket «personkjøretøyer» § 3, skal beltemotorsykkelens kjennemerke angis i salgsdokumentet. Det samme gjelder ved salg av tjenester til vedlikehold, reparasjon, påkostning og ombygging av slike samt omsetning av varer ved utføring av slike tjenester.</article><article class="legalP" id="kapittel-2-paragraf-2-ledd-4">Skattedirektoratet kan samtykke i at kravene i første, annet og tredje ledd kan fravikes når særlige forhold foreligger.</article></article><article class="legalArticle" data-lovdata-URL="LTI/forskrift/2001-06-06-627/§3" data-name="§3" id="kapittel-2-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-2-paragraf-3-ledd-1">Ved omsetning av varer og tjenester mellom registrerte næringsdrivende skal salgsdokumentet angi vederlaget uten avgift og selve avgiftsbeløpet dersom ikke annet er bestemt i disse forskrifter.</article><article class="legalP" id="kapittel-2-paragraf-3-ledd-2">Ved omsetning til kommuner som har krav på kompensasjon for merverdiavgift etter lov om kompensasjon for merverdiavgift til kommuner og fylkeskommuner ved kjøp av visse tjenester fra registrerte næringsdrivende, skal salgsdokumentet angi vederlaget uten avgift og selve avgiftsbeløpet.</article></article><article class="legalArticle" data-lovdata-URL="LTI/forskrift/2001-06-06-627/§4" data-name="§4" id="kapittel-2-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-2-paragraf-4-ledd-1">For omsetning fra detaljist til annen registrert næringsdrivende kan salgsdokumentet angi vederlaget inklusive avgift og selve avgiftsbeløpet.</article><article class="legalP" id="kapittel-2-paragraf-4-ledd-2">Ved salg fra registrert næringsdrivende til detaljist kan skattedirektøren for den enkelte bransje samtykke i at vederlaget angis inklusive avgift og selve avgiftsbeløpet.</article><article class="legalP" id="kapittel-2-paragraf-4-ledd-3">Skattedirektøren kan videre samtykke i at bestemmelsen i første ledd gis tilsvarende anvendelse for varetransport.</article></article><article class="legalArticle" data-lovdata-URL="LTI/forskrift/2001-06-06-627/§5" data-name="§5" id="kapittel-2-paragraf-5"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-5-ledd-1">En registrert næringsdrivende kan alltid kreve at salgsdokumentet skal angi vederlaget uten avgift og selve avgiftsbeløpet, jfr. § 3.</article></article><article class="legalArticle" data-lovdata-URL="LTI/forskrift/2001-06-06-627/§6" data-name="§6" id="kapittel-2-paragraf-6"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-2-paragraf-6-ledd-1">Dersom et salgsdokument omfatter både avgiftspliktig og avgiftsfri omsetning samt omsetning som faller utenfor bestemmelsen i merverdiavgiftsloven kap IV, skal slik omsetning fremgå hver for seg og summeres særskilt. Det samme gjelder dersom avgiftspliktig omsetning avgiftsberegnes med forskjellige satser.</article></article><article class="legalArticle" data-lovdata-URL="LTI/forskrift/2001-06-06-627/§7" data-name="§7" id="kapittel-2-paragraf-7"><h3 class="legalArticleHeader"><span class="legalArticleValue">§ 7</span>.</h3><article class="legalP" id="kapittel-2-paragraf-7-ledd-1">Forhåndsavtalte, men betingede rabatter, kommer til fradrag i grunnlaget for utgående og inngående avgift i den utstrekning de er blitt effektive.</article></article><article class="legalArticle" data-lovdata-URL="LTI/forskrift/2001-06-06-627/§8" data-name="§8" id="kapittel-2-paragraf-8"><h3 class="legalArticleHeader"><span class="legalArticleValue">§ 8</span>.</h3><article class="legalP" id="kapittel-2-paragraf-8-ledd-1">Ved bytte, jfr. merverdiavgiftsloven § 3 nr. 1, er det tilstrekkelig at den ene av partene i handelen utsteder salgsdokument så fremt salgsdokumentet også inneholder opplysninger om art, omfang og pris for det som er mottatt i bytte. I det felles salgsdokument, skal merverdiavgift anføres særskilt for hver parts salgssum i byttehandelen, forutsatt at det pliktes svart merverdiavgift av det som er levert eller mottatt i bytte.</article></article><article class="legalArticle" data-lovdata-URL="LTI/forskrift/2001-06-06-627/§9" data-name="§9" id="kapittel-2-paragraf-9"><h3 class="legalArticleHeader"><span class="legalArticleValue">§ 9</span>.</h3><article class="legalP" id="kapittel-2-paragraf-9-ledd-1">Næringsdrivende som ikke er registrert i avgiftsmanntallet må ikke anføre utgående avgift i sine salgsdokumenter dersom ikke annet er bestemt.</article></article><article class="legalArticle" data-lovdata-URL="LTI/forskrift/2001-06-06-627/§10" data-name="§10" id="kapittel-2-paragraf-10"><h3 class="legalArticleHeader"><span class="legalArticleValue">§ 10</span>.</h3><article class="legalP" id="kapittel-2-paragraf-10-ledd-1">Salgsdokument skal utstedes i minst 2 eksemplarer hvorav den ene oppbevares av leverandøren.</article></article><article class="legalArticle" data-lovdata-URL="LTI/forskrift/2001-06-06-627/§11" data-name="§11" id="kapittel-2-paragraf-11"><h3 class="legalArticleHeader"><span class="legalArticleValue">§ 11</span>.</h3><article class="legalP" id="kapittel-2-paragraf-11-ledd-1">Salgsdokument skal være skrevet med tydelig skrift. Det skal sammen med andre dokumenter oppbevares ordnet her i landet i minst 10 år etter utløpet av vedkommende regnskapsår.</article><article class="legalP" id="kapittel-2-paragraf-11-ledd-2">For den som er regnskapspliktig etter regnskapsloven, kan Handelsdepartementet frita for plikten til oppbevaring eller fastsette kortere oppbevaringstid. Det samme kan Skattedirektoratet for den som ikke er regnskapspliktig etter regnskapsloven.</article></article></section></main></body></html>