<!DOCTYPE html><html lang="no"><head><title>Forskrift om motorsport på lukket bane eller annet avsperret område og om annen bruk av go-kart.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-15-26</dd><dt class="dokid">DokumentID</dt><dd class="dokid">LTI/forskrift/2001-01-15-26</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1989-07-27-665</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1979-02-23-4/§43</li><li>forskrift/1994-10-04-918/§1-11</li><li>forskrift/1990-01-25-92/§6-2</li><li>lov/1965-06-18-4</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0078</dd><dt class="titleShort">Korttittel</dt><dd class="titleShort">Forskrift om motorsport på lukket bane</dd><dt class="title">Tittel</dt><dd class="title">Forskrift om motorsport på lukket bane eller annet avsperret område og om annen bruk av go-kart.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 15. januar 2001 med hjemmel i forskrifter av 23. februar 1979 nr. 4 om førerkort og førerprøve m.v. § 43, forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) § 1-11 og forskrift av 25. januar 1990 nr. 92 om bruk av kjøretøy § 6-2.</dd><dt class="refid">RefID</dt><dd class="refid">forskrift/2001-01-15-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om motorsport på lukket bane eller annet avsperret område og om annen bruk av go-kart.<ul class="tocSubUl"><li>Kap. 1. Motorsport<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li></ul></li><li>Kap. 2. Annen bruk av go-kart på bane eller avstengt område<ul class="tocSubUl"><li>§ 5.</li></ul></li><li>Kap. 3. Fellesbestemmelser<ul class="tocSubUl"><li>§ 6.</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-15-26" id="dokument"><h1>Forskrift om motorsport på lukket bane eller annet avsperret område og om annen bruk av go-kart.</h1><section class="section" data-name="kap1" id="kapittel-1" data-lovdata-URL="LTI/forskrift/2001-01-15-26/KAPITTEL_1"><h2>Kap. 1. Motorsport</h2><article class="legalArticle" data-lovdata-URL="LTI/forskrift/2001-01-15-26/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>.</h3><article class="legalP" id="kapittel-1-paragraf-1-ledd-1">Dette kapittel gjelder organisert trenings- og konkurransekjøring på lukket bane eller annet avsperret område. Kjøringen må skje i regi av og med medlemmer i klubb tilsluttet Norges Bilsportforbund eller Norges Motorsykkelforbund. Kjøringen skal følge reglement fastsatt av de nevnte forbundene. Endringer i reglementene skal fortløpende innsendes til Vegdirektoratet.</article></article><article class="legalArticle" data-lovdata-URL="LTI/forskrift/2001-01-15-26/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>.</h3><article class="legalP" id="kapittel-1-paragraf-2-ledd-1">For følgende løpstyper/kjøretøy gjøres det unntak fra førerkortforskriftens krav til førerkort og minstealder, eventuelt krav til kompetansebevis for moped:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">Trial</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">Go-kart</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">Cross-kart</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">Motocross</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1">Speedway</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1">Roadracing</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1">Beltemotorsykkel</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1">Dragracing</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1">Asfaltracing når motorvognens slagvolum ikke overskrider 2000 ccm</article></article></li><li data-li-identifier="-" data-name="-"><article class="listArticle" id="kapittel-1-paragraf-2-ledd-1-punkt-10"><article class="legalP" id="kapittel-1-paragraf-2-ledd-1-punkt-10-ledd-1">Bilcross</article></article></li></ul><p class="leddfortsettelse">Forbundenes alders- og opplæringskrav er gjeldende.</p></article><article class="legalP" id="kapittel-1-paragraf-2-ledd-2">For go-kart med slagvolum over 125 ccm kreves førerkort klasse A eller B. For kjøretøytyper og/eller konkurranseformer som ikke er unntatt i denne paragrafen kreves førerkort for angjeldende førerkortklasse.</article></article><article class="legalArticle" data-lovdata-URL="LTI/forskrift/2001-01-15-26/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>.</h3><article class="legalP" id="kapittel-1-paragraf-3-ledd-1">Kjøretøy som brukes i motorsport som nevnt ovenfor er unntatt fra:<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">tekniske krav og krav til godkjenning i forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften)</article></article></li><li data-li-identifier="-" data-name="-"><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">krav om registrering i forskrift av 25. januar 1990 nr. 92 om bruk av kjøretøy</article></article></li></ul><p class="leddfortsettelse">dersom ikke annet er særskilt fastsatt. Forbundene har selv ansvar for tilsyn med kjøretøyene.</p></article><article class="legalP" id="kapittel-1-paragraf-3-ledd-2">For arrangement som krever politiets tillatelse kan politiet sette vilkår for gjennomføringen.</article></article><article class="legalArticle" data-lovdata-URL="LTI/forskrift/2001-01-15-26/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>.</h3><article class="legalP" id="kapittel-1-paragraf-4-ledd-1">For kjøretøy som benyttes til kjøring etter dette kapittel må det være tegnet forsikring som minst tilsvarer dekning etter lov av 3. februar 1961 om ansvar for skade som motorvogn gjer (Bil-ansvarslova).</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-01-15-26/KAPITTEL_2"><h2>Kap. 2. Annen bruk av go-kart på bane eller avstengt område</h2><article class="legalArticle" data-lovdata-URL="LTI/forskrift/2001-01-15-26/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>.</h3><article class="legalP" id="kapittel-2-paragraf-1-ledd-1">Foretak og organisasjoner kan benytte go-kart som er konstruert for en hastighet som ikke overskrider 50 km/t på anlegg som er godkjent etter lov av 7. juni 1991 nr. 24 om godkjenning og drift av innretninger til bruk i tivoli og fornøyelsesparker.</article><article class="legalP" id="kapittel-2-paragraf-1-ledd-2">For slik bruk av go-kart gjøres det unntak fra:<ul class="defaultList"><li data-li-identifier="-" data-name="-"><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">tekniske krav og krav om godkjenning i forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften)</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">krav om registrering i forskrift 25. januar 1990 nr. 92 om bruk av kjøretøy</article></article></li><li data-li-identifier="-" data-name="-"><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">krav til førerkort i forskrifter 23. februar 1979 nr. 4 om førerkort og førerprøve m.v., likevel slik at minstealder er 15 år.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-01-15-26/KAPITTEL_3"><h2>Kap. 3. Fellesbestemmelser</h2><article class="legalArticle" data-lovdata-URL="LTI/forskrift/2001-01-15-26/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>.</h3><article class="legalP" id="kapittel-3-paragraf-1-ledd-1">Denne forskrift trer i kraft straks. Fra samme tidspunkt oppheves forskrift av 27. juli 1989 nr. 665 om organisert motorsport på lukket område.</article></article></section></main></body></html>