<!DOCTYPE html><html lang="no"><head><title>Forskrift om endring i forskrift om utlendingers adgang til riket og deres opphold her (utlendingsforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-19-1621</dd><dt class="dokid">DokumentID</dt><dd class="dokid">LTI/forskrift/2001-12-19-1621</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2002 hefte 1</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-12-21-1028</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1988-06-24-64</li><li>forskrift/1990-12-21-1017</li><li>forskrift/2000-12-15-1263</li></ul></dd><dt class="dateOfPublication">Kunngjort</dt><dd class="dateOfPublication">2002-01-15</dd><dt class="lastupdated">Rettet</dt><dd class="lastupdated">2002-07-03 (§ 3 annet ledd bokstav a)</dd><dt class="journalNumber">Journalnummer</dt><dd class="journalNumber">2002-0043</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endring i forskrift om utlendingers adgang til riket og deres opphold her (utlendingsforskriften).</dd><dt class="miscInformation">Annet om dokumentet</dt><dd class="miscInformation">Fastsatt av Kommunal- og regionaldepartementet 19. desember 2001 med hjemmel i Kronprinsreg.res. 21. desember 1990 nr. 1017, jf. kgl.res. 15. desember 2000 nr. 1263.</dd><dt class="refid">RefID</dt><dd class="refid">forskrift/2001-12-19-1621</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utlendingers adgang til riket og deres opphold her (utlendingsforskriften).<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-19-1621" id="dokument"><h1>Forskrift om endring i forskrift om utlendingers adgang til riket og deres opphold her (utlendingsforskriften).</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-19-1621/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1990 nr. 1028 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 3 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">er fagutdannet eller har spesielle kvalifikasjoner. Dersom særlige hensyn tilsier det, kreves det fagutdanning på høyere nivå. Det er et vilkår at kompetansen anses som nødvendig for virksomheten. Det er videre et vilkår at <ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-1-punkt-1-ledd-1-punkt-1"><article class="legalP" id="kapittel-1-ledd-1-punkt-1-ledd-1-punkt-1-ledd-1">søkeren omfattes av kvote fastsatt av Kommunal- og regionaldepartementet i samråd med Arbeids- og administrasjonsdepartementet, Nærings- og handelsdepartementet og Finansdepartementet, eller</article></article></li><li data-li-identifier="2)" data-name="2)"><article class="listArticle" id="kapittel-1-ledd-1-punkt-1-ledd-1-punkt-2"><article class="legalP" id="kapittel-1-ledd-1-punkt-1-ledd-1-punkt-2-ledd-1">stillingen ikke kan besettes ved innenlandsk arbeidskraft eller arbeidskraft fra EØS-området. Uttalelse skal innhentes fra vedkommende fylkesarbeidskontor.</article></article></li></ul></article><article class="legalP" id="kapittel-1-ledd-1-punkt-1-ledd-2">Arbeidstilbudet skal normalt gjelde for minst ett år. Uttalelse skal om nødvendig innhentes fra godkjennende fagmyndighet, og kan dessuten innhentes fra vedkommende fylkesarbeidskontor og aktuelle interesseorganisasjoner.</article></article></li></ul></article> <article class="defaultP" margin-top="true">§ 5 tredje ledd bokstav a nytt siste punktum skal lyde:</article><article class="legalP" id="kapittel-1-ledd-2">For utlending som søker fra riket, jf. § 10, gir vedtaksdato utgangspunkt for beregning av tillatelsens varighet.</article> <article class="defaultP" margin-top="true">§ 5 tredje ledd bokstav b siste punktum skal lyde:</article><article class="legalP" id="kapittel-1-ledd-3">Uttalelse skal om nødvendig innhentes fra godkjennende fagmyndighet, og kan dessuten innhentes fra vedkommende fylkesarbeidskontor og aktuelle interesseorganisasjoner.</article> <article class="defaultP" margin-top="true">§ 10 overskriften skal lyde:</article> <article class="defaultP" margin-top="true"><strong>§ 10.</strong> <i>Adgang til å søke første gangs arbeidstillatelse og oppholdstillatelse etter innreise</i></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-4">Første gangs arbeidstillatelse og oppholdstillatelse må være gitt før innreise, jf. lovens § 6 femte og sjuende ledd.</article> <article class="defaultP" margin-top="true">§ 10 annet ledd ny bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">har slik kompetanse som nevnt i § 3 annet ledd bokstav a, eller søker tillatelse i henhold til § 5 tredje ledd bokstav a, og som <ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-4-punkt-1-ledd-1-punkt-1"><article class="legalP" id="kapittel-1-ledd-4-punkt-1-ledd-1-punkt-1-ledd-1">oppholder seg i riket med oppholds- eller arbeidstillatelse for tre måneder eller mer,</article></article></li><li data-li-identifier="2)" data-name="2)"><article class="listArticle" id="kapittel-1-ledd-4-punkt-1-ledd-1-punkt-2"><article class="legalP" id="kapittel-1-ledd-4-punkt-1-ledd-1-punkt-2-ledd-1">er innvilget visum i tre måneder,</article></article></li><li data-li-identifier="3)" data-name="3)"><article class="listArticle" id="kapittel-1-ledd-4-punkt-1-ledd-1-punkt-3"><article class="legalP" id="kapittel-1-ledd-4-punkt-1-ledd-1-punkt-3-ledd-1">er innvilget visum for å søke arbeid for et kortere tidsrom enn tre måneder eller</article></article></li><li data-li-identifier="4)" data-name="4)"><article class="listArticle" id="kapittel-1-ledd-4-punkt-1-ledd-1-punkt-4"><article class="legalP" id="kapittel-1-ledd-4-punkt-1-ledd-1-punkt-4-ledd-1">har rett til tre måneders opphold i Norge uten tillatelse, jf. § 7 og § 8.</article></article></li></ul></article><article class="legalP" id="kapittel-1-ledd-4-punkt-1-ledd-2">Det er et vilkår at søkeren ikke oppholder seg i riket i forbindelse med søknad om asyl eller i påvente av utreise etter avslag på asylsøknad,</article></article></li></ul></article> <article class="defaultP" margin-top="true">§ 10 nåværende bokstav a til k blir bokstav b til l.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-5">Vedtak om arbeidstillatelse og oppholdstillatelse treffes av Utlendingsdirektoratet, jf. lovens § 6 åttende ledd.</article> <article class="defaultP" margin-top="true">§ 13 nye tredje ledd og fjerde skal lyde:</article><article class="legalP" id="kapittel-1-ledd-6">Utenriksdepartementet kan med Utlendingsdirektoratets godkjenning bestemme at norsk utenriksstasjon skal ha myndighet til å innvilge søknad om arbeidstillatelse. Når det ikke er tvil om vilkårene er oppfylt, kan utenriksstasjon som er gitt slik myndighet innvilge søknad etter § 3 annet ledd bokstav a og § 4a annet ledd bokstav e. Utlendingsdirektoratet kan gi nærmere retningslinjer.</article><article class="legalP" id="kapittel-1-ledd-7">Liste over stasjoner som har myndighet til å innvilge søknad om arbeidstillatelse etter § 3 annet ledd bokstav a, følger som vedlegg 12 til denne forskrift. Liste over stasjoner som har myndighet til å innvilge søknad om arbeidstillatelse etter § 4a annet ledd bokstav e følger som vedlegg 13 til denne forskrift.</article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-8">Når det er sannsynlig at søknaden vil bli innvilget, kan utlendingen etter anmodning gis en foreløpig tillatelse til å tiltre arbeid i påvente av behandling av første gangs søknad om arbeidstillatelse. Det er et vilkår at søkeren har fulgt ordinær søknadsprosedyre. Politiet gir foreløpig tillatelse når søknaden er fremmet fra riket, så lenge politiet har saksdokumentene. For øvrig gir Utlendingsdirektoratet foreløpig tillatelse.</article> <article class="defaultP" margin-top="true">§ 20 nytt siste ledd skal lyde:</article><article class="legalP" id="kapittel-1-ledd-9">Utlendingsdirektoratet kan gi retningslinjer om kravet om bolig der utlendingen skal være på arbeidsferie og omfattes av avtale om arbeidsferie inngått mellom Norge og Australia, jf. § 4a annet ledd bokstav e.</article> <article class="defaultP" margin-top="true">§ 93 første ledd skal lyde:</article><article class="legalP" id="kapittel-1-ledd-10">Fører av skip eller luftfartøy, eller transportør som utfører yrkesmessig landtransport av personer, plikter å kontrollere at reisende har gyldig reisedokument, jf. lovens § 23 tredje ledd.</article> <article class="defaultP" margin-top="true">§ 93 nytt fjerde ledd skal lyde:</article><article class="legalP" id="kapittel-1-ledd-11">Ansvar etter denne bestemmelsen gjelder ikke ved passering indre Schengen-grense.</article> <article class="defaultP" margin-top="true">§ 106 første ledd skal lyde:</article><article class="legalP" id="kapittel-1-ledd-12">Besøksvisum kan gis for turistbesøk, familiebesøk, offentlig oppdrag, forretningsreise, studiebesøk eller annet formål, når oppholdstillatelse eller arbeidstillatelse ikke kreves. Visum kan også gis til utlending som har slik kompetanse som nevnt i § 3 annet ledd bokstav a og som har til hensikt å søke jobb i Norge, eller som har inngått arbeidskontrakt med arbeidsgiver i Norge. I alle tilfelle kreves det at søkeren har:<ul class="defaultList"><li data-li-identifier="1)" data-name="1)"><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">Gyldig pass eller annet legitimasjonspapir som er godkjent som reisedokument, jf. lovens § 24.</article></article></li><li data-li-identifier="2)" data-name="2)"><article class="listArticle" id="kapittel-1-ledd-12-punkt-2"><article class="legalP" id="kapittel-1-ledd-12-punkt-2-ledd-1">Returadgang til det land søkeren oppholder seg i eller til et annet land, jf. fjerde ledd.</article></article></li><li data-li-identifier="3)" data-name="3)"><article class="listArticle" id="kapittel-1-ledd-12-punkt-3"><article class="legalP" id="kapittel-1-ledd-12-punkt-3-ledd-1">Midler til å dekke frem- og tilbakereise og opphold. Midler til reise og opphold kan eventuelt garanteres for av person bosatt i Norge.</article></article></li></ul></article> <article class="defaultP" margin-top="true">§ 150 annet ledd skal lyde:</article><article class="legalP" id="kapittel-1-ledd-13">Bestemmelsene i første ledd tredje til sjuende punktum gjelder ikke deltakere i gruppereiser.</article> <article class="defaultP" margin-top="true">§ 152 annet ledd til fjerde ledd skal lyde:</article><article class="legalP" id="kapittel-1-ledd-14">Fører av skip som skal passere grensen på vei til norsk havn, skal gi politiet fortegnelse over reisende, herunder eventuelle blindpassasjerer, og mannskap, jf. lovens § 45 første ledd bokstav c. Fortegnelsen skal gis på formularer som er godkjent av norske myndigheter, jf. § 45 annet ledd. Fortegnelsen skal om mulig gis 24 timer før ankomst til indre farvann. Med «indre farvann» menes alt farvann som ligger innenfor grunnlinjen.</article><article class="legalP" id="kapittel-1-ledd-15">Fører av skip som skal passere grensen på vei fra norsk havn skal gi melding til politiet om tidspunktet for avgang og gi fortegnelsen som nevnt i annet ledd første punktum.</article><article class="legalP" id="kapittel-1-ledd-16">Med «skip» i annet og tredje ledd menes alle fartøyer med følgende unntak:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1">norske og utenlandske fartøyer med største lengde under 24 meter,</article></article></li><li data-li-identifier="b)" data-name="b)"><article class="listArticle" id="kapittel-1-ledd-16-punkt-2"><article class="legalP" id="kapittel-1-ledd-16-punkt-2-ledd-1">ferger som trafikkerer i direkte regelmessig rute mellom Norge og et Schengen-land,</article></article></li><li data-li-identifier="c)" data-name="c)"><article class="listArticle" id="kapittel-1-ledd-16-punkt-3"><article class="legalP" id="kapittel-1-ledd-16-punkt-3-ledd-1">lystfartøyer som kommer direkte fra annet Schengen-land,</article></article></li><li data-li-identifier="d)" data-name="d)"><article class="listArticle" id="kapittel-1-ledd-16-punkt-4"><article class="legalP" id="kapittel-1-ledd-16-punkt-4-ledd-1">turistskip (cruiseskip) som kommer fra eller reiser til annet Schengen-land,</article></article></li><li data-li-identifier="e)" data-name="e)"><article class="listArticle" id="kapittel-1-ledd-16-punkt-5"><article class="legalP" id="kapittel-1-ledd-16-punkt-5-ledd-1">servicefartøyer i offshorenæringen som ikke kommer fra eller reiser til utenlandsk havn,</article></article></li><li data-li-identifier="f)" data-name="f)"><article class="listArticle" id="kapittel-1-ledd-16-punkt-6"><article class="legalP" id="kapittel-1-ledd-16-punkt-6-ledd-1">militære fartøyer,</article></article></li><li data-li-identifier="g)" data-name="g)"><article class="listArticle" id="kapittel-1-ledd-16-punkt-7"><article class="legalP" id="kapittel-1-ledd-16-punkt-7-ledd-1">norske fiskefartøyer.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-19-1621/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2002.</article></section></main></body></html>