<!DOCTYPE html><html lang="no"><head><title>Forskrift om energimerking mv. av nye personbiler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-07-11-829</dd><dt class="dokid">DokumentID</dt><dd class="dokid">LTI/forskrift/2001-07-11-829</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 9</dd><dt class="dateInForce">I kraft fra</dt><dd class="dateInForce">2001-07-11</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-12-18-90/§3</li><li>lov/1981-12-18-90/§6a</li><li>forskrift/2001-07-06-821</li></ul></dd><dt class="dateOfPublication">Kunngjort</dt><dd class="dateOfPublication">2001-07-20</dd><dt class="journalNumber">Journalnummer</dt><dd class="journalNumber">2001-0894</dd><dt class="titleShort">Korttittel</dt><dd class="titleShort">Forskrift om energimerking mv. av nye personbiler</dd><dt class="title">Tittel</dt><dd class="title">Forskrift om energimerking mv. av nye personbiler.</dd><dt class="miscInformation">Annet om dokumentet</dt><dd class="miscInformation">Fastsatt av Vegdirektoratet 11. juli 2001 med hjemmel i lov av 18. desember 1981 nr. 90 om merking av forbruksvarer m.v. § 3 og § 6a, jf. delegeringsvedtak av 6. juli 2001 nr. 821. Jf. EØS-avtalen vedlegg XX kap. III nr. 21ac (direktiv 1999/94/EF).</dd><dt class="refid">RefID</dt><dd class="refid">forskrift/2001-07-11-829</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om energimerking mv. av nye personbiler.<ul class="tocSubUl"><li>§ 1. Virkeområde m.m.</li><li>§ 2. Forhandleres og fabrikanters forpliktelser</li><li>§ 3. Energimerke</li><li>§ 4. Plakat</li><li>§ 5. Salgsfremmende dokumentasjon</li><li>§ 6. Oversikt over drivstofforbruk og CO2 -utslipp</li><li>§ 7. Overgangsbestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-07-11-829" id="dokument"><h1>Forskrift om energimerking mv. av nye personbiler.</h1><article class="legalArticle" data-lovdata-URL="LTI/forskrift/2001-07-11-829/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde m.m.</span></h2><article class="legalP" id="paragraf-1-ledd-1">Forskriften omfatter forbrukerinformasjon om drivstofforbruk og CO<sub>2</sub> -utslipp i forbindelse med markedsføring av nye personbiler.</article><article class="legalP" id="paragraf-1-ledd-2">Med salgsfremmende dokumentasjon forstås i denne forskrift samtlige trykksaker som benyttes til markedsføring, reklame og salgsfremmende virksomhet for kjøretøyer overfor offentligheten. Dette omfatter som et minimum tekniske håndbøker, brosjyrer, reklame i aviser, blader og fagpresse, samt plakater.</article><article class="legalP" id="paragraf-1-ledd-3">Med nye personbiler forstås i denne forskrift biler som er innrettet for å benyttes til befordring av maksimalt 9 personer inkludert føreren (M1), og som tidligere ikke har vært registrert i Norge eller utlandet.</article><article class="legalP" id="paragraf-1-ledd-4">Med utsalgssted menes i denne forskrift ethvert sted hvor personbiler er utstilt eller tilbys for salg eller leasing. Messer hvor personbiler vises frem for offentligheten er omfattet av denne definisjonen.</article></article><article class="legalArticle" data-lovdata-URL="LTI/forskrift/2001-07-11-829/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forhandleres og fabrikanters forpliktelser</span></h2><article class="legalP" id="paragraf-2-ledd-1">Enhver som utstiller nye personbiler på et utsalgssted skal før utstilling anbringe et energimerke i henhold til § 3 klart synlig på eller i nærheten av hver enkelt bil. Nye personbiler må ikke forsynes med andre etiketter, symboler eller inskripsjoner enn det i § 3 nevnte energimerke dersom disse kan virke villedende eller misvisende.</article><article class="legalP" id="paragraf-2-ledd-2">Enhver som utstiller nye personbiler på et utsalgssted skal vederlagsfritt utlevere den i § 6 nevnte oversikt over drivstofforbruk og CO<sub>2</sub> -utslipp til forbrukere som ber om det.</article><article class="legalP" id="paragraf-2-ledd-3">Enhver som stiller ut nye personbiler på et utsalgssted skal på lett synlig sted sette opp en plakat eller et display for hvert enkelt bilmerke i overensstemmelse med § 4.</article><article class="legalP" id="paragraf-2-ledd-4">Fabrikanten eller dennes representant skal stille nødvendige opplysninger til rådighet for forhandleren slik at denne kan utføre sine plikter i henhold til denne forskrift.</article></article><article class="legalArticle" data-lovdata-URL="LTI/forskrift/2001-07-11-829/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Energimerke</span></h2><article class="legalP" id="paragraf-3-ledd-1">Energimerke med informasjon om nye personbilers drivstofforbruk mv. skal inneholde informasjon og utformes som spesifisert i denne forskrift, jf. direktiv 1999/94/EF art. 3 og vedlegg I. Merket skal ha størrelse 297 mm x 210 mm (A4-format) og skal plasseres stående. Merket skal inneholde følgende informasjon under hverandre og i nevnte rekkefølge:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">en henvisning til modell og drivstofftype for den personbil merkingen er knyttet til og hvor EØF-typegodkjente personbilers angivelse av modell, type og/eller variant skal samsvare med det som er angitt i typegodkjenningen,</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">den numeriske verdi for det spesifikke CO<sub>2</sub> -utslipp avrundet til nærmeste hele tall i gram pr. kilometer (g/km), den numeriske verdien for drivstofforbruket i liter pr. 100 kilometer (1/100 km) med en desimal, og</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">tekstene «En veileder om drivstofføkonomi og CO<sub>2</sub> -utslipp med data om samtlige nye personbiler fås gratis på alle utsalgssteder.» og «Et kjøretøys drivstofforbruk og CO<sub>2</sub> -utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen.».</article></article></li></ul></article><article class="legalP" id="paragraf-3-ledd-2">Drivstofforbruk og CO<sub>2</sub> -utslipp fastsettes i overensstemmelse med direktiv 80/1268/EØF, jf. forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) § 49-1.</article></article><article class="legalArticle" data-lovdata-URL="LTI/forskrift/2001-07-11-829/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Plakat</span></h2><article class="legalP" id="paragraf-4-ledd-1">En plakat eller et display med informasjon om nye personbilers drivstofforbruk mv. skal inneholde informasjon og være utformet som spesifisert i denne forskrift, jf. direktiv 1999/94/EF art. 5 og vedlegg III.</article><article class="legalP" id="paragraf-4-ledd-2">Plakaten eller displayet skal ha en minstestørrelse på 70 cm x 50 cm og skal minst inneholde:<ul class="defaultList"><li data-li-identifier="-" data-name="-"><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">en gruppering av personbilmodellene hvor de anføres særskilt etter drivstofftype. Innenfor den enkelte drivstofftype ordnes modellene etter stigende CO<sub>2</sub> -utslipp med modellen med det laveste drivstofforbruk øverst,</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">en angivelse av den numeriske verdi for drivstofforbruket og de spesifikke CO<sub>2</sub> -utslipp som angitt i § 3, og</article></article></li><li data-li-identifier="-" data-name="-"><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">tekstene «En veileder om drivstofføkonomi og CO<sub>2</sub> -utslipp med data om samtlige nye personbiler fås gratis på alle utsalgssteder.» og «Et kjøretøys drivstofforbruk og CO<sub>2</sub> -utslipp bestemmes ikke bare av dets energieffektivitet, men også av kjørestil og andre ikke-tekniske faktorer. CO<sub>2</sub> er den viktigste drivhusgassen som er ansvarlig for den globale oppvarmingen.».</article></article></li></ul></article><article class="legalP" id="paragraf-4-ledd-3">Plakaten eller displayet skal ajourføres fullstendig minst hver sjette måned. Mellom to ajourføringer tilføyes nye biler nederst på listen.</article></article><article class="legalArticle" data-lovdata-URL="LTI/forskrift/2001-07-11-829/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Salgsfremmende dokumentasjon</span></h2><article class="legalP" id="paragraf-5-ledd-1">Salgsfremmende dokumentasjon som anvendes i markedsføring av nye personbiler skal inneholde informasjon om drivstofforbruk og CO<sub>2</sub> -utslipp for de modeller og varianter som dokumentasjonen omhandler. Opplysningene skal være enkle å lese og forstå, og skal være minst like synlige som øvrige opplysninger i dokumentasjonen.</article><article class="legalP" id="paragraf-5-ledd-2">Opplysningene om offisielt drivstofforbruk må fremlegges for samtlige modeller som omfattes av dokumentasjonen. Dersom dokumentasjonen omfatter mer enn en modell, er det mulig å angi enten det offisielle drivstofforbruket eller området mellom modellen som har den dårligste og den som har den beste drivstofføkonomien. Det offisielle drivstofforbruket angis i liter pr. 100 kilometer (1/100 km) med en desimal.</article><article class="legalP" id="paragraf-5-ledd-3">Hvis den salgsfremmende dokumentasjonen kun omhandler et merke og ikke en bestemt modell, er det ikke påkrevet å anføre informasjon om drivstofforbruk og CO<sub>2</sub> -utslipp.</article></article><article class="legalArticle" data-lovdata-URL="LTI/forskrift/2001-07-11-829/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Oversikt over drivstofforbruk og CO<sub>2</sub> -utslipp</span></h2><article class="legalP" id="paragraf-6-ledd-1">Opplysningsrådet for Veitrafikken utarbeider i samarbeid med fabrikantene og/eller disses representanter minst en gang i året en oversikt over drivstofforbruk og CO<sub>2</sub> -utslipp for nye personbiler, jf. direktiv 1999/94/EF art. 4 og vedlegg II. Forbrukerne skal ved forespørsel kunne få denne oversikten gratis på utsalgsstedene og hos Statens vegvesen.</article><article class="legalP" id="paragraf-6-ledd-2">Oversikten skal minimum inneholde:<ul class="defaultList"><li data-li-identifier="-" data-name="-"><article class="listArticle" id="paragraf-6-ledd-2-punkt-1"><article class="legalP" id="paragraf-6-ledd-2-punkt-1-ledd-1">en liste over alle nye personbilmodeller som tilbys for salg i Norge hvert år, inndelt etter fabrikant i alfabetisk rekkefølge. Dersom veilederen ajourføres mer enn en gang i året, skal den inneholde en liste over samtlige nye personbilmodeller som er tilgjengelige på den datoen da den ajourførte listen offentliggjøres,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-2"><article class="legalP" id="paragraf-6-ledd-2-punkt-2-ledd-1">den numeriske verdi for drivstofforbruk og de spesifikke CO<sub>2</sub> -utslipp i henhold til § 3,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-3"><article class="legalP" id="paragraf-6-ledd-2-punkt-3-ledd-1">en liste over de ti mest drivstoffeffektive nye personbiler ordnet etter stigende spesifikke CO<sub>2</sub> -utslipp for den enkelte drivstofftype. Listen skal angi modell, den numeriske verdi for drivstofforbruket og de spesifikke CO<sub>2</sub> -utslipp,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-4"><article class="legalP" id="paragraf-6-ledd-2-punkt-4-ledd-1">råd til bilistene om at korrekt bruk og regelmessig vedlikehold samt kjøreadferd, som for eksempel å unngå aggressiv kjøring, senking av farten, tidligere nedbremsing, korrekt dekktrykk, redusert tomgangskjøring og ikke å føre overdreven tung last forbedrer drivstofforbruket og minsker personbilens CO<sub>2</sub> -utslipp,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-5"><article class="legalP" id="paragraf-6-ledd-2-punkt-5-ledd-1">en forklaring av drivhusutslippenes virkning, de mulige klimaendringer og motorkjøretøyers rolle i dette, samt opplysninger om de forskjellige drivstoffmuligheter som står til forbrukerens rådighet, og disses miljøvirkninger basert på de seneste vitenskapelige resultater og lovmessige karakter,</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-6"><article class="legalP" id="paragraf-6-ledd-2-punkt-6-ledd-1">en henvisning til EØS-områdets mål for gjennomsnittlige CO<sub>2</sub> -utslipp fra nye personbiler og datoen for når målet skal nås, og</article></article></li><li data-li-identifier="-" data-name="-"><article class="listArticle" id="paragraf-6-ledd-2-punkt-7"><article class="legalP" id="paragraf-6-ledd-2-punkt-7-ledd-1">en henvisning til Europakommisjonens internettoversikt over drivstofføkonomi og CO<sub>2</sub> -utslipp, når denne er tilgjengelig.</article></article></li></ul></article></article><article class="legalArticle" data-lovdata-URL="LTI/forskrift/2001-07-11-829/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Overgangsbestemmelser</span></h2><article class="legalP" id="paragraf-7-ledd-1">Salgsfremmende dokumentasjon som ikke er i overensstemmelse med § 5 og som er trykket før denne forskrifts ikrafttredelse, kan benyttes inntil 6 md. etter ikrafttredelse. Etter denne dato kan slikt reklamemateriale benyttes inntil 9 md. etter ikrafttredelse såfremt det vedlegges informasjon i overensstemmelse med § 5.</article></article><article class="legalArticle" data-lovdata-URL="LTI/forskrift/2001-07-11-829/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Denne forskrift trer i kraft straks.</article></article></main></body></html>