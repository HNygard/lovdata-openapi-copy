<!DOCTYPE html><html lang="no"><head><title>Lov om endringer i lov 28. februar 1986 nr. 8 om adopsjon og i lov 30. april 1993 nr. 40 om registrert partnerskap.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-36</dd><dt class="dokid">DokumentID</dt><dd class="dokid">LTI/lov/2001-06-15-36</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/1986-02-28-8</li><li>lov/1993-04-30-40</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0674</dd><dt class="titleShort">Korttittel</dt><dd class="titleShort">Endringslov til adopsjonsloven og partnl.</dd><dt class="title">Tittel</dt><dd class="title">Lov om endringer i lov 28. februar 1986 nr. 8 om adopsjon og i lov 30. april 1993 nr. 40 om registrert partnerskap.</dd><dt class="miscInformation">Annet om dokumentet</dt><dd class="miscInformation">Ot.prp.nr.71 (2000–2001), Innst.O.nr.101 (2000–2001) og Besl.O.nr.108 (2000–2001). Odels- og lagtingsvedtak hhv. 29. mai og 7. juni 2001. Fremmet av Barne- og familiedepartementet.</dd><dt class="refid">RefID</dt><dd class="refid">lov/2001-06-15-36</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 28. februar 1986 nr. 8 om adopsjon og i lov 30. april 1993 nr. 40 om registrert partnerskap.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-36" id="dokument"><h1>Lov om endringer i lov 28. februar 1986 nr. 8 om adopsjon og i lov 30. april 1993 nr. 40 om registrert partnerskap.</h1><section class="section" data-name="kapI" id="kapittel-1" data-lovdata-URL="LTI/lov/2001-06-15-36/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 28. februar 1986 nr. 8 om adopsjon gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-2">Den som er gift, kan bare adoptere sammen med sin ektefelle, bortsett fra når ektefellen er sinnslidende eller psykisk utviklingshemmet eller er forsvunnet.</article><article class="legalP" id="kapittel-1-ledd-3">Andre enn ektefeller kan ikke adoptere sammen.</article> <article class="defaultP" margin-top="true">Ny § 5 a skal lyde:</article><article class="legalP" id="kapittel-1-ledd-4">Den ene ektefelle kan med samtykke fra den andre ektefelle adoptere dennes barn.</article><article class="legalP" id="kapittel-1-ledd-5">Den ene partner i et registrert partnerskap kan med samtykke fra den andre partner adoptere dennes barn med mindre barnet er et adoptivbarn som opprinnelig kommer fra en fremmed stat som ikke tillater slik adopsjon.</article> <article class="defaultP" margin-top="true">§ 13 annet ledd nytt annet punktum skal lyde:</article><article class="legalP" id="kapittel-1-ledd-6">Det samme gjelder for barn adoptert etter § 5 a annet ledd.</article> <article class="defaultP" margin-top="true">§ 15 skal lyde:<p class="leddfortsettelse"><strong>§ 15.</strong> Blir barnet adoptert på ny av noen annen enn adoptantens ektefelle eller registrerte partner, opphører rettsvirkningene av den første adopsjonen i forholdet til de første adoptivforeldrene og deres slektninger.</p></article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-36/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 30. april 1993 nr. 40 om registrert partnerskap gjøres følgende endring:</article> <article class="defaultP" margin-top="true">§ 4 nytt annet ledd skal lyde:</article><article class="legalP" id="kapittel-2-ledd-2">Den ene registrerte partner kan likevel adoptere den andre partnerens barn, jf adopsjonsloven § 5 a annet ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-15-36/KAPITTEL_3"><h2 data-text-align="center">III</h2><article class="centeredP" data-text-align="center"><i>Ikraftsetting</i></article><article class="legalP" id="kapittel-3-ledd-1">Endringene trer i kraft fra den tid Kongen bestemmer.</article></section></main></body></html>