<!DOCTYPE html><html lang="no"><head><title>Forskrift om forbud mot bruk av beltemotorsykkel (snøscooter) på offentlig veg.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-14-1411</dd><dt class="dokid">DokumentID</dt><dd class="dokid">LTI/forskrift/2001-12-14-1411</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 15</dd><dt class="dateInForce">I kraft fra</dt><dd class="dateInForce">2002-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-11-30-1955</li><li>forskrift/1995-01-30-142</li><li>forskrift/1996-08-28-876</li><li>forskrift/1992-09-17-722</li><li>forskrift/1986-01-03-53</li><li>forskrift/1985-12-11-2179</li><li>forskrift/1984-12-05-2079</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§7</li></ul></dd><dt class="dateOfPublication">Kunngjort</dt><dd class="dateOfPublication">2001-12-18</dd><dt class="journalNumber">Journalnummer</dt><dd class="journalNumber">2001-1401</dd><dt class="titleShort">Korttittel</dt><dd class="titleShort">Forskrift om forbud, snøscooter offent. veg</dd><dt class="title">Tittel</dt><dd class="title">Forskrift om forbud mot bruk av beltemotorsykkel (snøscooter) på offentlig veg.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 14. desember 2001 med hjemmel i vegtrafikklov av 18. juni 1965 nr. 4 § 7. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2001-12-14-1411</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forbud mot bruk av beltemotorsykkel (snøscooter) på offentlig veg.<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-14-1411" id="dokument"><h1>Forskrift om forbud mot bruk av beltemotorsykkel (snøscooter) på offentlig veg.</h1><article class="legalArticle" data-lovdata-URL="LTI/forskrift/2001-12-14-1411/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Det er forbudt å bruke beltemotorsykkel på offentlig veg.</article></article><article class="legalArticle" data-lovdata-URL="LTI/forskrift/2001-12-14-1411/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Vegkontoret kan ved forskrift tillate bruk av beltemotorsykkel på visse offentlige veger i fylket. Før vedtak treffes, skal vedkommende politidistrikt, kommune, fylkeskommune og fylkesmann høres.</article></article><article class="legalArticle" data-lovdata-URL="LTI/forskrift/2001-12-14-1411/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Forbud mot kjøring på offentlig veg etter § 1 gjelder ikke ved kryssing av offentlig veg på kortest mulig strekning, og heller ikke når kjøring på offentlig veg er nødvendig på grunn av terrengforhold. Før innkjøring på offentlig veg skal føreren stanse beltemotorsykkelen. Føreren har vikeplikt for trafikanter som befinner seg på den offentlige vegen.</article></article><article class="legalArticle" data-lovdata-URL="LTI/forskrift/2001-12-14-1411/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Uten hinder av forbudet i § 1 er bruk av beltemotorsykkel på offentlig veg tillatt i sammenheng med<ul class="defaultList"><li data-li-identifier="a)" data-name="a)"><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">politi-, ambulanse-, brann-, rednings-, helse- og veterinærtjeneste,</article></article></li><li data-li-identifier="b)" data-name="b)"><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">kjøring som nødvendig del av reindrift, husdyrbruk eller skogbruk,</article></article></li><li data-li-identifier="c)" data-name="c)"><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">post- og teletjeneste,</article></article></li><li data-li-identifier="d)" data-name="d)"><article class="listArticle" id="paragraf-4-ledd-1-punkt-4"><article class="legalP" id="paragraf-4-ledd-1-punkt-4-ledd-1">forsvarets øvelser, forflytninger og transporter, og</article></article></li><li data-li-identifier="e)" data-name="e)"><article class="listArticle" id="paragraf-4-ledd-1-punkt-5"><article class="legalP" id="paragraf-4-ledd-1-punkt-5-ledd-1">offentlig oppsyns-, tilsyns- og servicetjeneste eller tilsvarende private tjenester som utføres på vegne av offentlig myndighet.</article></article></li></ul></article></article><article class="legalArticle" data-lovdata-URL="LTI/forskrift/2001-12-14-1411/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Når spesielle grunner foreligger, kan vegkontoret, etter at vedkommende politidistrikt har uttalt seg, tillate kjøring på offentlig veg som ellers ville ha vært forbudt etter denne forskrift. Tillatelsen kan gis for et bestemt tilfelle eller et bestemt tidsrom. Vegkontoret kan sette vilkår for tillatelsen.</article></article><article class="legalArticle" data-lovdata-URL="LTI/forskrift/2001-12-14-1411/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Beltemotorsykkel brukt på offentlig veg må ikke kjøres fortere enn 30 km i timen.</article><article class="legalP" id="paragraf-6-ledd-2">Når det er nødvendig eller til vesentlig lette i tjenesten kan det som er fastsatt i denne forskrift om høyeste tillatte hastighet fravikes av utrykningskjøretøy og fører av kjøretøy i politiets tjeneste.</article></article><article class="legalArticle" data-lovdata-URL="LTI/forskrift/2001-12-14-1411/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Denne forskrift trer i kraft 1. juli 2002.</article><article class="legalP" id="paragraf-7-ledd-2">Samtidig blir følgende forskrifter opphevet:<ul class="defaultList"><li data-li-identifier="-" data-name="-"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Forskrift av 30. november 1984 nr. 1955 om bruk av beltemotorsykkel (snøscooter) på offentlig veg</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Forskrift av 30. januar 1995 nr. 142 om bruk av beltemotorsykkel (snøscooter) på offentlige veger, Buskerud</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">Forskrift av 28. august 1996 nr. 876 om bruk av beltemotorsykkel (snøscooter) på offentlige veger, Troms</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">Forskrift av 17. september 1992 nr. 722 om bruk av beltemotorsykkel (snøscooter) på visse offentlige veger, Nordland</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">Forskrift av 3. januar 1986 nr. 53 om forbud mot kjøring med beltemotorsykkel (snøscooter) på visse offentlige veier i Sør-Trøndelag</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-6"><article class="legalP" id="paragraf-7-ledd-2-punkt-6-ledd-1">Forskrift av 11. desember 1985 nr. 2179 om forbud mot kjøring med beltemotorsykkel (snøscooter) på visse veger i Nord-Trøndelag</article></article></li><li data-li-identifier="-" data-name="-"><article class="listArticle" id="paragraf-7-ledd-2-punkt-7"><article class="legalP" id="paragraf-7-ledd-2-punkt-7-ledd-1">Forskrift av 5. desember 1984 nr. 2079 om forbud mot kjøring med beltemotorsykkel (snøscooter) på visse offentlige veger i Finnmark.</article></article></li></ul></article></article></main></body></html>