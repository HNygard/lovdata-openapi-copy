<!DOCTYPE html><html lang="no"><head><title>Forskrift om endring i forskrift om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-20-1543</dd><dt class="dokid">DokumentID</dt><dd class="dokid">LTI/forskrift/2001-12-20-1543</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-05-22-651</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-5</li><li>lov/1997-02-28-19/§22-2</li><li>lov/1994-08-05-55/§6-2</li><li>lov/1999-07-02-63/§5-1</li><li>lov/1999-07-02-61/§5-5</li></ul></dd><dt class="dateOfPublication">Kunngjort</dt><dd class="dateOfPublication">2002-01-08</dd><dt class="journalNumber">Journalnummer</dt><dd class="journalNumber">2001-1489</dd><dt class="titleShort">Korttittel</dt><dd class="titleShort">Endr. i forskrift om legeutgifter mv.</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet 20. desember 2001 med hjemmel i lov av 28. februar 1997 nr. 19 om folketrygd (folketrygdloven) § 5-4, § 5-5 og § 22-2, lov av 5. august 1994 nr. 55 om vern mot smittsomme sykdommer § 6-2, lov av 2. juli 1999 nr. 63 om pasientrettigheter § 5-1 og lov av 2. juli 1999 nr. 61 om spesialisthelsetjenesten m.m. § 5-5.</dd><dt class="refid">RefID</dt><dd class="refid">forskrift/2001-12-20-1543</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-20-1543" id="dokument"><h1>Forskrift om endring i forskrift om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter.</h1><section class="section" data-name="kapI" id="kapittel-1" data-lovdata-URL="LTI/forskrift/2001-12-20-1543/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 22. mai 2001 nr. 651 om stønad til dekning av utgifter til undersøkelse og behandling hos lege og i private medisinske laboratorie- og røntgenvirksomheter gjøres følgende endring:</article> <article class="defaultP" margin-top="true">Kapittel II «Merknad A4» skal lyde:</article><article class="legalP" id="kapittel-1-ledd-2">Ved konsultasjon med pasient som ikke har henvisning fra lege utstedt etter 1. juni 2001, kan spesialisten ikke innkreve takster ut over 3a og 3c. Det gjelder også ved psykoterapi. Det kreves ikke henvisning ved øyeblikkelig hjelp og nødvendig oppfølging av denne tilstanden. Med øyeblikkelig hjelp menes arbeid innenfor spesialiteten som ikke kan utsettes til neste dag. En henvisning har gyldighet til behandling og oppfølging hos spesialisten av den aktuelle sykdomstilstanden er avsluttet. Henvisningen skal følge første regningskort for behandlingen.<p class="leddfortsettelse"><i>Overgangsordninger:</i></p></article><article class="legalP" id="kapittel-1-ledd-3">For behandling påbegynt før 1. juni 2001 kreves fram til 30. juni 2002 ikke henvisning for å benytte takster ut over 3a, herunder takstene 4a2 og 4b2. Takst 3c skal ikke benyttes i slike tilfeller.</article><article class="legalP" id="kapittel-1-ledd-4">Det gjøres unntak fra henvisningskravet for kvinner med behov for fortsatt behandling hos spesialist i gynekologi, eller ved ønske om rutinekontroller, dersom det før 1. juni 2001 var etablert en lege-pasientrelasjon på spesialistnivå.</article><article class="legalP" id="kapittel-1-ledd-5">Kravene til henvisning gjelder ikke for leger som omfattes av overgangsordningen etter § 2 pkt. 1 i forskrift om rett til trygderefusjon (dvs. leger som hadde rett til trygderefusjon per 30. juni 1998 og var over 62 år på dette tidspunktet).</article></section><section class="section" data-name="kapII" id="kapittel-2" data-lovdata-URL="LTI/forskrift/2001-12-20-1543/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. januar 2002.</article></section></main></body></html>