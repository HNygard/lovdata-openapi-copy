<!DOCTYPE html><html lang="no"><head><title>Forskrift om blyhagl.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-20-1589</dd><dt class="dokid">DokumentID</dt><dd class="dokid">LTI/forskrift/2001-12-20-1589</dd><dt class="ministry">Departement</dt><dd class="ministry"><ul><li>Miljøverndepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01, 2002-07-01, 2005-01-01</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§4</li><li>forskrift/1990-09-07-730</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="journalNumber">Journalnummer</dt><dd class="journalNumber">2002-0025</dd><dt class="titleShort">Korttittel</dt><dd class="titleShort">Forskrift om blyhagl</dd><dt class="title">Tittel</dt><dd class="title">Forskrift om blyhagl.</dd><dt class="miscInformation">Annet om dokumentet</dt><dd class="miscInformation">Fastsatt av Miljøverndepartementet 20. desember 2001 med hjemmel i lov av 11. juni 1976 nr. 79 om kontroll med produkter og forbrukertjenester (produktkontrolloven) § 4, jf. kgl.res. av 7. september 1990 nr. 730, jf. EØS-avtalen vedlegg II kap. XIX (direktiv 83/189/EØF med senere endringer).</dd><dt class="refid">RefID</dt><dd class="refid">forskrift/2001-12-20-1589</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om blyhagl.<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Forbud</li><li>§ 4. Unntak</li><li>§ 5. Tilsyn og opplysningsplikt</li><li>§ 6. Klage</li><li>§ 7. Tvangsmulkt</li><li>§ 8. Straff</li><li>§ 9. Ikrafttreden og overgangsbestemmelser</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-20-1589" id="dokument"><h1>Forskrift om blyhagl.</h1><article class="legalArticle" data-lovdata-URL="LTI/forskrift/2001-12-20-1589/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å hindre at blyhagl spres i naturen, og på den måten unngå negative helse- og miljøeffekter forårsaket av bly.</article></article><article class="legalArticle" data-lovdata-URL="LTI/forskrift/2001-12-20-1589/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter regler for produksjon, import, eksport, omsetning og bruk av blyhagl.</article></article><article class="legalArticle" data-lovdata-URL="LTI/forskrift/2001-12-20-1589/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud</span></h2><article class="legalP" id="paragraf-3-ledd-1">Det er forbudt å produsere, importere, eksportere, omsette og bruke blyhagl.</article></article><article class="legalArticle" data-lovdata-URL="LTI/forskrift/2001-12-20-1589/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak</span></h2><article class="legalP" id="paragraf-4-ledd-1">Statens forurensningstilsyn kan, i særlige tilfeller, gjøre unntak fra forskriften, og sette de vilkår som finnes påkrevet for å motvirke skade eller ulempe.</article></article><article class="legalArticle" data-lovdata-URL="LTI/forskrift/2001-12-20-1589/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilsyn og opplysningsplikt</span></h2><article class="legalP" id="paragraf-5-ledd-1">Statens forurensningstilsyn, eller den Miljøverndepartementet bemyndiger, fører tilsyn med at bestemmelsene i denne forskriften overholdes, jf. produktkontrollovens § 8.</article><article class="legalP" id="paragraf-5-ledd-2">Tilsynsmyndigheten kan kreve de opplysninger som er nødvendige for gjennomføring av tilsynet etter forskriften, jf. produktkontrollovens § 5.</article></article><article class="legalArticle" data-lovdata-URL="LTI/forskrift/2001-12-20-1589/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Klage</span></h2><article class="legalP" id="paragraf-6-ledd-1">Vedtak truffet av Statens forurensningstilsyn i medhold av denne forskriften kan påklages til Miljøverndepartementet.</article></article><article class="legalArticle" data-lovdata-URL="LTI/forskrift/2001-12-20-1589/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tvangsmulkt</span></h2><article class="legalP" id="paragraf-7-ledd-1">For å sikre at bestemmelsene i denne forskriften eller vedtak truffet i medhold av denne forskriften blir gjennomført, kan Statens forurensningstilsyn ilegge tvangsmulkt etter produktkontrollovens § 13.</article></article><article class="legalArticle" data-lovdata-URL="LTI/forskrift/2001-12-20-1589/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Straff</span></h2><article class="legalP" id="paragraf-8-ledd-1">Overtredelse av denne forskriften eller vedtak truffet i medhold av forskriften straffes etter produktkontrollovens § 12.</article></article><article class="legalArticle" data-lovdata-URL="LTI/forskrift/2001-12-20-1589/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttreden og overgangsbestemmelser</span></h2><article class="legalP" id="paragraf-9-ledd-1">Forskriften trer i kraft 1. januar 2002.</article><article class="legalP" id="paragraf-9-ledd-2">For bruk av hagl på skytebaner gjelder forskriften fra 1. juli 2002.</article><article class="legalP" id="paragraf-9-ledd-3">For produksjon, import, eksport og omsetning av blyhagl, og bruk av blyhagl til jakt, gjelder forskriften fra 1. januar 2005.</article></article></main></body></html>