<!DOCTYPE html><html lang="no"><head><title>Forskrift om innesluttet bruk av genmodifiserte planter (planteforskriften).</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-12-21-1603</dd><dt class="dokid">DokumentID</dt><dd class="dokid">LTI/forskrift/2001-12-21-1603</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 17</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-05-04-506</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1993-04-02-38/§6</li><li>lov/1993-04-02-38/§7</li></ul></dd><dt class="dateOfPublication">Kunngjort</dt><dd class="dateOfPublication">2002-01-10</dd><dt class="lastupdated">Rettet</dt><dd class="lastupdated">2002-01-14 (vedlegg III overført fra F21.12.2001 nr. 1602)</dd><dt class="journalNumber">Journalnummer</dt><dd class="journalNumber">2002-0057</dd><dt class="titleShort">Korttittel</dt><dd class="titleShort">Forskrift om genmodifiserte planter</dd><dt class="title">Tittel</dt><dd class="title">Forskrift om innesluttet bruk av genmodifiserte planter (planteforskriften).</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 21. desember 2001 med hjemmel i lov av 2. april 1993 nr. 38 om fremstilling og bruk av genmodifiserte organismer (genteknologiloven) § 6 og § 7. Fremmet av Sosial- og helsedepartementet.</dd><dt class="refid">RefID</dt><dd class="refid">forskrift/2001-12-21-1603</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om innesluttet bruk av genmodifiserte planter (planteforskriften).<ul class="tocSubUl"><li>Kap. 1. Generelle bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Ansvar for virksomheten</li><li>§ 4. Forhåndsvurdering av risiko</li></ul></li><li>Kap. 2. Godkjenning av innesluttet bruk<ul class="tocSubUl"><li>§ 5. Godkjenning av innesluttet bruk</li><li>§ 6. Samfunnsmessige og etiske vurderinger</li><li>§ 7. Endring av virksomheten</li></ul></li><li>Kap. 3. Godkjenning av laboratorier og anlegg<ul class="tocSubUl"><li>§ 8. Godkjenning av laboratorier og anlegg</li><li>§ 9. Vilkår for godkjenning av laboratorier og anlegg</li><li>§ 10. Endring av laboratorium/anlegg</li></ul></li><li>Kap. 4. Krav til inneslutningsnivå<ul class="tocSubUl"><li>§ 11. Klassifisering</li><li>§ 12. Inneslutningsnivå for laboratorier og anlegg</li><li>§ 13. Bruk av inneslutningsnivå</li></ul></li><li>Kap. 5. Sikkerhet og kontroll<ul class="tocSubUl"><li>§ 14. Sikkerhetstiltak</li><li>§ 15. Kontroll</li><li>§ 16. Tilsynsmyndighet</li><li>§ 17. Opplysningsplikt</li></ul></li><li>Kap. 6. Ikraftsetting<ul class="tocSubUl"><li>§ 28. Ikraftsetting</li></ul></li><li>Vedlegg I. Søknad om godkjenning av laboratorier og anlegg for innesluttet bruk av genmodifiserte planter</li><li>Vedlegg II. Søknad om godkjenning av innesluttet bruk av genmodifiserte planter</li><li>Vedlegg III. Forhåndsvurdering av risiko for sykdom/skade på mennesker, dyr, planter eller miljø</li></ul></li></ul></dd></dl></header><main class="documentBody" data-lovdata-URL="LTI/forskrift/2001-12-21-1603" id="dokument"><h1>Forskrift om innesluttet bruk av genmodifiserte planter (planteforskriften).</h1><section class="section" data-name="kap1" id="kapittel-1" data-lovdata-URL="LTI/forskrift/2001-12-21-1603/KAPITTEL_1"><h2>Kap. 1. Generelle bestemmelser</h2><article class="legalArticle" data-lovdata-URL="LTI/forskrift/2001-12-21-1603/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder all innesluttet bruk av genmodifiserte planter, herunder også bruk av planter i kombinasjon med andre genmodifiserte organismer.</article><article class="legalP" id="kapittel-1-paragraf-1-ledd-2">Forskriften regulerer godkjenning av den innesluttede bruken. Forskriften regulerer også godkjenning av laboratorier og anlegg.</article><article class="legalP" id="kapittel-1-paragraf-1-ledd-3">Unntatt fra virkeområdet i første ledd er all virksomhet som innebærer innesluttet bruk av genmodifiserte mikroorganismer. Slik virksomhet reguleres i forskrift om genmodifiserte mikroorganismer.</article></article><article class="legalArticle" data-lovdata-URL="LTI/forskrift/2001-12-21-1603/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift menes med:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>innesluttet bruk:</i> enhver arbeidsoperasjon hvor genmodifiserte organismer blir fremstilt, dyrket, lagret, destruert, eller brukt på annen måte i et lukket system hvor det anvendes fysiske inneslutningstiltak, eventuelt i kombinasjon med andre særskilte inneslutningstiltak, for å begrense organismenes kontakt med mennesker og miljø slik at disse sikres et høyt nivå av sikkerhet</article></article></li><li data-li-identifier="b)" data-name="b)"><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>genmodifiserte organismer:</i> mikroorganismer, planter og dyr hvor den genetiske sammensetning er endret ved bruk av gen- eller celleteknologi</article></article></li><li data-li-identifier="c)" data-name="c)"><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>mikroorganisme:</i> enhver cellulær eller ikke-cellulær mikrobiologisk enhet som er i stand til å formere seg eller til å overføre genetisk materiale</article></article></li><li data-li-identifier="d)" data-name="d)"><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>kombinasjonsbruk:</i> innesluttet bruk av planter i kombinasjon med andre genmodifiserte organismer</article></article></li><li data-li-identifier="e)" data-name="e)"><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>genteknologi:</i> teknikker som innebærer at arvestoff isoleres, karakteriseres, modifiseres og innsettes i levende celler eller virus</article></article></li><li data-li-identifier="f)" data-name="f)"><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>celleteknologi:</i> teknikker for framstilling av levende celler med nye kombinasjoner av genetisk materiale ved fusjon av to eller flere celler</article></article></li><li data-li-identifier="g)" data-name="g)"><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>bruker:</i> enhver fysisk eller juridisk person som er ansvarlig for den innesluttede bruken.</article></article></li></ul></article></article><article class="legalArticle" data-lovdata-URL="LTI/forskrift/2001-12-21-1603/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar for virksomheten</span></h3><article class="legalP" id="kapittel-1-paragraf-3-ledd-1">Ansvarlig for laboratorium/anlegg søker om godkjenning av laboratorium/anlegg, jf. kap. 4 og vedlegg I. Ansvaret omfatter også at inneslutningstiltak, sikkerhetstiltak og kontroll er i overensstemmelse med forskriften og den godkjenningen som er gitt. Ansvarlig for laboratorium/anlegg er også ansvarlig for at det føres protokoll over virksomheten. Protokollen skal på anmodning stilles til rådighet for tilsynsmyndigheten.</article><article class="legalP" id="kapittel-1-paragraf-3-ledd-2">Bruker er ansvarlig for forhåndsvurdering og søknad om godkjenning av den innesluttede bruken, jf. kap. 3 og vedlegg II. Ansvaret omfatter også kontroll med at den innesluttede bruken er i overensstemmelse med forskriften og den godkjenning som er gitt. Bruker er ansvarlig for at det føres protokoll over den innesluttede bruken. Protokollen skal på anmodning stilles til rådighet for tilsynsmyndigheten.</article></article><article class="legalArticle" data-lovdata-URL="LTI/forskrift/2001-12-21-1603/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Forhåndsvurdering av risiko</span></h3><article class="legalP" id="kapittel-1-paragraf-4-ledd-1">Bruker skal foreta en forhåndsvurdering av risikoen som følger av den innesluttede bruken:<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-4-ledd-1-punkt-1"><article class="legalP" id="kapittel-1-paragraf-4-ledd-1-punkt-1-ledd-1">for sykdom/skade på mennesker, dyr, planter eller miljø</article></article></li><li data-li-identifier="b)" data-name="b)"><article class="listArticle" id="kapittel-1-paragraf-4-ledd-1-punkt-2"><article class="legalP" id="kapittel-1-paragraf-4-ledd-1-punkt-2-ledd-1">for utendørs etablering og spredning av genmodifiserte planter</article></article></li><li data-li-identifier="c)" data-name="c)"><article class="listArticle" id="kapittel-1-paragraf-4-ledd-1-punkt-3"><article class="legalP" id="kapittel-1-paragraf-4-ledd-1-punkt-3-ledd-1">i landbruksmessig sammenheng.</article></article></li></ul></article><article class="legalP" id="kapittel-1-paragraf-4-ledd-2">Forhåndsvurderingen er avgjørende for hvilke krav som stilles til inneslutningstiltak og inneslutningsnivå. Kravene til forhåndsvurderingen fremgår av vedlegg III.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-12-21-1603/KAPITTEL_2"><h2>Kap. 2. Godkjenning av innesluttet bruk</h2><article class="legalArticle" data-lovdata-URL="LTI/forskrift/2001-12-21-1603/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Godkjenning av innesluttet bruk</span></h3><article class="legalP" id="kapittel-2-paragraf-1-ledd-1">Godkjenningsmyndighet er departementet eller den departementet bemyndiger.</article><article class="legalP" id="kapittel-2-paragraf-1-ledd-2">All virksomhet som omfatter innesluttet bruk av genmodifiserte planter krever godkjenning. Søknad sendes på fastsatt skjema, jf. vedlegg I og virksomheten kan ikke igangsettes før godkjenningsmyndigheten har gitt skriftlig godkjenning.</article><article class="legalP" id="kapittel-2-paragraf-1-ledd-3">Godkjenningsmyndighetene kan kreve ytterligere opplysninger dersom de anser det nødvendig.</article><article class="legalP" id="kapittel-2-paragraf-1-ledd-4">Godkjenning av virksomhet som omfatter overføring av humant genmateriale til planter, som ikke skjer i forsknings- eller forsøkssammenheng for å kartlegge arvestoffets oppbygging, egenskaper og funksjoner, og innesluttet bruk av genmodifiserte planter og kombinasjonsbruk, der målet er omsetning eller annen utnytting i næring, skal foreligge innen 90 dager. For all annen virksomhet skal godkjenning foreligge innen 45 dager.</article><article class="legalP" id="kapittel-2-paragraf-1-ledd-5">All virksomhet krever godkjent laboratorium/anlegg.</article></article><article class="legalArticle" data-lovdata-URL="LTI/forskrift/2001-12-21-1603/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Samfunnsmessige og etiske vurderinger</span></h3><article class="legalP" id="kapittel-2-paragraf-2-ledd-1">Ved søknad om godkjenning etter § 5 tredje ledd skal det foretas en vurdering av de samfunnsmessige og etiske aspekter ved virksomheten, med en særlig vekt på formålet med virksomheten. Søknaden skal inneholde de opplysninger som er nødvendige for at godkjenningsmyndighetene skal kunne foreta en slik vurdering, og brukers egen vurdering skal fremgå av søknaden.</article></article><article class="legalArticle" data-lovdata-URL="LTI/forskrift/2001-12-21-1603/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Endring av virksomheten</span></h3><article class="legalP" id="kapittel-2-paragraf-3-ledd-1">Dersom det under arbeidet med den innesluttede bruken ønskes foretatt endringer i det som omfattes av godkjennelsen, skal ny søknad om godkjenning sendes godkjenningsmyndighetene.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-12-21-1603/KAPITTEL_3"><h2>Kap. 3. Godkjenning av laboratorier og anlegg</h2><article class="legalArticle" data-lovdata-URL="LTI/forskrift/2001-12-21-1603/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av laboratorier og anlegg</span></h3><article class="legalP" id="kapittel-3-paragraf-1-ledd-1">Godkjenningsmyndighet er departementet eller den departementet bemyndiger.</article><article class="legalP" id="kapittel-3-paragraf-1-ledd-2">Laboratorier og anlegg som skal brukes til innesluttet bruk av genmodifiserte planter, skal være godkjent før virksomheten igangsettes.</article><article class="legalP" id="kapittel-3-paragraf-1-ledd-3">Søknad om godkjenning av laboratorier og anlegg sendes på fastsatt søknadsskjema, jf. vedlegg I.</article><article class="legalP" id="kapittel-3-paragraf-1-ledd-4">Godkjenning av laboratorium/anlegg skal foreligge innen 45 dager.</article></article><article class="legalArticle" data-lovdata-URL="LTI/forskrift/2001-12-21-1603/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Vilkår for godkjenning av laboratorier og anlegg</span></h3><article class="legalP" id="kapittel-3-paragraf-2-ledd-1">Laboratoriet/anlegget skal være egnet til formålet, og sikre at den innesluttede bruken ikke medfører helse- og miljømessige skadevirkninger. Ved bruk av genmodifiserte planter skal inneslutningstiltakene være i samsvar med kravene i kap. 4 og vedlegg I.</article><article class="legalP" id="kapittel-3-paragraf-2-ledd-2">Ved kombinasjonsbruk med genmodifiserte mikroorganismer eller dyr, skal inneslutningstiltakene kombineres med de krav som følger av forskrift om innesluttet bruk av genmodifiserte dyr og forskrift om innesluttet bruk av genmodifiserte mikroorganismer.</article></article><article class="legalArticle" data-lovdata-URL="LTI/forskrift/2001-12-21-1603/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Endring av laboratorium/anlegg</span></h3><article class="legalP" id="kapittel-3-paragraf-3-ledd-1">Dersom det ønskes foretatt endringer av laboratoriet/anlegget som berører inneslutningsnivå eller andre sikkerhetstiltak, skal det sendes ny søknad om godkjenning. Endringene kan ikke tas i bruk før ny godkjenning er gitt.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-12-21-1603/KAPITTEL_4"><h2>Kap. 4. Krav til inneslutningsnivå</h2><article class="legalArticle" data-lovdata-URL="LTI/forskrift/2001-12-21-1603/§11" data-name="§11" id="kapittel-4-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Klassifisering</span></h3><article class="legalP" id="kapittel-4-paragraf-1-ledd-1">Krav til inneslutningsnivå for laboratorier og anlegg for innesluttet bruk av genmodifiserte planter bestemmes av plantens biologiske inneslutningsnivå:<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-1-punkt-1"><article class="legalP" id="kapittel-4-paragraf-1-ledd-1-punkt-1-ledd-1">høy biologisk inneslutning, dvs. planter uten evne til utendørs etablering og spredning,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-1-punkt-2"><article class="legalP" id="kapittel-4-paragraf-1-ledd-1-punkt-2-ledd-1">moderat biologisk inneslutning, dvs. planter med evne til utendørs etablering og spredning, men med liten evne til utslipp av pollen,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-1-punkt-3"><article class="legalP" id="kapittel-4-paragraf-1-ledd-1-punkt-3-ledd-1">lav biologisk inneslutning, dvs. planter med evne til utendørs etablering og spredning og med stor evne til utslipp av pollen.</article></article></li></ul></article><article class="legalP" id="kapittel-4-paragraf-1-ledd-2">Plantens inneslutningsnivå fastsettes på grunnlag av forhåndsvurdering av risiko, jf. § 4 og vedlegg III.</article></article><article class="legalArticle" data-lovdata-URL="LTI/forskrift/2001-12-21-1603/§12" data-name="§12" id="kapittel-4-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Inneslutningsnivå for laboratorier og anlegg</span></h3><article class="legalP" id="kapittel-4-paragraf-2-ledd-1">Laboratorier og anlegg klassifiseres i inneslutningsnivå S2, S3 og S4, som er tilpasset plantenes biologiske inneslutningsnivå. Kravene til inneslutningstiltak fremgår av søknadsskjema for godkjenning av laboratorier og anlegg, vedlegg I.</article></article><article class="legalArticle" data-lovdata-URL="LTI/forskrift/2001-12-21-1603/§13" data-name="§13" id="kapittel-4-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bruk av inneslutningsnivå</span></h3><ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-3-punkt-1"><article class="legalP" id="kapittel-4-paragraf-3-punkt-1-ledd-1"><i>inneslutningsnivå S2:</i> for innesluttet bruk av genmodifiserte planter med høy biologisk inneslutning,</article></article></li><li data-li-identifier="b)" data-name="b)"><article class="listArticle" id="kapittel-4-paragraf-3-punkt-2"><article class="legalP" id="kapittel-4-paragraf-3-punkt-2-ledd-1"><i>inneslutningsnivå S3:</i> for innesluttet bruk av genmodifiserte planter med moderat biologisk inneslutning,</article></article></li><li data-li-identifier="c)" data-name="c)"><article class="listArticle" id="kapittel-4-paragraf-3-punkt-3"><article class="legalP" id="kapittel-4-paragraf-3-punkt-3-ledd-1"><i>inneslutningsnivå S4:</i> for innesluttet bruk av genmodifiserte planter med lav biologisk inneslutning.</article></article></li></ul></article></section><section class="section" data-name="kap5" id="kapittel-5" data-lovdata-URL="LTI/forskrift/2001-12-21-1603/KAPITTEL_5"><h2>Kap. 5. Sikkerhet og kontroll</h2><article class="legalArticle" data-lovdata-URL="LTI/forskrift/2001-12-21-1603/§14" data-name="§14" id="kapittel-5-paragraf-1"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Sikkerhetstiltak</span></h3><article class="legalP" id="kapittel-5-paragraf-1-ledd-1">Ved all innesluttet bruk skal prinsipper for god mikrobiologisk praksis følges sammen med de sikkerhetstiltak som fremgår av skjema for søknad om godkjenning av laboratorium/anlegg, jf. vedlegg I.</article></article><article class="legalArticle" data-lovdata-URL="LTI/forskrift/2001-12-21-1603/§15" data-name="§15" id="kapittel-5-paragraf-2"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Kontroll</span></h3><article class="legalP" id="kapittel-5-paragraf-2-ledd-1">Ansvarlig for laboratoriet skal føre kontroll med virksomheten og ta de anvendte inneslutningstiltak opp til revisjon på grunnlag av ny vitenskapelig eller teknisk viten. Dette gjelder også oppbevaring og håndtering av avfall.</article></article><article class="legalArticle" data-lovdata-URL="LTI/forskrift/2001-12-21-1603/§16" data-name="§16" id="kapittel-5-paragraf-3"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tilsynsmyndighet</span></h3><article class="legalP" id="kapittel-5-paragraf-3-ledd-1">Departementet eller den departementet bemyndiger skal føre tilsyn med at bestemmelsene i denne forskrift overholdes.</article></article><article class="legalArticle" data-lovdata-URL="LTI/forskrift/2001-12-21-1603/§17" data-name="§17" id="kapittel-5-paragraf-4"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Opplysningsplikt</span></h3><article class="legalP" id="kapittel-5-paragraf-4-ledd-1">Bruker plikter å underrette godkjenningsmyndighetene om nye opplysninger av betydning for virksomheten og godkjenningen av den. Ansvarlig for laboratorium/anlegg plikter å gir opplysninger som vedrører sikkerhet og kontroll ved anlegget/laboratoriet. Nye opplysninger omfatter både forhold som ikke tidligere var kjent og forhold som kommer til etter at søknaden er sendt.</article><article class="legalP" id="kapittel-5-paragraf-4-ledd-2">Ansvarlig for laboratorium/anlegg plikter å varsle tilsynsmyndigheten umiddelbart ved uhellsutslipp av genmodifiserte organismer.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-12-21-1603/KAPITTEL_6"><h2>Kap. 6. Ikraftsetting</h2><article class="legalArticle" data-lovdata-URL="LTI/forskrift/2001-12-21-1603/§28" data-name="§28" id="kapittel-6-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Ikraftsetting</span></h3><article class="legalP" id="kapittel-6-paragraf-1-ledd-1">Denne forskriften trer i kraft 1. januar 2002. Fra samme dato oppheves forskrift av 4. mai 2001 nr. 506 om innesluttet bruk av genmodifiserte planter (planteforskriften).</article></article></section><section class="section" data-name="vedleggI" id="kapittel-7" data-lovdata-URL="LTI/forskrift/2001-12-21-1603/KAPITTEL_7"><h2>Vedlegg I. Søknad om godkjenning av laboratorier og anlegg for innesluttet bruk av genmodifiserte planter</h2><article class="defaultP">I. <i>Generelle opplysninger</i></article><article class="defaultP">1. Navn og adresse til laboratorium/anlegg som søker godkjennelse:</article><article class="defaultP">2. Ansvarshavende for laboratoriet/anlegget: <table><tbody><tr><td data-text-align="left" data-vertical-align="top">Navn og kvalifikasjoner/utdannelse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Adresse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">E-postadresse:</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Tlf.:</td><td data-text-align="left" data-vertical-align="top">Faks:</td></tr></tbody></table></article><article class="defaultP">3. Nærmere opplysninger om beliggenhet, anleggets avdelinger og de tekniske installasjoner som sørger for inneslutning</article><article class="defaultP">4. Søknadens mål: <table><tbody><tr><td data-text-align="left" data-vertical-align="top">[ ] S2 godkjenning</td><td data-text-align="right" data-vertical-align="top">[ ] S3 godkjenning</td><td data-text-align="right" data-vertical-align="top">[ ] S4 godkjenning</td></tr></tbody></table></article><article class="defaultP">II. <i>Selvangivelse av sikkerhetstiltakene</i><table><tbody><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Prinsippene for god mikrobiologisk praksis følges, og ansvarlig for laboratoriet/anlegget informerer om all innesluttet bruk</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Personalet instrueres vedrørende prosedyrer og informeres om de aktuelle eksperimenter</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Personalet bruker egnede beskyttelsesklær</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Forsøk med og dyrking av genmodifiserte planter utføres slik at ukontrollert krysning og spredning unngås</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Alt avfall og utslipp inneholder bare inaktiverte genmodifiserte organismer, og det undersøkes om det forekommer levedyktige organismer fra prosessen utenfor den primære fysiske inneslutning</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Det innesluttede område er merket med skilt med angivelse av biologisk fare samt inneslutningsnivå</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Skilt angir de genmodifiserte plantenes navn og nye egenskaper</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Området er lett å rengjøre, og det holdes høy standard på renholdet</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Spising, drikking, lagring av mat samt røyking er forbudt inne i området.</td></tr></tbody></table><table><tbody><tr><td data-text-align="left" data-vertical-align="top">Dato:</td><td data-text-align="right" data-vertical-align="top">Ansvarshavendes underskrift:</td></tr></tbody></table></article><article class="defaultP">III. <i>Selvangivelse av inneslutningstiltakene for S2 inneslutningsnivå</i><table><tbody><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Bygningen er konstruert spesielt for dyrking av planter, materialene i vegger og tak er av uknuselig glass eller lignende. Gulvet er støpt. Bygningen motstår klimapåvirkning.</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Overgangene mellom gulv, vegger og tak er sikret mot inntrenging av smågnagere og arthopoder (leddyr, krepsdyr, tusenbein) på en slik måte at det er effektivt også etter flere års bruk</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Inngang til det innesluttede området skjer via luftsluse eller forrom med dører som lukkes automatisk. Den ytre døren er låst utenom arbeidstid</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Vinduer og andre åpninger (inklusive vifteåpninger) som brukes til ventilasjon har nett (300-500 μm) som hindrer inntrenging av insekter</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Besøkende registreres i loggbok</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Det føres forsøksprotokoll som inkluderer alle organismer som føres inn i eller ut av det innesluttede området. Beskyttelsesklær henges igjen innenfor området etter bruk</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Håndvask er tilgjengelig i det innesluttede området</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Planter og alt materiale som har vært i kontakt med plantene (bl.a. jord, potter, væsker, planteavfall) merkes og behandles slik at rester av levende materiale inaktiveres, f.eks. i en nærliggende autoklav</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Avfall og levende plantemateriale som føres ut av området, skal transporteres i uknuselige og lufttette beholdere.</td></tr></tbody></table><table><tbody><tr><td data-text-align="left" data-vertical-align="top">Dato:</td><td data-text-align="right" data-vertical-align="top">Ansvarshavendes underskrift:</td></tr></tbody></table></article><article class="defaultP">IV. <i>Selvangivelse av inneslutningstiltakene for S3 inneslutningsnivå</i><table><tbody><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Inneslutningstiltakene for S2 inneslutningsnivå</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Bygningen er vanntett</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Byggematerialene i vegger, gulv og tak er ikke porøse</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Skjøtene i overgangene mellom gulv, vegger og tak blir ikke porøse av klimapåvirkning over tid</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Overflater på innvendige vegger, gulv, bord og dører er lette å rengjøre og desinfisere. Overflatene reagerer ikke med desinfiserings-/rengjøringsmiddelet. Vinduene er uknuselige og kan ikke åpnes. Det finnes et system for oppsamling av vaske- og avløpsvann i gulvet slik at alt vann blir silt, sterilisert før det slippes ut</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Inngang til det innesluttede området er via luftsluse med dører som lukkes automatisk, dørene kan ikke åpnes samtidig</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Ventilasjonssystemet sørger for riktig luftstrøm inn og ut av det innesluttede området. Utluften filtreres gjennom et filter som hindrer at pollen slipper ut. Åpningen på ventilasjonsviften er stengt når viften ikke er i funksjon</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Kun autorisert personale har adgang til området. Besøkende følges av disse. Personalet bruker egnet utstyr som overall, hodeplagg og sko reservert for arbeidet i området. Beskyttelsesklær henges igjen i luftslusen etter bruk</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Håndvask med desinfeksjonsmiddel er tilgjengelig i luftslusen. Vasken kan betjenes uten bruk av hendene. Personalet desinfiserer hendene før de forlater det innesluttede området</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Avfall, beskyttelsesklær, utstyr m.m. som ikke steriliseres på stedet, transporteres i lufttette, uknuselige beholdere for sterilisering og eventuell deponering.</td></tr></tbody></table><table><tbody><tr><td data-text-align="left" data-vertical-align="top">Dato:</td><td data-text-align="right" data-vertical-align="top">Ansvarshavendes underskrift:</td></tr></tbody></table></article><article class="defaultP">V. <i>Selvangivelse av inneslutningstiltakene for S4 inneslutningsnivå</i><table><tbody><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Inneslutningstiltakene for S2 og S3 inneslutningsnivå</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Det innesluttede området er enten en frittstående bygning eller ligger i en isolert sone inne i en bygning</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Vegger, vinduer, tak og gulv og skjøter mellom disse skal være gasstette</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Anlegget kan dekontamineres ved gassing</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Ventilasjonssystemet sørger for svakt undertrykk (50 Pa) i vekstrommene inne i det innesluttede området og i luftslusen (40 Pa). Utluften fra anlegget (inkl. utluften fra autoklav) filtreres gjennom et absolutt filter (HEPA). Filteret kan skiftes uten utslipp av materiale</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Ventilasjonssystemet er tilknyttet nødstrømaggregat (anbefalt)</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Kun autorisert personale har adgang. Anlegget er låst</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Dusj og håndvask med desinfeksjonsmiddel er tilgjengelig i luftslusen. Vasken kan betjenes uten bruk av hendene. Personell dusjer før de forlater det innesluttede området</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Planterester, avfall, beskyttelsesklær, utstyr m.m. steriliseres inne i det innesluttede området f.eks. ved autoklavering</td></tr><tr><td data-text-align="left" data-vertical-align="top">[ ]</td><td data-text-align="left" data-vertical-align="top">Bygningen er vanntett.</td></tr></tbody></table><table><tbody><tr><td data-text-align="left" data-vertical-align="top">Dato:</td><td data-text-align="right" data-vertical-align="top">Ansvarshavendes underskrift:</td></tr></tbody></table></article></section><section class="section" data-name="vedleggII" id="kapittel-8" data-lovdata-URL="LTI/forskrift/2001-12-21-1603/KAPITTEL_8"><h2>Vedlegg II. Søknad om godkjenning av innesluttet bruk av genmodifiserte planter</h2><article class="defaultP">I. <i>Generelle opplysninger</i></article><article class="defaultP">1. Navn og kvalifikasjoner på ansvarlig person for den innesluttede bruken:</article><article class="defaultP">2. Institusjons navn:</article><article class="defaultP">3. Adresse: <table><tbody><tr><td data-text-align="left" data-vertical-align="top">4. Tlf.:</td><td data-text-align="left" data-vertical-align="top">Faks:</td><td data-text-align="left" data-vertical-align="top">E-postadresse:</td></tr></tbody></table></article><article class="defaultP">5. Laboratoriets/anleggets navn og adresse:</article> <article class="defaultP" margin-top="true">6. Sendes det ny søknad for laboratoriet og anlegg? <table><tbody><tr><td data-text-align="left" data-vertical-align="top">Ja [ ]</td><td data-text-align="left" data-vertical-align="top">Nei [ ]</td></tr></tbody></table></article><article class="defaultP">7. Navn på ansvarlig person for laboratoriet/anlegget:</article><article class="defaultP">8. Beskrivelse av anleggets avdelinger og inneslutningsnivå:</article><article class="defaultP">II. <i>Prosjektbeskrivelse</i></article><article class="defaultP">9. Vitenskapelig- og trivialnavn på de genmodifiserte/ikke-modifiserte organismene som inngår i bruken:</article><article class="defaultP">10. Antatt mengde/antall planter som skal benyttes:</article><article class="defaultP">11. Beskrivelse av modifiseringen, herunder:<ul class="defaultList"><li data-li-identifier="i." data-name="i."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">det innsatte genmaterialets opprinnelse (donor), planlagte funksjon og genetiske stabilitet</article></article></li><li data-li-identifier="ii." data-name="ii."><article class="listArticle" id="kapittel-8-punkt-2"><article class="legalP" id="kapittel-8-punkt-2-ledd-1">vert/vektorsystem</article></article></li><li data-li-identifier="iii." data-name="iii."><article class="listArticle" id="kapittel-8-punkt-3"><article class="legalP" id="kapittel-8-punkt-3-ledd-1">metode for å oppnå genmodifiseringen</article></article></li><li data-li-identifier="iv." data-name="iv."><article class="listArticle" id="kapittel-8-punkt-4"><article class="legalP" id="kapittel-8-punkt-4-ledd-1">den modifiserte organismens egenskap, funksjon og biologiske inneslutning</article></article></li><li data-li-identifier="v." data-name="v."><article class="listArticle" id="kapittel-8-punkt-5"><article class="legalP" id="kapittel-8-punkt-5-ledd-1">formålet, herunder det ventede resultat</article></article></li></ul></article><article class="defaultP">12. Planlagt varighet</article><article class="defaultP">III. <i>Forhåndsvurdering</i></article><article class="defaultP">13. Forhåndsvurdering av risiko, jf. forskriften vedlegg III<ul class="defaultList"><li data-li-identifier="i." data-name="i."><article class="listArticle" id="kapittel-8-punkt-6"><article class="legalP" id="kapittel-8-punkt-6-ledd-1">Risiko for sykdom/skade på mennesker, dyr, planter eller miljø</article></article></li><li data-li-identifier="ii." data-name="ii."><article class="listArticle" id="kapittel-8-punkt-7"><article class="legalP" id="kapittel-8-punkt-7-ledd-1">Risiko for utendørs etablering og spredning av genmodifiserte planter</article></article></li><li data-li-identifier="iii." data-name="iii."><article class="listArticle" id="kapittel-8-punkt-8"><article class="legalP" id="kapittel-8-punkt-8-ledd-1">Risiko i landbruksmessig sammenheng</article></article></li><li data-li-identifier="iv." data-name="iv."><article class="listArticle" id="kapittel-8-punkt-9"><article class="legalP" id="kapittel-8-punkt-9-ledd-1">Ytterligere risiko som følge av kombinasjonsbruk der andre typer genmodifiserte organismer er involvert</article></article></li></ul></article><article class="defaultP">IV. <i>Sikkerhetsprosedyrer</i></article><article class="defaultP">14. Beskrivelse av metodene for håndtering av genmodifiserte planter</article><article class="defaultP">15. Metodene for avfallshåndtering</article><article class="defaultP">16. Forholdsregler med hensyn på helse og miljø</article><article class="defaultP">17. Beskrivelse av verne- og overvåkingstiltak</article><article class="defaultP">18. Beredskapsplaner og tiltak ved utilsiktet utslipp av genmodifisert plantemateriale <table><tbody><tr><td data-text-align="left" data-vertical-align="top">Dato:</td><td data-text-align="left" data-vertical-align="top">Underskrift:</td></tr></tbody></table></article></section><section class="section" data-name="vedleggIII" id="kapittel-9" data-lovdata-URL="LTI/forskrift/2001-12-21-1603/KAPITTEL_9"><h2>Vedlegg III. Forhåndsvurdering av risiko for sykdom/skade på mennesker, dyr, planter eller miljø</h2><article class="legalP" id="kapittel-9-ledd-1"><i>Forhold som må vurderes:</i><ul class="defaultList"><li data-li-identifier="a)" data-name="a)"><article class="listArticle" id="kapittel-9-ledd-1-punkt-1"><article class="legalP" id="kapittel-9-ledd-1-punkt-1-ledd-1">Om genmodifiseringen vil føre til uttrykk av uønskede egenskaper (eks. antibiotikaresistens, toksiner osv.)</article></article></li><li data-li-identifier="b)" data-name="b)"><article class="listArticle" id="kapittel-9-ledd-1-punkt-2"><article class="legalP" id="kapittel-9-ledd-1-punkt-2-ledd-1">om planten er tilført egenskaper som kan gi endret mottakelighet for kjemikalier, biologiske agens eller andre kontrolltiltak (eks. antibiotika-, herbicidresistens)</article></article></li><li data-li-identifier="c)" data-name="c)"><article class="listArticle" id="kapittel-9-ledd-1-punkt-3"><article class="legalP" id="kapittel-9-ledd-1-punkt-3-ledd-1">eksisterende metoder for påvisning, identifisering og overvåkning av de modifiserte plantene</article></article></li><li data-li-identifier="d)" data-name="d)"><article class="listArticle" id="kapittel-9-ledd-1-punkt-4"><article class="legalP" id="kapittel-9-ledd-1-punkt-4-ledd-1">eksisterende teknikker som gjør det mulig å påvise overføring av det nye genmaterialet til andre organismer</article></article></li></ul></article> <article class="defaultP" margin-top="true"><i>Risiko for utendørs etablering og spredning av genmodifiserte planter</i></article><article class="legalP" id="kapittel-9-ledd-2"><i>Forhold som må vurderes:</i><ul class="defaultList"><li data-li-identifier="a)" data-name="a)"><article class="listArticle" id="kapittel-9-ledd-2-punkt-1"><article class="legalP" id="kapittel-9-ledd-2-punkt-1-ledd-1">Overlevelsesevne i utendørs miljø (vekstbetingelser: næring, temperatur, lys osv.),</article></article></li><li data-li-identifier="b)" data-name="b)"><article class="listArticle" id="kapittel-9-ledd-2-punkt-2"><article class="legalP" id="kapittel-9-ledd-2-punkt-2-ledd-1">reproduksjonsevne og mulighet for genspredning via kjønnet formering til nært beslektede arter eller planter av samme art,</article></article></li><li data-li-identifier="c)" data-name="c)"><article class="listArticle" id="kapittel-9-ledd-2-punkt-3"><article class="legalP" id="kapittel-9-ledd-2-punkt-3-ledd-1">muligheter for horisontal genoverføring vurdert ut fra det innsatte genmaterialets natur.</article></article></li></ul></article> <article class="defaultP" margin-top="true"><i>Risiko i landbruksmessig sammenheng</i></article><article class="legalP" id="kapittel-9-ledd-3"><i>Forhold som må vurderes:</i><ul class="defaultList"><li data-li-identifier="a)" data-name="a)"><article class="listArticle" id="kapittel-9-ledd-3-punkt-1"><article class="legalP" id="kapittel-9-ledd-3-punkt-1-ledd-1">Den genmodifiserte plantens potensiale som ugress eller spredning av ugressegenskaper til andre planter,</article></article></li><li data-li-identifier="b)" data-name="b)"><article class="listArticle" id="kapittel-9-ledd-3-punkt-2"><article class="legalP" id="kapittel-9-ledd-3-punkt-2-ledd-1">om planten er oppført på karanteneliste,</article></article></li><li data-li-identifier="c)" data-name="c)"><article class="listArticle" id="kapittel-9-ledd-3-punkt-3"><article class="legalP" id="kapittel-9-ledd-3-punkt-3-ledd-1">om plantematerialet innebærer risiko for spredning av plantepatogener. Muligheter for interaksjoner med andre planter i miljøet (både kulturplanter og ville planter),</article></article></li><li data-li-identifier="d)" data-name="d)"><article class="listArticle" id="kapittel-9-ledd-3-punkt-4"><article class="legalP" id="kapittel-9-ledd-3-punkt-4-ledd-1">Vurderes ut fra følgende forhold: <ul class="defaultList"><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-1"><article class="legalP" id="kapittel-9-ledd-3-punkt-4-ledd-1-punkt-1-ledd-1">inokulumets tetthet</article></article></li><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-2"><article class="legalP" id="kapittel-9-ledd-3-punkt-4-ledd-1-punkt-2-ledd-1">levedyktighet</article></article></li><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-3"><article class="legalP" id="kapittel-9-ledd-3-punkt-4-ledd-1-punkt-3-ledd-1">angrepsmåte</article></article></li><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-4"><article class="legalP" id="kapittel-9-ledd-3-punkt-4-ledd-1-punkt-4-ledd-1">vertsspekter/livssyklus</article></article></li><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-5"><article class="legalP" id="kapittel-9-ledd-3-punkt-4-ledd-1-punkt-5-ledd-1">miljøbetingelser for spredning</article></article></li><li data-li-identifier="-" data-name="-"><article class="listArticle" id="kapittel-9-ledd-3-punkt-4-ledd-1-punkt-6"><article class="legalP" id="kapittel-9-ledd-3-punkt-4-ledd-1-punkt-6-ledd-1">virulens.</article></article></li></ul></article></article></li></ul></article><article class="legalP" id="kapittel-9-ledd-4">Ved kombinasjonsbruk skal det vurderes spesielt om mikroorganismene utgjør en ytterligere risiko. Forhåndsvurderingen av risiko omfatter alle typer virksomhet, og skal legges ved søknad om godkjennelse. Godkjenningsmyndighetene kan innhente uttalelse fra andre berørte myndigheter der virksomhetens art krever det.</article></section></main></body></html>