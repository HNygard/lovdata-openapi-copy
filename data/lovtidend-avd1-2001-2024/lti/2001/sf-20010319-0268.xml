<!DOCTYPE html><html lang="no"><head><title>Forskrift om engangsavgift på motorvogner.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-03-19-268</dd><dt class="dokid">DokumentID</dt><dd class="dokid">LTI/forskrift/2001-03-19-268</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 3</dd><dt class="dateInForce">I kraft fra</dt><dd class="dateInForce">2001-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1984-01-04-1</li><li>forskrift/1990-04-20-280</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li><li>forskrift/2000-11-28-1246</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Særavgifter</li></ul></dd><dt class="dateOfPublication">Kunngjort</dt><dd class="dateOfPublication">2001-03-30</dd><dt class="journalNumber">Journalnummer</dt><dd class="journalNumber">2001-0320</dd><dt class="titleShort">Korttittel</dt><dd class="titleShort">Forskrift om engangsavgift på motorvogner</dd><dt class="title">Tittel</dt><dd class="title">Forskrift om engangsavgift på motorvogner.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 19. mars 2001 med hjemmel i lov av 19. juni 1959 nr. 2 om avgifter vedrørende motorkjøretøyer og båter, Stortingsvedtak av 28. november 2000 nr. 1246 om særavgifter til statskassen for budsjetterminen 2001, Om avgift på motorvogner, B, I. Engangsavgift på motorvogner m.m. og tolltariffens innledende bestemmelser.</dd><dt class="refid">RefID</dt><dd class="refid">forskrift/2001-03-19-268</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om engangsavgift på motorvogner.<ul class="tocSubUl"><li>I. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Tidspunkt for når avgiftsplikten oppstår</li><li>§ 1-3. Ansvar for avgiften</li><li>§ 1-4. Innbetaling av avgift for ikke registrerte avgiftspliktige</li></ul></li><li>II. Avgiftsmessig definisjon av motorvogner<ul class="tocSubUl"><li>§ 2-1. Forholdet til vegmyndighetenes tekniske definisjoner</li><li>§ 2-2. Varebil klasse 1</li><li>§ 2-3. Varebil klasse 2</li><li>§ 2-4. Kombinert bil</li><li>§ 2-5. Campingbil</li></ul></li><li>III. Avgiftsberegning<ul class="tocSubUl"><li>§ 3-1. Avgiftsgrunnlag</li><li>§ 3-2. Ny og brukt motorvogn</li><li>§ 3-3. Bruksfradrag</li></ul></li><li>IV. Fritak<ul class="tocSubUl"><li>§ 4-1. Ambulanse</li><li>§ 4-2. Begravelseskjøretøy</li><li>§ 4-3. Beltemotorsykkel</li><li>§ 4-4. Avgiftsfri omregistrering av ambulanse, begravelseskjøretøy og beltemotorsykkel</li><li>§ 4-5. Spesialutrustet motorvogn til bruk for brannvesenet</li><li>§ 4-6. Drosje mv.</li><li>§ 4-7. Buss</li><li>§ 4-8. Ambassadekjøretøy</li><li>§ 4-9. NATO-kjøretøy</li><li>§ 4-10. Elektrisk drevet motorvogn</li></ul></li><li>V. Avgiftsplikt ved endring av avgiftsmessig status og avgiftsteknisk grunnlag<ul class="tocSubUl"><li>§ 5-1. Endring av avgiftsmessig status og avgiftsmessig grunnlag</li><li>§ 5-2. Beregning av tilleggsavgift ved endring av avgiftsmessig status og avgiftsmessig grunnlag</li><li>§ 5-3. Meldings- og betalingsfrist ved endring i avgiftsmessig status eller avgiftsmessig grunnlag</li><li>§ 5-4. Tillatelse til avgiftsfri endring i avgiftsmessig status</li></ul></li><li>VI. Avgiftsplikt ved oppbygging av kjøretøy<ul class="tocSubUl"><li>§ 6-1. Oppbygging</li><li>§ 6-2. Avgiftsfritak ved oppbygging av skadd motorvogn</li><li>§ 6-3. Melding om oppbygging</li></ul></li><li>VII. Registrering av virksomheter<ul class="tocSubUl"><li>§ 7-1. Registrering av virksomheter</li><li>§ 7-2. Tolldistriktets adgang til å nekte eller trekke tilbake registrering</li><li>§ 7-3. Søknad om registrering</li><li>§ 7-4. Avgiftsspesifikasjon</li><li>§ 7-5. Betalingssted og betalingsmiddel</li><li>§ 7-6. Forfall og rettidig betaling for registrerte virksomheter</li><li>§ 7-7. Regnskap</li><li>§ 7-8. Sikkerhetsstillelse</li></ul></li><li>VIII. Avsluttende bestemmelser<ul class="tocSubUl"><li>§ 8-1. Renter</li><li>§ 8-2. Kontroll</li><li>§ 8-3. Utfyllende forskrifter</li><li>§ 8-4. Overgangsbestemmelse</li><li>§ 8-5. Ikraftsetting</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-03-19-268" id="dokument"><h1>Forskrift om engangsavgift på motorvogner.</h1><section class="section" data-name="kapI" id="kapittel-1" data-lovdata-URL="LTI/forskrift/2001-03-19-268/KAPITTEL_1"><h2>I. Generelle bestemmelser</h2><article class="legalArticle" data-lovdata-URL="LTI/forskrift/2001-03-19-268/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften her gjelder beregning, oppkreving og kontroll av engangsavgift for motorvogner som er avgiftspliktige etter Stortingets vedtak om engangsavgift på motorvogner m.m.</article></article><article class="legalArticle" data-lovdata-URL="LTI/forskrift/2001-03-19-268/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Tidspunkt for når avgiftsplikten oppstår</span></h3><article class="legalP" id="kapittel-1-paragraf-2-ledd-1">Avgiftsplikt oppstår:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">ved første gangs registrering av motorvogner i det sentrale motorvognregisteret,</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">når betingelsene for avgiftsfrihet, eller avgiftsnedsettelse ved første gangs registrering ikke lenger er oppfylt,</article></article></li><li data-li-identifier="3." data-name="3."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1">når motorvognens avgiftsmessige status eller avgiftsmessige grunnlag endres etter første gangs registrering,</article></article></li><li data-li-identifier="4." data-name="4."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1">når oppbygget motorvogn tas i bruk før ny registrering.</article></article></li></ul></article></article><article class="legalArticle" data-lovdata-URL="LTI/forskrift/2001-03-19-268/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Ansvar for avgiften</span></h3><article class="legalP" id="kapittel-1-paragraf-3-ledd-1">Ved første gangs registrering er den som melder motorvognen til registrering ansvarlig for avgiften.</article><article class="legalP" id="kapittel-1-paragraf-3-ledd-2">For avgift som oppstår før eller etter første gangs registrering er eier på det tidspunktet avgiftsplikten oppsto ansvarlig for avgiften.</article></article><article class="legalArticle" data-lovdata-URL="LTI/forskrift/2001-03-19-268/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Innbetaling av avgift for ikke registrerte avgiftspliktige</span></h3><article class="legalP" id="kapittel-1-paragraf-4-ledd-1">Avgift betales til Tollvesenets kasse eller til den konto Tollvesenet anviser. Avgiften skal være betalt før registrering kan finne sted.</article><article class="legalP" id="kapittel-1-paragraf-4-ledd-2">Ved betaling via bank skal forhåndstrykket blankett med kundeidentifikasjon (KID) utstedt av Tollvesenet benyttes.</article><article class="legalP" id="kapittel-1-paragraf-4-ledd-3">Ved elektronisk behandling skal kundeidentifikasjon (KID) oppgis sammen med betalingsoppdraget til betalers bank.</article><article class="legalP" id="kapittel-1-paragraf-4-ledd-4">Betalingsformidlere skal avvise elektroniske betalingsoppdrag for engangsavgift der det ikke er oppgitt gyldig kundeidentifikasjon (KID).</article><article class="legalP" id="kapittel-1-paragraf-4-ledd-5">Dersom betaling skjer via bank, må det før Tollvesenet kan gi kvittering, framvises dokumentasjon for at betaling har skjedd. Dersom kvittering ikke kan framvises, må Tollvesenet ha mottatt informasjon om betaling fra banken.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-03-19-268/KAPITTEL_2"><h2>II. Avgiftsmessig definisjon av motorvogner</h2><article class="legalArticle" data-lovdata-URL="LTI/forskrift/2001-03-19-268/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Forholdet til vegmyndighetenes tekniske definisjoner</span></h3><article class="legalP" id="kapittel-2-paragraf-1-ledd-1">Ved vurderingen av hvilken avgiftsgruppe motorvogner skal henføres under, legges definisjonene av motorvogngruppene og de øvrige tekniske krav i Vegdirektoratets forskrift av 4. oktober 1994 nr. 918 om tekniske krav og godkjenning av kjøretøy, deler og utstyr (kjøretøyforskriften) til grunn med de presiseringer og tillegg som følger av kapittelet her.</article><article class="legalP" id="kapittel-2-paragraf-1-ledd-2">Godkjenningsmyndigheten skal påføre en egen avgiftsmessig klassifisering i samsvar med forskriften her.</article></article><article class="legalArticle" data-lovdata-URL="LTI/forskrift/2001-03-19-268/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Varebil klasse 1</span></h3><article class="legalP" id="kapittel-2-paragraf-2-ledd-1">Som varebil klasse 1 anses motorvogn som teknisk defineres som N1, men som ikke oppfyller definisjonen for varebil klasse 2 eller kombinert bil.</article></article><article class="legalArticle" data-lovdata-URL="LTI/forskrift/2001-03-19-268/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Varebil klasse 2</span></h3><article class="legalP" id="kapittel-2-paragraf-3-ledd-1">Som varebil klasse 2 anses motorvogn som teknisk defineres som N1, hvor det bak førersetet ikke er fast setearrangement eller fester, beslag, brønn mv. for slikt, som har fastmontert beskyttelsesvegg fra gulv til tak, og vegg til vegg mellom fører-/passasjerrom og godsrom. Godsrommet skal være utformet slik at det skal kunne romme en tenkt, rettvinklet kasse med lengde 140 cm, bredde 90 cm og høyde 105 cm.</article><article class="legalP" id="kapittel-2-paragraf-3-ledd-2">Motorvogn som teknisk defineres som N1 med åpent lasteplan («pick-up») anses som varebil klasse 2 dersom godsrommets lengde er minst 1 m og i tillegg er minst 50 pst. av avstanden innvendig fra innvendig forkant av frontvindu til bakre begrensning av godsrom/lasteplan. Lengden måles fra et vertikalt plan lagt vinkelrett på bilens lengdeaksel gjennom bakre punkt på beskyttelsesveggen i halve veggens høyde, uansett veggens form og plassering. Avstanden måles horisontalt fra dette plan til innerkant av bakdør eller bakvegg. Det skal ikke måles til/fra eventuelle vinduer eller utsparinger i beskyttelsesvegg eller bakdør.</article></article><article class="legalArticle" data-lovdata-URL="LTI/forskrift/2001-03-19-268/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Kombinert bil</span></h3><article class="legalP" id="kapittel-2-paragraf-4-ledd-1">Som kombinert bil anses motorvogn som hovedsakelig er innrettet for transport av personer og gods, og som har minst en seterad bak førersetet og hel, fast vegg mellom førerrom/passasjerrom og godsrom/lasteplan.</article><article class="legalP" id="kapittel-2-paragraf-4-ledd-2">For at en motorvogn skal kunne anses som kombinert bil, må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">Godsrommets lengde, målt fra forreste kant (bakkant av beskyttelsesvegg) til bakre begrensning av godsrom/lasteplan, skal være minst 170 cm og utgjøre minst 40 pst. av bilens innvendige lengde målt fra forkant av frontvindu til bakre begrensning av godsrom/lasteplan. Lengden skal måles fra et vertikalt plan lagt vinkelrett på motorvognens lengdeakse gjennom bakre punkt på beskyttelsesveggen i halve veggens høyde, uansett veggens form og plassering. Avstanden måles horisontalt fra dette plan til innerkant av bakdør eller bakvegg. Det skal ikke måles til/fra eventuelle vinduer eller i utsparinger i beskyttelsesvegg eller bakdør.</article></article></li><li data-li-identifier="2." data-name="2."><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">Godsrommet skal være utformet slik at det skal kunne romme en tenkt, rettvinklet kasse med høyde 105 cm, bredde 60 cm og lengde lik 50 pst. av varerommets lengde.</article></article></li><li data-li-identifier="3." data-name="3."><article class="listArticle" id="kapittel-2-paragraf-4-ledd-2-punkt-3"><article class="legalP" id="kapittel-2-paragraf-4-ledd-2-punkt-3-ledd-1">Største nyttelast, fratrukket vekt av fører og de passasjerer motorvognen er godkjent for (75 kg regnes for hver), skal være minst 400 kg og dessuten være minst halvparten av motorvognens tillatte nyttelast.</article></article></li></ul></article></article><article class="legalArticle" data-lovdata-URL="LTI/forskrift/2001-03-19-268/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Campingbil</span></h3><article class="legalP" id="kapittel-2-paragraf-5-ledd-1">Som campingbil anses motorvogn som bak førersetet hovedsakelig er innrettet til boformål. For at motorvognen skal gis avgiftsmessig status som campingbil, må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">Campingrommet skal ha takhøyde på minst 130 cm.</article></article></li><li data-li-identifier="2." data-name="2."><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">Campingrommet skal være utstyrt med fast monterte bobekvemmeligheter som minst omfatter kjøkkenbenk/-skap, klesskap, liggeplasser og bord.</article></article></li><li data-li-identifier="3." data-name="3."><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">Liggeplasser skal være funksjonelle for voksne personer.</article></article></li><li data-li-identifier="4." data-name="4."><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">Antall registrerte sitteplasser skal ikke overstige 9 medregnet førersetet.</article></article></li><li data-li-identifier="5." data-name="5."><article class="listArticle" id="kapittel-2-paragraf-5-ledd-1-punkt-5"><article class="legalP" id="kapittel-2-paragraf-5-ledd-1-punkt-5-ledd-1">Antall registrerte sitteplasser skal ikke overstige antall liggeplasser.</article></article></li></ul></article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-03-19-268/KAPITTEL_3"><h2>III. Avgiftsberegning</h2><article class="legalArticle" data-lovdata-URL="LTI/forskrift/2001-03-19-268/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Avgiftsgrunnlag</span></h3><article class="legalP" id="kapittel-3-paragraf-1-ledd-1">Avgiften beregnes på grunnlag av de kjøretøytekniske data som framkommer ved typegodkjenningen eller enkeltgodkjenningen av motorvognen.</article><article class="legalP" id="kapittel-3-paragraf-1-ledd-2">For motorvogner som benytter stempeldreven forbrenningsmotor i kombinasjon med elektrisk motor (hybridbiler) til framdrift, inngår ikke effekten knyttet til den elektriske motoren i effektavgiftsgrunnlaget. Videre skal det gjøres et fradrag på 25 pst. i vektavgiftsgrunnlaget.</article><article class="legalP" id="kapittel-3-paragraf-1-ledd-3">Vektavgiftsgrunnlaget for campingbil omfatter ikke innredning/utstyr, herunder innmontert boenhet, som innebærer at motorvognen blir å klassifisere som campingbil.</article></article><article class="legalArticle" data-lovdata-URL="LTI/forskrift/2001-03-19-268/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Ny og brukt motorvogn</span></h3><article class="legalP" id="kapittel-3-paragraf-2-ledd-1">Som ny motorvogn anses fabrikkny motorvogn eller motorvogn som ikke har vært registrert i utlandet før registreringen her i landet.</article><article class="legalP" id="kapittel-3-paragraf-2-ledd-2">Som brukt motorvogn anses motorvogn som har vært registrert i utlandet før registrering her i landet.</article></article><article class="legalArticle" data-lovdata-URL="LTI/forskrift/2001-03-19-268/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Bruksfradrag</span></h3><article class="legalP" id="kapittel-3-paragraf-3-ledd-1">Ved første gangs registrering av brukte motorvogner gjøres det følgende fradrag i avgiften: <table><tbody><tr><td data-text-align="left" data-vertical-align="top">Alder over 6 måneder</td><td data-text-align="left" data-vertical-align="top">12 pst.</td></tr><tr><td data-text-align="left" data-vertical-align="top">Alder over 1 år</td><td data-text-align="left" data-vertical-align="top">17 pst.</td></tr><tr><td data-text-align="left" data-vertical-align="top">Alder over 2 år</td><td data-text-align="left" data-vertical-align="top">30 pst.</td></tr><tr><td data-text-align="left" data-vertical-align="top">Alder over 3 år</td><td data-text-align="left" data-vertical-align="top">36 pst.</td></tr><tr><td data-text-align="left" data-vertical-align="top">Alder over 4 år</td><td data-text-align="left" data-vertical-align="top">42 pst.</td></tr><tr><td data-text-align="left" data-vertical-align="top">Alder over 5 år</td><td data-text-align="left" data-vertical-align="top">45 pst.</td></tr><tr><td data-text-align="left" data-vertical-align="top">Alder over 6 år</td><td data-text-align="left" data-vertical-align="top">50 pst.</td></tr><tr><td data-text-align="left" data-vertical-align="top">Alder over 7 år</td><td data-text-align="left" data-vertical-align="top">55 pst.</td></tr><tr><td data-text-align="left" data-vertical-align="top">Alder over 8 år</td><td data-text-align="left" data-vertical-align="top">59 pst.</td></tr><tr><td data-text-align="left" data-vertical-align="top">Alder over 9 år</td><td data-text-align="left" data-vertical-align="top">63 pst.</td></tr><tr><td data-text-align="left" data-vertical-align="top">Alder over 10 år</td><td data-text-align="left" data-vertical-align="top">67 pst.</td></tr><tr><td data-text-align="left" data-vertical-align="top">Alder over 11 år</td><td data-text-align="left" data-vertical-align="top">70 pst.</td></tr><tr><td data-text-align="left" data-vertical-align="top">Alder over 12 år</td><td data-text-align="left" data-vertical-align="top">73 pst.</td></tr><tr><td data-text-align="left" data-vertical-align="top">Alder over 13 år</td><td data-text-align="left" data-vertical-align="top">76 pst.</td></tr><tr><td data-text-align="left" data-vertical-align="top">Alder over 14 år</td><td data-text-align="left" data-vertical-align="top">78 pst.</td></tr><tr><td data-text-align="left" data-vertical-align="top">Alder over 15 år</td><td data-text-align="left" data-vertical-align="top">80 pst.</td></tr></tbody></table></article><article class="legalP" id="kapittel-3-paragraf-3-ledd-2">Avgiften kan likevel ikke settes lavere enn den avgift som skal svares for motorvogner som på innførselstidspunktet er 30 år eller eldre (veterankjøretøy).</article><article class="legalP" id="kapittel-3-paragraf-3-ledd-3">Motorvognens alder regnes fra det tidspunkt motorvognen ble registrert første gang og fram til tidspunktet da motorvognen registreres første gang her i landet. Alderen må legitimeres med offisielle registreringsdokumenter eller med attest fra vedkommende registreringsmyndighet. Hvis registreringsdato ikke kan legitimeres tilfredsstillende, beregnes alderen fra 1. januar året etter modellåret.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-03-19-268/KAPITTEL_4"><h2>IV. Fritak</h2><article class="legalArticle" data-lovdata-URL="LTI/forskrift/2001-03-19-268/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Ambulanse</span></h3><article class="legalP" id="kapittel-4-paragraf-1-ledd-1">Ambulanse, herunder leilighetsambulanse, er fritatt for avgift etter Stortingets vedtak om engangsavgift på motorvogner m.m. § 6 nr. 5. Det er et vilkår for fritak at vedkommende motorvogn blir godkjent og registrert som ambulanse ved første gangs registrering.</article></article><article class="legalArticle" data-lovdata-URL="LTI/forskrift/2001-03-19-268/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Begravelseskjøretøy</span></h3><article class="legalP" id="kapittel-4-paragraf-2-ledd-1">Begravelseskjøretøy er fritatt for avgift etter Stortingets vedtak om engangsavgift på motorvogner m.m. § 6 nr. 6. Det er et vilkår for fritak at vedkommende motorvogn blir godkjent og registrert som begravelseskjøretøy ved første gangs registrering. Motorvognen må registreres på firma som driver begravelsesvirksomhet.</article><article class="legalP" id="kapittel-4-paragraf-2-ledd-2">Med begravelseskjøretøy menes motorvogn som er spesielt innrettet for transport av døde personer i kiste. For at motorvognen skal gis avgiftsmessig status som begravelseskjøretøy må følgende vilkår være oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">Motorvognen skal ha en skillevegg mellom førerhus og bårerom.</article></article></li><li data-li-identifier="2." data-name="2."><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">Bårerommets lengde må kunne romme en kiste på 225 cm inkl. håndtak når den står midtstilt i bårerommet.</article></article></li><li data-li-identifier="3." data-name="3."><article class="listArticle" id="kapittel-4-paragraf-2-ledd-2-punkt-3"><article class="legalP" id="kapittel-4-paragraf-2-ledd-2-punkt-3-ledd-1">Bårerommet skal ha en glidebane egnet til å føre en kiste inn og ut med.</article></article></li><li data-li-identifier="4." data-name="4."><article class="listArticle" id="kapittel-4-paragraf-2-ledd-2-punkt-4"><article class="legalP" id="kapittel-4-paragraf-2-ledd-2-punkt-4-ledd-1">Motorvognen skal ha et fast montert hvitt lysende kors på taket og innvendig bryter med varsellys. Korset kan tildekkes under seremoni.</article></article></li></ul></article></article><article class="legalArticle" data-lovdata-URL="LTI/forskrift/2001-03-19-268/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Beltemotorsykkel</span></h3><article class="legalP" id="kapittel-4-paragraf-3-ledd-1">Beltemotorsykkel som ved første gangs registrering her i landet blir registrert på humanitær institusjon som skal nytte motorvognen i ambulansetjeneste, er fritatt for avgift etter Stortingets vedtak om engangsavgift på motorvogner m.m. § 6 nr. 7. Det må dokumenteres at motorvognen skal benyttes i ambulansetjeneste.</article></article><article class="legalArticle" data-lovdata-URL="LTI/forskrift/2001-03-19-268/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Avgiftsfri omregistrering av ambulanse, begravelseskjøretøy og beltemotorsykkel</span></h3><article class="legalP" id="kapittel-4-paragraf-4-ledd-1">Motorvogn som nevnt under § 4-1 til § 4-3 kan avgiftsfritt omregistreres til annet bruk innen samme avgiftsgruppe tidligst etter tre år regnet fra første gangs registrering her i landet.</article><article class="legalP" id="kapittel-4-paragraf-4-ledd-2">Foretas slik omregistrering før tre år, skal engangsavgift betales forholdsmessig for det antall måneder som gjenstår av treårsperioden. Del av måned regnes som hel måned.</article><article class="legalP" id="kapittel-4-paragraf-4-ledd-3">Utgangspunkt for beregningen er avgiftsgrunnlag og avgiftssatser på tidspunktet for første gangs registrering.</article></article><article class="legalArticle" data-lovdata-URL="LTI/forskrift/2001-03-19-268/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Spesialutrustet motorvogn til bruk for brannvesenet</span></h3><article class="legalP" id="kapittel-4-paragraf-5-ledd-1">Spesialutrustede motorvogner til bruk for brannvesenet er fritatt for avgift etter Stortingets vedtak om engangsavgift på motorvogner m.m. § 6 nr. 12. Det er et vilkår at vedkommende motorvogn blir godkjent og registrert som slik motorvogn ved første gangs registrering.</article><article class="legalP" id="kapittel-4-paragraf-5-ledd-2">Med spesialutrustet motorvogn til bruk for brannvesenet menes spesialutrustet motorvogner til bruk som utrykningsbiler som har fastmontert spesialutstyr, herunder vann/og røykdykkerbiler til bruk i brann/redningsoppgaver.</article></article><article class="legalArticle" data-lovdata-URL="LTI/forskrift/2001-03-19-268/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Drosje mv.</span></h3><article class="legalP" id="kapittel-4-paragraf-6-ledd-1">For personbil registrert på løyveinnehaver til bruk som ordinær drosje eller til transport av funksjonshemmede, skal det innbetales et forholdsmessig tilleggsbeløp dersom nevnte bruk av motorvognen opphører før tre år regnet fra registreringen.</article><article class="legalP" id="kapittel-4-paragraf-6-ledd-2">Tilleggsbeløpet skal beregnes forholdsmessig for det antall måneder som gjenstår av treårsperioden. Del av måned regnes som hel måned. Utgangspunktet for beregningen er avgiftsforskjellen på registreringstidspunktet for vedkommende motorvogn og en tilsvarende ordinær personbil.</article><article class="legalP" id="kapittel-4-paragraf-6-ledd-3">Når løyve utgår eller blir inndratt, regnes tilleggsbeløpet ut fra denne dato selv om motorvognen ikke blir omregistrert eller avskiltet.</article></article><article class="legalArticle" data-lovdata-URL="LTI/forskrift/2001-03-19-268/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Buss</span></h3><article class="legalP" id="kapittel-4-paragraf-7-ledd-1">For buss som er fritatt for avgift etter Stortingets avgiftsvedtak § 6 nr. 9, skal det innbetales et forholdsmessig beløp dersom den avgiftsfrie bruken av motorvognen, opphører innen ett år regnet fra registreringen. Beløpet beregnes forholdsmessig som angitt i § 4-6, for det antall måneder som gjenstår av ettårsperioden.</article></article><article class="legalArticle" data-lovdata-URL="LTI/forskrift/2001-03-19-268/§4-8" data-name="§4-8" id="kapittel-4-paragraf-8"><h3 class="legalArticleHeader"><span class="legalArticleValue">§ 4-8</span>. <span class="legalArticleTitle">Ambassadekjøretøy</span></h3><article class="legalP" id="kapittel-4-paragraf-8-ledd-1">Det skal betales avgift etter reglene i kapittel III når motorvogn, som er blitt tillatt utlevert avgiftsfritt til diplomatisk misjon, konsulat eller til stasjonens diplomatiske tjenestemenn og utsendte konsuler, overdras til en ikke fritaksberettiget person.</article><article class="legalP" id="kapittel-4-paragraf-8-ledd-2">Det gis imidlertid følgende fradrag i avgiften:<ul class="defaultList"><li><article class="listArticle" id="kapittel-4-paragraf-8-ledd-2-punkt-1"><article class="legalP" id="kapittel-4-paragraf-8-ledd-2-punkt-1-ledd-1">Alder over 2 år: 45 pst.</article></article></li><li><article class="listArticle" id="kapittel-4-paragraf-8-ledd-2-punkt-2"><article class="legalP" id="kapittel-4-paragraf-8-ledd-2-punkt-2-ledd-1">Alder over 3 år: 65 pst.</article></article></li></ul></article><article class="legalP" id="kapittel-4-paragraf-8-ledd-3">Bruksfradraget, jf. § 3-3 er inkludert.</article></article><article class="legalArticle" data-lovdata-URL="LTI/forskrift/2001-03-19-268/§4-9" data-name="§4-9" id="kapittel-4-paragraf-9"><h3 class="legalArticleHeader"><span class="legalArticleValue">§ 4-9</span>. <span class="legalArticleTitle">NATO-kjøretøy</span></h3><article class="legalP" id="kapittel-4-paragraf-9-ledd-1">Det skal betales avgift etter reglene i kapittel III når motorvogn som er blitt tillatt utlevert avgiftsfritt til NATO-hovedkvarteret eller til dettes utenlandske personell, overdras til en ikke fritaksberettiget person.</article></article><article class="legalArticle" data-lovdata-URL="LTI/forskrift/2001-03-19-268/§4-10" data-name="§4-10" id="kapittel-4-paragraf-10"><h3 class="legalArticleHeader"><span class="legalArticleValue">§ 4-10</span>. <span class="legalArticleTitle">Elektrisk drevet motorvogn</span></h3><article class="legalP" id="kapittel-4-paragraf-10-ledd-1">Motorvogn som bare bruker elektrisitet til framdrift er fritatt for engangsavgift etter Stortingets avgiftsvedtak § 6 nr. 8.</article><article class="legalP" id="kapittel-4-paragraf-10-ledd-2">Dersom motorvognen senere endres slik at den ikke lenger bare bruker elektrisitet til framdrift, skal det betales avgift som bestemt for den avgiftsgruppe motorvognen kommer i etter de regler som gjelder på tidspunktet for endringen.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2001-03-19-268/KAPITTEL_5"><h2>V. Avgiftsplikt ved endring av avgiftsmessig status og avgiftsteknisk grunnlag</h2><article class="legalArticle" data-lovdata-URL="LTI/forskrift/2001-03-19-268/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Endring av avgiftsmessig status og avgiftsmessig grunnlag</span></h3><article class="legalP" id="kapittel-5-paragraf-1-ledd-1">Dersom motorvogner før ti år fra første gangs registrering her i landet endrer avgiftsmessig status, eller det skjer endringer i det avgiftsmessig grunnlaget, skal det betales tillegg i engangsavgiften.</article><article class="legalP" id="kapittel-5-paragraf-1-ledd-2">Med endring av avgiftsmessig status menes enhver endring av motorvognen som gjør at den blir avgiftspliktig, eller kommer inn under en annen avgiftsgruppe. Dette gjelder uten hensyn til endringens omfang og varighet.</article><article class="legalP" id="kapittel-5-paragraf-1-ledd-3">Med endring av avgiftsmessig grunnlag menes vesentlige tekniske endringer som medfører at motorvognens avgiftsmessig grunnlag endres.</article><article class="legalP" id="kapittel-5-paragraf-1-ledd-4">Tilbakeføring, eller annen ny endring, av avgiftsmessige status eller avgiftsmessig grunnlag fritar ikke for avgiftsplikt.</article><article class="legalP" id="kapittel-5-paragraf-1-ledd-5">Direktoratet kan gi forskrifter om hva som skal anses som endring i avgiftsmessig status og avgiftsmessig grunnlag.</article></article><article class="legalArticle" data-lovdata-URL="LTI/forskrift/2001-03-19-268/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Beregning av tilleggsavgift ved endring av avgiftsmessig status og avgiftsmessig grunnlag</span></h3><article class="legalP" id="kapittel-5-paragraf-2-ledd-1">Tillegg i engangsavgift skal utgjøre differansen i avgift mellom den opprinnelige og den endrede motorvogn, regnet etter de avgiftssatser som gjaldt på endringstidspunktet.</article><article class="legalP" id="kapittel-5-paragraf-2-ledd-2">I utregnet avgift gjøres fradrag (bruksfradrag) basert på motorvognens registreringstid etter følgende satser:<ul class="defaultList"><li><article class="listArticle" id="kapittel-5-paragraf-2-ledd-2-punkt-1"><article class="legalP" id="kapittel-5-paragraf-2-ledd-2-punkt-1-ledd-1">Registreringstid over 1 år: 15 pst.</article></article></li><li><article class="listArticle" id="kapittel-5-paragraf-2-ledd-2-punkt-2"><article class="legalP" id="kapittel-5-paragraf-2-ledd-2-punkt-2-ledd-1">Registreringstid over 2 år: 30 pst.</article></article></li><li><article class="listArticle" id="kapittel-5-paragraf-2-ledd-2-punkt-3"><article class="legalP" id="kapittel-5-paragraf-2-ledd-2-punkt-3-ledd-1">Registreringstid over 3 år: 45 pst.</article></article></li><li><article class="listArticle" id="kapittel-5-paragraf-2-ledd-2-punkt-4"><article class="legalP" id="kapittel-5-paragraf-2-ledd-2-punkt-4-ledd-1">Registreringstid over 4 år: 55 pst.</article></article></li><li><article class="listArticle" id="kapittel-5-paragraf-2-ledd-2-punkt-5"><article class="legalP" id="kapittel-5-paragraf-2-ledd-2-punkt-5-ledd-1">Registreringstid over 5 år: 65 pst.</article></article></li><li><article class="listArticle" id="kapittel-5-paragraf-2-ledd-2-punkt-6"><article class="legalP" id="kapittel-5-paragraf-2-ledd-2-punkt-6-ledd-1">Registreringstid over 6 år: 75 pst.</article></article></li><li><article class="listArticle" id="kapittel-5-paragraf-2-ledd-2-punkt-7"><article class="legalP" id="kapittel-5-paragraf-2-ledd-2-punkt-7-ledd-1">Registreringstid over 7 år: 85 pst.</article></article></li><li><article class="listArticle" id="kapittel-5-paragraf-2-ledd-2-punkt-8"><article class="legalP" id="kapittel-5-paragraf-2-ledd-2-punkt-8-ledd-1">Registreringstid over 8 år: 90 pst.</article></article></li><li><article class="listArticle" id="kapittel-5-paragraf-2-ledd-2-punkt-9"><article class="legalP" id="kapittel-5-paragraf-2-ledd-2-punkt-9-ledd-1">Registreringstid over 9 år: 95 pst.</article></article></li></ul></article><article class="legalP" id="kapittel-5-paragraf-2-ledd-3">Registreringstiden regnes fra tidspunktet for første gangs registrering og fram til tidspunktet for endringen av avgiftsmessig status eller avgiftsmessig grunnlag.</article><article class="legalP" id="kapittel-5-paragraf-2-ledd-4">Bruksfradrag kan nektes dersom tidspunktet for statusendring ikke dokumenteres.</article></article><article class="legalArticle" data-lovdata-URL="LTI/forskrift/2001-03-19-268/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Meldings- og betalingsfrist ved endring i avgiftsmessig status eller avgiftsmessig grunnlag</span></h3><article class="legalP" id="kapittel-5-paragraf-3-ledd-1">Ved endring i avgiftsmessig status eller avgiftsmessig grunnlag skal eier eller den som på eierens vegne har rådighet over motorvognen, gi melding til Statens vegvesens vegkontor og Tollvesenet innen tre dager.</article><article class="legalP" id="kapittel-5-paragraf-3-ledd-2">Tilleggsavgift etter § 5-2 må være betalt før motorvognen tas i bruk.</article></article><article class="legalArticle" data-lovdata-URL="LTI/forskrift/2001-03-19-268/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Tillatelse til avgiftsfri endring i avgiftsmessig status</span></h3><article class="legalP" id="kapittel-5-paragraf-4-ledd-1">Toll- og avgiftsdirektoratet kan når særlige forhold foreligger samtykke i endring av avgiftsmessig status uten at tilleggsavgift blir krevet i forbindelse med reparasjon eller i forbindelse med transport av funksjonshemmede rullestolbrukere.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2001-03-19-268/KAPITTEL_6"><h2>VI. Avgiftsplikt ved oppbygging av kjøretøy</h2><article class="legalArticle" data-lovdata-URL="LTI/forskrift/2001-03-19-268/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Oppbygging</span></h3><article class="legalP" id="kapittel-6-paragraf-1-ledd-1">Dersom motorvogn som tidligere er registrert i motorvognregisteret gjennomgår en så stor utskifting av karosseri- eller rammedeler at motorvognen må anses oppbygget, skal det svares ny engangsavgift.</article><article class="legalP" id="kapittel-6-paragraf-1-ledd-2">Bestemmelsene i kapittel VI gjelder tilsvarende for motorsykkel så langt de passer og ikke annet er bestemt.</article><article class="legalP" id="kapittel-6-paragraf-1-ledd-3">Motorvogn anses oppbygget dersom:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-1-ledd-3-punkt-1"><article class="legalP" id="kapittel-6-paragraf-1-ledd-3-punkt-1-ledd-1">det opprettes nye registreringsdokumenter som følge av at det foreligger en oppbygging etter forskrift av 4. oktober 1994 nr. 918 om tekniske krav og godkjenning av kjøretøy, deler og utstyr, eller</article></article></li><li data-li-identifier="2." data-name="2."><article class="listArticle" id="kapittel-6-paragraf-1-ledd-3-punkt-2"><article class="legalP" id="kapittel-6-paragraf-1-ledd-3-punkt-2-ledd-1">en større del enn halvparten av det selvbærende karosseri eller karosseri og/eller ramme skiftes ut, eller</article></article></li><li data-li-identifier="3." data-name="3."><article class="listArticle" id="kapittel-6-paragraf-1-ledd-3-punkt-3"><article class="legalP" id="kapittel-6-paragraf-1-ledd-3-punkt-3-ledd-1">hel ramme på motorsykkel skiftes ut.</article></article></li></ul></article><article class="legalP" id="kapittel-6-paragraf-1-ledd-4">Med karosseri menes råkarosseri både for selvbærende karosseri, eller ikke-selvbærende karosseri uten dører, panser, koffertlokk, påmonterte skjermer eller andre påmontert eller skrudde gjenstander på karosseriet.</article><article class="legalP" id="kapittel-6-paragraf-1-ledd-5">Tolldistriktssjefen kan tillate at mer enn halvparten av det selvbærende karosseri eller karosseri og/eller ramme skiftes ut uten at dette anses som oppbygging dersom dette er nødvendig for å gjennomføre en teknisk forsvarlig skjøting.</article><article class="legalP" id="kapittel-6-paragraf-1-ledd-6">Toll- og avgiftsdirektoratet kan gi forskrifter om hva som skal anses som oppbygging.</article></article><article class="legalArticle" data-lovdata-URL="LTI/forskrift/2001-03-19-268/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Avgiftsfritak ved oppbygging av skadd motorvogn</span></h3><article class="legalP" id="kapittel-6-paragraf-2-ledd-1">Tolldistriktssjefen kan etter søknad frita for avgift ved oppbygging av skadet norskregistrert motorvogn. Fritaket gis på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-6-paragraf-2-ledd-1-punkt-1"><article class="legalP" id="kapittel-6-paragraf-2-ledd-1-punkt-1-ledd-1">Motorvognen må være 5 år eller yngre på skadetidspunktet, regnet fra dato for første gangs registrering her i landet eller i utlandet.</article></article></li><li data-li-identifier="2." data-name="2."><article class="listArticle" id="kapittel-6-paragraf-2-ledd-1-punkt-2"><article class="legalP" id="kapittel-6-paragraf-2-ledd-1-punkt-2-ledd-1">Det må attesteres av politi/lensmann eller forsikringsselskap når skaden oppstod, hva skaden består av og dens omfang.</article></article></li><li data-li-identifier="3." data-name="3."><article class="listArticle" id="kapittel-6-paragraf-2-ledd-1-punkt-3"><article class="legalP" id="kapittel-6-paragraf-2-ledd-1-punkt-3-ledd-1">Fra den skadde motorvognen må minst motor bestående av blokk, topplokk og manifolder, clutch og girkasse samt for- eller bakstilling være uskadet og nyttes ved oppbyggingen.</article></article></li><li data-li-identifier="4." data-name="4."><article class="listArticle" id="kapittel-6-paragraf-2-ledd-1-punkt-4"><article class="legalP" id="kapittel-6-paragraf-2-ledd-1-punkt-4-ledd-1">Den skadde motorvognen skal forevises for Statens vegvesens vegkontor før demontering og oppbygging igangsettes. Statens vegvesens vegkontor skal kontrollere og attestere at de påbudte deler som skal nyttes fra den skadde vognen er uskadet, og plombere disse.</article></article></li><li data-li-identifier="5." data-name="5."><article class="listArticle" id="kapittel-6-paragraf-2-ledd-1-punkt-5"><article class="legalP" id="kapittel-6-paragraf-2-ledd-1-punkt-5-ledd-1">Skadd selvbærende karosseri, eventuelt ramme og karosseri/førerhus, som blir utskiftet, må erstattes med fabrikknye (ubrukte) deler av identisk utførelse. Karosseriet kan være lakkert og påmontert skjermer, dører, panser og koffertlokk, men skal være uten noen former for innredning. Råkarosseriet/delene må anskaffes direkte fra fabrikk eller gjennom innenlandsk/utenlandsk forhandler eller importør av vedkommende bilmerke.</article></article></li><li data-li-identifier="6." data-name="6."><article class="listArticle" id="kapittel-6-paragraf-2-ledd-1-punkt-6"><article class="legalP" id="kapittel-6-paragraf-2-ledd-1-punkt-6-ledd-1">Skadd selvbærende karosseri, eventuelt karosseri og ramme som blir utskiftet, må leveres til vraking på offentlig godkjent oppsamlingsplass for bilvrak. Gjenpart av vrakmeldingen skal sendes til distriktstollstedet sammen med anskaffelsesdokumentet for det nye karosseri/ramme.</article></article></li><li data-li-identifier="7." data-name="7."><article class="listArticle" id="kapittel-6-paragraf-2-ledd-1-punkt-7"><article class="legalP" id="kapittel-6-paragraf-2-ledd-1-punkt-7-ledd-1">Statens vegvesens vegkontor skal kontrollere og attestere at den skadde motorvognens motor, clutch og girkasse samt for- eller bakstilling er nyttet i den oppbygde motorvognen og at den teknisk og eksteriørmessig framstår som identisk type motorvogn (samme merke/modell /byggemønster) som den skadde motorvognen før skaden inntrådte.</article></article></li></ul></article></article><article class="legalArticle" data-lovdata-URL="LTI/forskrift/2001-03-19-268/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Melding om oppbygging</span></h3><article class="legalP" id="kapittel-6-paragraf-3-ledd-1">Ved oppbygging er eieren eller den som på eierens vegne har rådighet over motorvognen, forpliktet til å gi melding til Statens vegvesens vegkontor, og Tollvesenet innen tre dager.</article><article class="legalP" id="kapittel-6-paragraf-3-ledd-2">Avgift må være betalt før motorvognen tas i bruk.</article><article class="legalP" id="kapittel-6-paragraf-3-ledd-3">Dersom Statens vegvesens vegkontor er i tvil om en motorvogn er oppbygget etter de særlige bestemmelsene i dette kapittel, skal saken oversendes Tolldistriktssjefen i vedkommende distrikt, som avgjør om det foreligger avgiftspliktig oppbygging. Sammen med sakens dokumenter vedlegges en teknisk beskrivelse av hvilke tekniske endringer som er foretatt på motorvognen.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2001-03-19-268/KAPITTEL_7"><h2>VII. Registrering av virksomheter</h2><article class="legalArticle" data-lovdata-URL="LTI/forskrift/2001-03-19-268/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Registrering av virksomheter</span></h3><article class="legalP" id="kapittel-7-paragraf-1-ledd-1">Virksomheter som melder motorvogner til registrering kan søke tolldistriktet om å bli registrert som avgiftspliktig virksomhet.</article><article class="legalP" id="kapittel-7-paragraf-1-ledd-2">For å oppnå registrering må virksomheten være registrert i Foretaksregisteret. Tolldistriktet kan dispensere fra kravet om registrering i Foretaksregisteret når særlige omstendigheter tilsier det.</article><article class="legalP" id="kapittel-7-paragraf-1-ledd-3">Virksomheten skal registreres i det tolldistrikt virksomheten har sitt forretningssted etter Foretaksregisteret.</article></article><article class="legalArticle" data-lovdata-URL="LTI/forskrift/2001-03-19-268/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Tolldistriktets adgang til å nekte eller trekke tilbake registrering</span></h3><article class="legalP" id="kapittel-7-paragraf-2-ledd-1">Tolldistriktet kan nekte eller trekke tilbake registrering dersom:<ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-2-ledd-1-punkt-1"><article class="legalP" id="kapittel-7-paragraf-2-ledd-1-punkt-1-ledd-1">virksomheten, styret eller ledelsen ikke kan anses kredittverdig,</article></article></li><li data-li-identifier="2." data-name="2."><article class="listArticle" id="kapittel-7-paragraf-2-ledd-1-punkt-2"><article class="legalP" id="kapittel-7-paragraf-2-ledd-1-punkt-2-ledd-1">virksomheten har uoppgjorte restanser med hensyn til skatter, avgifter eller toll, eller har overtrådt regelverket om dette,</article></article></li><li data-li-identifier="3." data-name="3."><article class="listArticle" id="kapittel-7-paragraf-2-ledd-1-punkt-3"><article class="legalP" id="kapittel-7-paragraf-2-ledd-1-punkt-3-ledd-1">virksomhetens karakter endres,</article></article></li><li data-li-identifier="4." data-name="4."><article class="listArticle" id="kapittel-7-paragraf-2-ledd-1-punkt-4"><article class="legalP" id="kapittel-7-paragraf-2-ledd-1-punkt-4-ledd-1">virksomheten ikke overholder bestemmelsene etter § 7-3 annet ledd til § 7-6,</article></article></li><li data-li-identifier="5." data-name="5."><article class="listArticle" id="kapittel-7-paragraf-2-ledd-1-punkt-5"><article class="legalP" id="kapittel-7-paragraf-2-ledd-1-punkt-5-ledd-1">virksomheten ikke lenger kan stille sikkerhet etter § 7-8.</article></article></li></ul></article></article><article class="legalArticle" data-lovdata-URL="LTI/forskrift/2001-03-19-268/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Søknad om registrering</span></h3><article class="legalP" id="kapittel-7-paragraf-3-ledd-1">Søknad om registrering skal inneholde opplysninger om:<ul class="defaultList"><li data-li-identifier="1." data-name="1."><article class="listArticle" id="kapittel-7-paragraf-3-ledd-1-punkt-1"><article class="legalP" id="kapittel-7-paragraf-3-ledd-1-punkt-1-ledd-1">budsjettert og nåværende omsetning,</article></article></li><li data-li-identifier="2." data-name="2."><article class="listArticle" id="kapittel-7-paragraf-3-ledd-1-punkt-2"><article class="legalP" id="kapittel-7-paragraf-3-ledd-1-punkt-2-ledd-1">eventuelt tollkredittnummer,</article></article></li><li data-li-identifier="3." data-name="3."><article class="listArticle" id="kapittel-7-paragraf-3-ledd-1-punkt-3"><article class="legalP" id="kapittel-7-paragraf-3-ledd-1-punkt-3-ledd-1">organisasjonsnummer,</article></article></li><li data-li-identifier="4." data-name="4."><article class="listArticle" id="kapittel-7-paragraf-3-ledd-1-punkt-4"><article class="legalP" id="kapittel-7-paragraf-3-ledd-1-punkt-4-ledd-1">adresse.</article></article></li></ul></article><article class="legalP" id="kapittel-7-paragraf-3-ledd-2">Endringer om disse forhold skal meddeles umiddelbart til tolldistriktet.</article><article class="legalP" id="kapittel-7-paragraf-3-ledd-3">Dersom virksomheten opphører eller stanses i et tidsrom på minst tre måneder, skal det sendes melding om dette til tolldistriktet. Det skal også sendes melding ved eventuell gjenopptakelse av virksomheten.</article></article><article class="legalArticle" data-lovdata-URL="LTI/forskrift/2001-03-19-268/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Avgiftsspesifikasjon</span></h3><article class="legalP" id="kapittel-7-paragraf-4-ledd-1">Registrerte virksomheter vil bli tilsendt månedlige avgiftsspesifikasjoner over de motorvogner som virksomheten har meldt til første gangs registrering.</article><article class="legalP" id="kapittel-7-paragraf-4-ledd-2">Dersom spesifikasjonen avviker fra virksomhetens egen oversikt, skal det gis melding om dette til tolldistriktet.</article></article><article class="legalArticle" data-lovdata-URL="LTI/forskrift/2001-03-19-268/§7-5" data-name="§7-5" id="kapittel-7-paragraf-5"><h3 class="legalArticleHeader"><span class="legalArticleValue">§ 7-5</span>. <span class="legalArticleTitle">Betalingssted og betalingsmiddel</span></h3><article class="legalP" id="kapittel-7-paragraf-5-ledd-1">Avgiften betales til vedkommende tolldistrikt eller ved overføring til den bankkonto tolldistriktet bestemmer.</article><article class="legalP" id="kapittel-7-paragraf-5-ledd-2">Betaling til tolldistriktets konto skal enten skje ved bruk av tilsendt blankett eller elektronisk ved at blankettens kundeidentifikasjon (KID) oppgis sammen med betalingsoppdraget til betalers bank.</article><article class="legalP" id="kapittel-7-paragraf-5-ledd-3">Betalingsformidlere skal avvise elektroniske betalingsoppdrag for engangsavgift der det ikke er oppgitt gyldig kundeidentifikasjon (KID).</article></article><article class="legalArticle" data-lovdata-URL="LTI/forskrift/2001-03-19-268/§7-6" data-name="§7-6" id="kapittel-7-paragraf-6"><h3 class="legalArticleHeader"><span class="legalArticleValue">§ 7-6</span>. <span class="legalArticleTitle">Forfall og rettidig betaling for registrerte virksomheter</span></h3><article class="legalP" id="kapittel-7-paragraf-6-ledd-1">Avgift i samsvar med tilsendt spesifikasjon skal betales til tolldistriktet innen den 18. i måneden etter at registreringen fant sted.</article><article class="legalP" id="kapittel-7-paragraf-6-ledd-2">Dersom betalingsfristen utløper på lørdag, søndag eller hellig-/høytidsdag, utskytes fristen til nærmeste virkedag som ikke er lørdag.</article><article class="legalP" id="kapittel-7-paragraf-6-ledd-3">Foretas betalingen ved overføring til tolldistriktets konto, anses betaling for å ha skjedd når avgiften er godskrevet vedkommende tolldistrikts bank. Skjer betaling ved overføring fra konto i samme bank, anses betaling å ha skjedd når beløpet er godskrevet tolldistriktets konto. Ved betaling med sjekk anses betalingsfristen for å være avbrutt når mottakeren mottar og aksepterer sjekken.</article></article><article class="legalArticle" data-lovdata-URL="LTI/forskrift/2001-03-19-268/§7-7" data-name="§7-7" id="kapittel-7-paragraf-7"><h3 class="legalArticleHeader"><span class="legalArticleValue">§ 7-7</span>. <span class="legalArticleTitle">Regnskap</span></h3><article class="legalP" id="kapittel-7-paragraf-7-ledd-1">Avgiftspliktige virksomheter som ikke er fullt regnskapspliktig etter regnskapsloven, kan av tolldistriktet pålegges å oppbevare dokumenter av betydning for avgiftsplikten, herunder dens omfang, for eksempel faktura for innkjøp av råvarer, salgsfaktura, kontrakter og betalingsbilag. Oppbevaringsplikten gjelder i ti år.</article></article><article class="legalArticle" data-lovdata-URL="LTI/forskrift/2001-03-19-268/§7-8" data-name="§7-8" id="kapittel-7-paragraf-8"><h3 class="legalArticleHeader"><span class="legalArticleValue">§ 7-8</span>. <span class="legalArticleTitle">Sikkerhetsstillelse</span></h3><article class="legalP" id="kapittel-7-paragraf-8-ledd-1">Tolldistriktet skal ved registrering av avgiftspliktige kreve at det stilles sikkerhet for skyldig avgift. Dette gjelder ikke dersom den avgiftspliktige er en institusjon som nevnt i annet ledd.</article><article class="legalP" id="kapittel-7-paragraf-8-ledd-2">Sikkerheten skal stilles i form av selvskyldnerkausjon fra bank, forsikringsselskap eller annet finansforetak som er gitt tillatelse til å drive virksomhet i og er underlagt myndighetstilsyn i Norge eller en annen stat som omfattes av Det europeiske økonomiske samarbeidsområde.</article><article class="legalP" id="kapittel-7-paragraf-8-ledd-3">De nærmere krav til sikkerheten, herunder sikkerhetens omfang, fastsettes av tolldistriktet. Normalt skal sikkerheten til enhver tid dekke avgiftskravet for en måned. Dersom nye omstendigheter eller opplysninger tilsier det, kan tolldistriktet stille ytterligere krav til sikkerheten.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2001-03-19-268/KAPITTEL_8"><h2>VIII. Avsluttende bestemmelser</h2><article class="legalArticle" data-lovdata-URL="LTI/forskrift/2001-03-19-268/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Renter</span></h3><article class="legalP" id="kapittel-8-paragraf-1-ledd-1">For avgift som ikke er betalt i rett tid betales renter. Rentesatsen skal være 3 prosentenheter over den til enhver tid gjeldende rentesats som er fastsatt i forskrift med hjemmel i § 3 første ledd første punktum i lov av 17. desember 1976 nr. 100 om renter ved forsinket betaling m.m. Rentene beregnes fra forfallsdag og inntil betaling skjer.</article><article class="legalP" id="kapittel-8-paragraf-1-ledd-2">Rentebeløp under kr 50 oppkreves ikke.</article></article><article class="legalArticle" data-lovdata-URL="LTI/forskrift/2001-03-19-268/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Kontroll</span></h3><article class="legalP" id="kapittel-8-paragraf-2-ledd-1">Tollvesenet og Statens vegvesen samt politi og lensmenn kan når som helst uten varsel kontrollere motorvogn (utekontroll) for å påse at avgiftsbestemmelsene blir overholdt.</article><article class="legalP" id="kapittel-8-paragraf-2-ledd-2">Ved slik kontroll plikter føreren å:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-2-ledd-2-punkt-1"><article class="legalP" id="kapittel-8-paragraf-2-ledd-2-punkt-1-ledd-1">stanse straks og ellers forholde seg som det blir anvist ved tegn eller skilt,</article></article></li><li data-li-identifier="2." data-name="2."><article class="listArticle" id="kapittel-8-paragraf-2-ledd-2-punkt-2"><article class="legalP" id="kapittel-8-paragraf-2-ledd-2-punkt-2-ledd-1">oppholde seg ved motorvognen til kontrollen er avsluttet eller til det er gitt tillatelse til å forlate stedet,</article></article></li><li data-li-identifier="3." data-name="3."><article class="listArticle" id="kapittel-8-paragraf-2-ledd-2-punkt-3"><article class="legalP" id="kapittel-8-paragraf-2-ledd-2-punkt-3-ledd-1">vise fram offentlige dokumenter som det er påbudt å ha med under kjøringen og gi opplysninger som kontrollmyndigheten mener har betydning for avgiftskontrollen,</article></article></li><li data-li-identifier="4." data-name="4."><article class="listArticle" id="kapittel-8-paragraf-2-ledd-2-punkt-4"><article class="legalP" id="kapittel-8-paragraf-2-ledd-2-punkt-4-ledd-1">kjøre til anvist veie- eller kontrollplass.</article></article></li></ul></article><article class="legalP" id="kapittel-8-paragraf-2-ledd-3">Tollvesenet skal i kontrolløyemed når som helst ha adgang til å:<ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-2-ledd-3-punkt-1"><article class="legalP" id="kapittel-8-paragraf-2-ledd-3-punkt-1-ledd-1">foreta kontroll av forretningslokaler, verksted o.l. hos den avgiftspliktige og hos enhver som importerer, forhandler, produserer, oppbygger eller statusendrer motorvogner,</article></article></li><li data-li-identifier="2." data-name="2."><article class="listArticle" id="kapittel-8-paragraf-2-ledd-3-punkt-2"><article class="legalP" id="kapittel-8-paragraf-2-ledd-3-punkt-2-ledd-1">kreve seg forelagt eller sendt inn til gjennomsyn regnskaper med bilag, noteringer, kontrakter og korrespondanse.</article></article></li></ul></article><article class="legalP" id="kapittel-8-paragraf-2-ledd-4">Den avgiftspliktige, vedkommende firmas eier eller ansatte plikter å yte de nevnte tjenestemenn den nødvendige hjelp og veiledning.</article><article class="legalP" id="kapittel-8-paragraf-2-ledd-5">Tollvesenet kan påby motorvogner innkalt til Statens vegvesens vegkontor for kontroll av motorvognens registreringsforhold av hensyn til avgiften.</article></article><article class="legalArticle" data-lovdata-URL="LTI/forskrift/2001-03-19-268/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Utfyllende forskrifter</span></h3><article class="legalP" id="kapittel-8-paragraf-3-ledd-1">Toll- og avgiftsdirektoratet kan gi forskrifter til presisering, utfylling og gjennomføring av denne forskrift, herunder om beregning, tilbakebetaling, kontroll mv.</article></article><article class="legalArticle" data-lovdata-URL="LTI/forskrift/2001-03-19-268/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Overgangsbestemmelse</span></h3><article class="legalP" id="kapittel-8-paragraf-4-ledd-1">Når motorvogn innført før 1. april 2001 uten å ha vært i bruk her i landet utføres til utlandet, enten direkte eller via tollopplag, kan betalt særavgift og merverdiavgift refunderes, når det ikke er gått over 3 år mellom fortolling og gjenutførsel.</article></article><article class="legalArticle" data-lovdata-URL="LTI/forskrift/2001-03-19-268/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Ikraftsetting</span></h3><article class="legalP" id="kapittel-8-paragraf-5-ledd-1">Forskriften gjelder fra 1. april 2001. Fra samme tidspunkt oppheves forskrift av 4. januar 1984 nr. 1 om toll og engangsavgift på motorvogner m.m. og forskrift av 20. april 1990 nr. 280 om avgift ved registrering av motorvogner som er bygd opp her i landet.</article></article></section></main></body></html>