<!DOCTYPE html><html lang="no"><head><title>Forskrift om endring i forskrift om rangering av søkere ved opptak til grunnutdanninger ved universiteter og høgskoler.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-05-1225</dd><dt class="dokid">DokumentID</dt><dd class="dokid">LTI/forskrift/2001-01-05-1225</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 13</dd><dt class="dateInForce">I kraft fra</dt><dd class="dateInForce">Fra opptak til studieåret 2001/2002</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-12-14-1505</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§39</li></ul></dd><dt class="dateOfPublication">Kunngjort</dt><dd class="dateOfPublication">2001-11-02</dd><dt class="journalNumber">Journalnummer</dt><dd class="journalNumber">2001-1194</dd><dt class="titleShort">Korttittel</dt><dd class="titleShort">Endr. forskr om rangering ved universitetsopptak</dd><dt class="title">Tittel</dt><dd class="title">Forskrift om endring i forskrift om rangering av søkere ved opptak til grunnutdanninger ved universiteter og høgskoler.</dd><dt class="miscInformation">Annet om dokumentet</dt><dd class="miscInformation">Fastsatt av Kirke-, utdannings- og forskningsdepartementet 5. januar 2001 med hjemmel i lov av 12. mai 1995 nr. 22 om universiteter og høgskoler § 39 nr. 3.</dd><dt class="refid">RefID</dt><dd class="refid">forskrift/2001-01-05-1225</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rangering av søkere ved opptak til grunnutdanninger ved universiteter og høgskoler.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-05-1225" id="dokument"><h1>Forskrift om endring i forskrift om rangering av søkere ved opptak til grunnutdanninger ved universiteter og høgskoler.</h1><section class="section" data-name="kapI" id="kapittel-1" data-lovdata-URL="LTI/forskrift/2001-01-05-1225/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 14. desember 1999 nr. 1505 om rangering av søkere ved opptak til grunnutdanninger ved universiteter og høgskoler gjøres følgende endringer:</article> <article class="defaultP" margin-top="true">§ 3-2 og § 3-3 skal lyde:</article> <article class="defaultP" margin-top="true"><strong>§ 3-2.</strong> <i>Karakterpoeng for søkere med 3-årig videregående opplæring eller fag-/svennebrev</i></article><article class="legalP" id="kapittel-1-ledd-2">Alle fag med tallkarakterer som inngår i grunnlaget for rangering, skal regnes med i beregningen av karakterpoeng.</article><article class="legalP" id="kapittel-1-ledd-3">Karakterpoeng er gjennomsnittet av samtlige tallkarakterer, med to desimaler, multiplisert med 10.</article><article class="legalP" id="kapittel-1-ledd-4">Dette gjennomsnittet skal beregnes av middelverdiene av delkarakterene for hvert fag på vitnemålet, slik at gjennomsnittet blir summen av samtlige middelverdier delt på antall fag med karakter på vitnemålet.</article><article class="legalP" id="kapittel-1-ledd-5">Enkelte fag kan ha opptil 4 delkarakterer på vitnemålet, det vil si at det kan være inntil to standpunktkarakter, og i tillegg en eller to eksamenskarakterer avhengig av om vedkommende har vært trukket ut til skriftlig og/eller muntlig eksamen. Grunnlaget for middelkarakteren i faget vil da være én, to, tre eller fire delkarakterer.</article><article class="legalP" id="kapittel-1-ledd-6">For felles allmenne fag skal bare karakter(er) oppnådd på høyeste nivå inngå i beregningen av karakterpoeng.</article><article class="legalP" id="kapittel-1-ledd-7">Norsk blir her definert som tre fag (hovedmål, sidemål og muntlig) på VKII-nivå, og middelverdien av delkarakterene i hvert av disse tre fagene inngår i beregningen av gjennomsnittskarakteren.</article><article class="legalP" id="kapittel-1-ledd-8">Tverrfaglige eksamener regnes som egne fag.</article><article class="legalP" id="kapittel-1-ledd-9">Departementet kan fastsette omregningsregler for søkere med International Baccalaureate Diploma og søkere med videregående opplæring fra utlandet. For søkere med vitnemål fra norsk gymnas med bokstavkarakterer har departementet fastsatt følgende omregningstabell:<ul class="defaultList"><li><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">S = 6</article></article></li><li><article class="listArticle" id="kapittel-1-ledd-9-punkt-2"><article class="legalP" id="kapittel-1-ledd-9-punkt-2-ledd-1">M = 5</article></article></li><li><article class="listArticle" id="kapittel-1-ledd-9-punkt-3"><article class="legalP" id="kapittel-1-ledd-9-punkt-3-ledd-1">G = 4</article></article></li><li><article class="listArticle" id="kapittel-1-ledd-9-punkt-4"><article class="legalP" id="kapittel-1-ledd-9-punkt-4-ledd-1">T = 4</article></article></li><li><article class="listArticle" id="kapittel-1-ledd-9-punkt-5"><article class="legalP" id="kapittel-1-ledd-9-punkt-5-ledd-1">Ng = 2</article></article></li></ul></article> <article class="defaultP" margin-top="true"><strong>§ 3-3.</strong> <i>Karakterpoeng for 23/5-søkere</i></article><article class="legalP" id="kapittel-1-ledd-10">Karakterpoengene regnes ut på grunnlag av de fagene som dekker generelle og spesielle opptakskrav og de fagene som gir tilleggspoeng.</article><article class="legalP" id="kapittel-1-ledd-11">Karakterpoengene regnes ut som gjennomsnittet av samtlige tallkarakterer med to desimaler, multiplisert med 10.</article><article class="legalP" id="kapittel-1-ledd-12">Dette gjennomsnittet skal beregnes av middelverdiene av delkarakterene for hvert fag som skal telle med, slik at gjennomsnittet blir summen av samtlige middelverdier delt på antall fag med karakter på vitnemålet.</article><article class="legalP" id="kapittel-1-ledd-13">Enkelte fag kan ha opptil 4 delkarakterer på vitnemålet, det vil si at det kan være inntil to standpunktkarakter, og i tillegg en eller to eksamenskarakterer avhengig av om vedkommende har vært trukket ut til skriftlig og/eller muntlig eksamen. Grunnlaget for middelkarakteren i faget vil da være én, to, tre eller fire delkarakterer.</article><article class="legalP" id="kapittel-1-ledd-14">For felles allmenne fag skal bare karakter(er) oppnådd på høyeste nivå inngå i beregningen av karakterpoeng.</article><article class="legalP" id="kapittel-1-ledd-15">Norsk blir her definert som tre fag (hovedmål, sidemål og muntlig) på VKII-nivå, og middelverdien av delkarakterene i hvert av disse tre fagene inngår i beregningen av gjennomsnittskarakteren.</article><article class="legalP" id="kapittel-1-ledd-16">Tverrfaglige eksamener regnes som egne fag.</article><article class="legalP" id="kapittel-1-ledd-17">Søkere som tilfredsstiller ett eller flere generelle eller spesielle fagkrav for opptak, på grunnlag av annen utdanning eller dokumentasjon av kunnskaper enn fagene bestått i norsk videregående skole, skal rangeres etter § 4-2.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-01-05-1225/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med opptak til studieåret 2001/2002.</article></section></main></body></html>