<!DOCTYPE html><html lang="no"><head><title>Lov om endringer i apotekloven og legemiddelloven.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-06-15-94</dd><dt class="dokid">DokumentID</dt><dd class="dokid">LTI/lov/2001-06-15-94</dd><dt class="ministry">Departement</dt><dd class="ministry"><ul><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 7</dd><dt class="dateInForce">I kraft fra</dt><dd class="dateInForce">Kongen bestemmer.</dd><dt class="changesToDocuments">Endrer</dt><dd class="changesToDocuments"><ul><li>lov/2000-06-02-39</li><li>lov/1992-12-04-132</li></ul></dd><dt class="dateOfPublication">Kunngjort</dt><dd class="dateOfPublication">2001-06-15</dd><dt class="journalNumber">Journalnummer</dt><dd class="journalNumber">2001-0697</dd><dt class="titleShort">Korttittel</dt><dd class="titleShort">Endringslov til apotekloven og legemiddelloven</dd><dt class="title">Tittel</dt><dd class="title">Lov om endringer i apotekloven og legemiddelloven.</dd><dt class="miscInformation">Annet om dokumentet</dt><dd class="miscInformation">Ot.prp.nr.61 (2000–2001), Innst.O.nr.93 (2000–2001) og Besl.O.nr.120 (2000–2001). Odels- og lagtingsvedtak hhv. 5. og 12. juni 2001. Fremmet av Sosial- og helsedepartementet.</dd><dt class="refid">RefID</dt><dd class="refid">lov/2001-06-15-94</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i apotekloven og legemiddelloven.<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2001-06-15-94" id="dokument"><h1>Lov om endringer i apotekloven og legemiddelloven.</h1><section class="section" data-name="kapI" id="kapittel-1" data-lovdata-URL="LTI/lov/2001-06-15-94/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">Lov 2. juni 2000 nr. 39 om apotek (apotekloven) endres slik:</article> <article class="defaultP" margin-top="true">§ 2-2 første ledd bokstav b oppheves. Nåværende bokstaver c, d og e blir b, c og d.</article> <article class="defaultP" margin-top="true">§ 2-3 første ledd bokstav c og d skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Søker er et foretak som direkte eller indirekte eies med 10 prosent eller mer av person med rekvireringsrett for legemidler eller av nærstående til denne eller av foretak som tar syke i behandling eller av foretak som har kontroll over slikt foretak. Grensen gjelder tilsvarende for samarbeidende grupper av slike personer. Departementet kan i det enkelte tilfellet gjøre unntak fra grensen i første punktum for nærstående til person med rekvireringsrett.</article></article></li><li data-li-identifier="d)" data-name="d)"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Søker kontrolleres av en eller flere industrielle tilvirkere av legemidler eller av foretak som direkte eller indirekte eier 10 prosent eller mer av slike tilvirkere.</article></article></li></ul></article> <article class="defaultP" margin-top="true">§ 2-3 første ledd ny bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Søker har kontroll over et foretak som tar syke i behandling.</article></article></li></ul></article> <article class="defaultP" margin-top="true">§ 2-3 nytt annet ledd skal lyde:</article><article class="legalP" id="kapittel-1-ledd-2">Et foretak har kontroll over et annet foretak når det tar plass før dette i en ubrutt rekke av foretak som har bestemmende innflytelse over en blokkerende minoritetsandel eller en tredjedel eller mer av stemmene eller aksjekapitalen i det neste foretaket i rekken.</article> <article class="defaultP" margin-top="true">Nåværende annet ledd blir tredje ledd.</article> <article class="defaultP" margin-top="true">§ 2-5 annet ledd skal lyde:</article><article class="legalP" id="kapittel-1-ledd-3">I særlige tilfeller kan konsesjon til sykehusapotek også gis til privat søker som oppfyller kravene i § 2-2 jf. § 2-3. Dette gjelder selv om kravet i § 2-3 første ledd bokstav c eller e ikke er oppfylt.</article> <article class="defaultP" margin-top="true">§ 2-7 annet ledd bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Tillatelse til etablering av medisinutsalg på et bestemt sted hvis departementet anser det nødvendig for å sikre en forsvarlig legemiddelforsyning. Tillatelse til å ha medisinutsalg kan kalles tilbake med 6 måneders varsel, og skal kalles tilbake hvis det etableres et apotek på stedet.</article></article></li></ul></article> <article class="defaultP" margin-top="true">§ 8-1 skal lyde:<p class="leddfortsettelse"><strong>§ 8-1.</strong> <i>Tilsynsmyndighet</i></p></article><article class="legalP" id="kapittel-1-ledd-4">Departementet er tilsynsmyndighet og fører tilsyn med at krav til apotekvirksomhet i lov og forskrifter er oppfylt.</article> <article class="defaultP" margin-top="true">§ 9-3 oppheves.</article> <article class="defaultP" margin-top="true">§ 9-4 skal lyde:<p class="leddfortsettelse"><strong>§ 9-4.</strong> <i>Tvangsmulkt</i></p></article><article class="legalP" id="kapittel-1-ledd-5">For å sikre at vilkår gitt etter § 2-8, plikter etter § 5-5 samt pålegg gitt etter § 8-3 oppfylles, kan tilsynsmyndigheten bestemme at apoteket skal betale en løpende tvangsmulkt for hver dag som går etter utløpet av den frist som er satt for oppfylling av forholdet, inntil de er oppfylt. Vedtak om tvangsmulkt er tvangsgrunnlag for utlegg.</article></section><section class="section" data-name="kapII" id="kapittel-2" data-lovdata-URL="LTI/lov/2001-06-15-94/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lov 4. desember 1992 nr. 132 om legemidler m.v. (legemiddelloven) endres slik:</article> <article class="defaultP" margin-top="true">§ 6 nytt annet ledd skal lyde:</article><article class="legalP" id="kapittel-2-ledd-2">Kongen kan i forskrift fastsette regler om behandlingsmåten for søknad fra et legemiddels rettighetshaver om godkjenning av legemidlet for offentlig refusjon samt avgift for å dekke utgifter ved behandling av søknad og ved oppfølging av refusjonsvedtak.</article> <article class="defaultP" margin-top="true">§ 14 nytt femte ledd skal lyde:</article><article class="legalP" id="kapittel-2-ledd-3">Departementet kan pålegge grossister og andre som driver engrosomsetning, å registrere opplysninger om omsetningen. Opplysningene skal gjøres tilgjengelig for departementet. Departementet kan gi bestemmelser om hvordan opplysningene skal oppbevares og gjøres tilgjengelig.</article> <article class="defaultP" margin-top="true">§ 17 tredje ledd skal lyde</article><article class="legalP" id="kapittel-2-ledd-4">På steder hvor det er vanskelig adgang til apotek eller lege, kan departementet gi tillatelse til at en autorisert sykepleier har et mindre forråd av legemidler m.v. til bruk i påkommende tilfelle. I særlige tilfeller kan departementet gi slik tillatelse til andre enn autorisert sykepleier. Det er ikke adgang til å beregne noen fortjeneste ved utlevering fra slikt forråd. Varene skal leveres fra et bestemt apotek, som påtar seg å føre nødvendig tilsyn.</article> <article class="defaultP" margin-top="true">Ny § 18 skal lyde:</article><article class="legalP" id="kapittel-2-ledd-5">Grossister og andre som driver engrosomsetning, skal betale avgift på legemiddel som selges videre. Grossisten skal kreve legemiddelavgiften dekket av legemidlets kjøper. Avgiften fastsettes årlig av Stortinget og brukes etter Stortingets bestemmelse.</article><article class="legalP" id="kapittel-2-ledd-6">Ved inndrivelse av avgiften får de regler som gjelder for formues- og inntektsskatten til staten, tilsvarende anvendelse. Legemiddelavgift er tvangsgrunnlag for utlegg.</article><article class="legalP" id="kapittel-2-ledd-7">Departementet gir nærmere bestemmelser om beregning og innkreving av legemiddelavgift og kan i forskrift gjøre unntak fra avgiftsplikten.</article></section><section class="section" data-name="kapIII" id="kapittel-3" data-lovdata-URL="LTI/lov/2001-06-15-94/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid.</article></section></main></body></html>