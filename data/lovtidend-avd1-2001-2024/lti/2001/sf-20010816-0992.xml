<!DOCTYPE html><html lang="no"><head><title>Forskrift om endring i forskrift om bearbeiding av ufortollede landbruksvarer.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-16-992</dd><dt class="dokid">DokumentID</dt><dd class="dokid">LTI/forskrift/2001-08-16-992</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-01-20-27</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1985-12-06-2107/§14</li><li>lov/1966-06-10-5</li></ul></dd><dt class="dateOfPublication">Kunngjort</dt><dd class="dateOfPublication">2001-09-06</dd><dt class="journalNumber">Journalnummer</dt><dd class="journalNumber">2001-1008</dd><dt class="titleShort">Korttittel</dt><dd class="titleShort">Endr. i forskrift om ufortollede arbeidsvarer</dd><dt class="title">Tittel</dt><dd class="title">Forskrift om endring i forskrift om bearbeiding av ufortollede landbruksvarer.</dd><dt class="miscInformation">Annet om dokumentet</dt><dd class="miscInformation">Fastsatt av Finansdepartementet 16. august 2001 med hjemmel i tolltariffens innledende bestemmelser § 14 første ledd nr. 10 bokstav c.</dd><dt class="refid">RefID</dt><dd class="refid">forskrift/2001-08-16-992</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bearbeiding av ufortollede landbruksvarer.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-16-992" id="dokument"><h1>Forskrift om endring i forskrift om bearbeiding av ufortollede landbruksvarer.</h1><section class="section" data-name="kapI" id="kapittel-1" data-lovdata-URL="LTI/forskrift/2001-08-16-992/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 20. januar 1999 nr. 27 om bearbeiding av ufortollede landbruksvarer gjøres følgende endringer:</article> <article class="defaultP" margin-top="true">§ 3 første ledd første punktum skal lyde:</article><article class="legalP" id="kapittel-1-ledd-2">Søknad om bevilling sendes tollvesenet.</article> <article class="defaultP" margin-top="true">§ 5 første ledd første punktum skal lyde:</article><article class="legalP" id="kapittel-1-ledd-3">Bevilling er betinget av at Statens landbruksforvaltning, etter retningslinjer fastsatt av Landbruksdepartementet, ut fra hensynet til norsk landbruk og næringsmiddelindustri gir sitt samtykke.</article> <article class="defaultP" margin-top="true">§ 6 annet ledd siste punktum skal lyde:</article><article class="legalP" id="kapittel-1-ledd-4">Statens landbruksforvaltnings vurdering skal legges til grunn ved tollvesenets avgjørelse av hva som er en vare av samme kvalitet.</article> <article class="defaultP" margin-top="true">§ 7 annet punktum skal lyde:</article><article class="legalP" id="kapittel-1-ledd-5">Størrelsen på tollen utregnes av Statens landbruksforvaltning, og skal fremgå av eget skjema.</article> <article class="defaultP" margin-top="true">§ 9 femte ledd skal lyde:</article><article class="legalP" id="kapittel-1-ledd-6">Tollvesenet kan fastsette nærmere vilkår i det enkelte tilfellet.</article> <article class="defaultP" margin-top="true">§ 10 ny overskrift og første ledd skal lyde:</article> <article class="defaultP" margin-top="true"><strong>§ 10.</strong> <i>Rapportering til Statens landbruksforvaltning</i></article><article class="legalP" id="kapittel-1-ledd-7">Ved utgangen av hvert kvartal skal bevillingshaver utarbeide en rapport og sende denne til Statens landbruksforvaltning. Statens landbruksforvaltning kan i særskilte tilfeller kreve hyppigere rapportering. Statens landbruksforvaltning fastsetter i den enkelte bevilling nærmere vilkår om rapportens innhold og utforming.</article> <article class="defaultP" margin-top="true">§ 11 tredje ledd skal lyde:</article><article class="legalP" id="kapittel-1-ledd-8">Tollvesenet kan i særlige tilfelle dispensere fra fristen, jf. tolltariffens innledende bestemmelser § 15.</article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-1-ledd-9">Bevillingshaver plikter straks å varsle tollvesenet ved overtallighet eller svinn utover det som fremgår av produksjonsresepten. Destruksjon av ufortollede varer kan kun skje etter tillatelse fra tollvesenet.</article> <article class="defaultP" margin-top="true">§ 13 skal lyde:</article><article class="legalP" id="kapittel-1-ledd-10">Tollvesenet og Statens landbruksforvaltning skal til enhver tid kunne ta prøver av varene.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-08-16-992/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene gjelder fra 1. september 2001.</article></section></main></body></html>