<!DOCTYPE html><html lang="no"><head><title>Forskrift om høyere avdelings studium i økonomisk-administrative fag som leder frem til gradene cand.merc. og cand.oecon. ved Norges Handelshøyskole.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-08-17-993</dd><dt class="dokid">DokumentID</dt><dd class="dokid">LTI/forskrift/2001-08-17-993</dd><dt class="ministry">Departement</dt><dd class="ministry"><ul><li>Kirke-, utdannings- og forskningsdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 10</dd><dt class="dateInForce">I kraft fra</dt><dd class="dateInForce">2001-08-17</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1995-05-12-22/§37</li><li>lov/1995-05-12-22/§38</li><li>lov/1995-05-12-22/§45</li><li>lov/1995-05-12-22/§46</li><li>lov/1995-05-12-22/§49</li><li>lov/1995-05-12-22/§50</li><li>lov/1995-05-12-22/§53</li><li>forskrift/1996-05-10-420</li></ul></dd><dt class="dateOfPublication">Kunngjort</dt><dd class="dateOfPublication">2001-09-06</dd><dt class="journalNumber">Journalnummer</dt><dd class="journalNumber">2001-0983</dd><dt class="titleShort">Korttittel</dt><dd class="titleShort">Forskrift om høyere avdelings studium, NHH</dd><dt class="title">Tittel</dt><dd class="title">Forskrift om høyere avdelings studium i økonomisk-administrative fag som leder frem til gradene cand.merc. og cand.oecon. ved Norges Handelshøyskole.</dd><dt class="miscInformation">Annet om dokumentet</dt><dd class="miscInformation">Fastsatt av Kollegiet ved Norges Handelshøyskole 17. august 2001 med hjemmel i lov av 12. mai 1995 nr. 22 om universiteter og høgskoler § 37, § 38, § 45, § 46, § 49, § 50 og § 53 og kgl.res. av 10. mai 1996 nr. 420 del I nr. 6.</dd><dt class="refid">RefID</dt><dd class="refid">forskrift/2001-08-17-993</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere avdelings studium i økonomisk-administrative fag som leder frem til gradene cand.merc. og cand.oecon. ved Norges Handelshøyskole.<ul class="tocSubUl"><li>Kapittel 1. Alminnelige regler<ul class="tocSubUl"><li>§ 1. Virkeområde</li><li>§ 2. Målsetting</li></ul></li><li>Kapittel 2. Opptak<ul class="tocSubUl"><li>§ 3. Adgang til studiet</li><li>§ 4. Prosedyre for opptak</li><li>§ 5. Opptaksnemnd</li></ul></li><li>Kapittel 3. Overordnet struktur og gradsbetegnelser<ul class="tocSubUl"><li>§ 6. Krav til oppbygging av studiet</li><li>§ 7. Spesialfag</li><li>§ 8. Grader</li></ul></li><li>Kapittel 4. Eksamen og sensur<ul class="tocSubUl"><li>§ 9. Eksamen i kursdelen</li><li>§ 10. Adgang til fornyet eksamensprøve i kursdelen</li><li>§ 11. Skriftlig utredning i spesialfaget</li><li>§ 12. Adgang til fornyet skriftlig utredning med muntlig prøve</li><li>§ 13. Fritak og innpass</li><li>§ 14. Karakterer og vitnemål</li></ul></li><li>Kapittel 5. Klagebehandling<ul class="tocSubUl"><li>§ 15. Klage</li></ul></li><li>Kapittel 6. Ikrafttredelse m.m.<ul class="tocSubUl"><li>§ 16. Ikrafttredelse</li><li>§ 17. Overgangsordning</li><li>§ 18. Opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2001-08-17-993" id="dokument"><h1>Forskrift om høyere avdelings studium i økonomisk-administrative fag som leder frem til gradene cand.merc. og cand.oecon. ved Norges Handelshøyskole.</h1><section class="section" data-name="kap1" id="kapittel-1" data-lovdata-URL="LTI/forskrift/2001-08-17-993/KAPITTEL_1"><h2>Kapittel 1. Alminnelige regler</h2><article class="legalArticle" data-lovdata-URL="LTI/forskrift/2001-08-17-993/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskrift gjelder for høyere avdelings studium i økonomisk-administrative fag ved Norges Handelshøyskole. Bestått eksamen i høyere avdelings studium leder frem til gradene candidata/candidatus mercatoria/mercatorius (cand.merc.) eller candidata/candidatus oeconomiae (cand.oecon.) avhengig av hvilket spesialfag som er valgt.</article></article><article class="legalArticle" data-lovdata-URL="LTI/forskrift/2001-08-17-993/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Målsetting</span></h3><article class="legalP" id="kapittel-1-paragraf-2-ledd-1">Høyere avdelings studium er en toårig spesialistutdanning på hovedfagsnivå som skal kvalifisere for konsulent-, utrednings- og administrative oppgaver på høyt nivå.</article><article class="legalP" id="kapittel-1-paragraf-2-ledd-2">Høyere avdelings studium skal videre kvalifisere for opptak til doktorgradsprogrammet ved Norges Handelshøyskole.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2001-08-17-993/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2001-08-17-993/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Adgang til studiet</span></h3><article class="legalP" id="kapittel-2-paragraf-1-ledd-1">Studenter i siviløkonomstudiet ved NHH har direkte adgang til høyere avdelings studium når 2. avdeling er fullført og bestått.</article><article class="legalP" id="kapittel-2-paragraf-1-ledd-2">Kandidater som har avsluttet minimum treårig utdanning fra universitet eller høyskole, og som har laudabelt karakterresultat, kan tas opp i studiet dersom de har forkunnskaper på minst mellomfagsnivå innenfor ett av de fagområder som omfattes av høyere avdelings studium. Forkunnskapene må omfatte minst 20 vekttall bedriftsøkonomi eller samfunnsøkonomi.</article><article class="legalP" id="kapittel-2-paragraf-1-ledd-3">Utenlandske søkere må dokumentere tilfredsstillende norskkunnskaper for å tas opp i studiet.</article><article class="legalP" id="kapittel-2-paragraf-1-ledd-4">Utfyllende regler om behandling av søknader om opptak gis av Programutvalget for videregående studier.</article></article><article class="legalArticle" data-lovdata-URL="LTI/forskrift/2001-08-17-993/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Prosedyre for opptak</span></h3><article class="legalP" id="kapittel-2-paragraf-2-ledd-1">Det tas opp studenter til høyere avdelings studium hvert semester. Søknad om opptak sendes på eget skjema til Norges Handelshøyskole innen angitte søknadsfrister.</article></article><article class="legalArticle" data-lovdata-URL="LTI/forskrift/2001-08-17-993/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Opptaksnemnd</span></h3><article class="legalP" id="kapittel-2-paragraf-3-ledd-1">Opptaksnemnd oppnevnt av Kollegiet avgjør søknader om opptak.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2001-08-17-993/KAPITTEL_3"><h2>Kapittel 3. Overordnet struktur og gradsbetegnelser</h2><article class="legalArticle" data-lovdata-URL="LTI/forskrift/2001-08-17-993/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Krav til oppbygging av studiet</span></h3><article class="legalP" id="kapittel-3-paragraf-1-ledd-1">Høyere avdelings studium er normert til to år og består av en kursdel og en utredningsdel på til sammen 60 semestertimer. Kursdelen utgjør 45 semestertimer og den skriftlige utredningen utgjør 15 semestertimer.</article><article class="legalP" id="kapittel-3-paragraf-1-ledd-2">Av kursdelen på 45 semestertimer skal minst 30 semestertimer være kurs innenfor spesialfaget. Minst 28 av 45 semestertimer skal være kurs på 400-nivå.</article></article><article class="legalArticle" data-lovdata-URL="LTI/forskrift/2001-08-17-993/§7" data-name="§7" id="kapittel-3-paragraf-2"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Spesialfag</span></h3><article class="legalP" id="kapittel-3-paragraf-2-ledd-1">Det kan velges mellom følgende spesialfag:<ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Bedriftsøkonomisk analyse,</article></article></li><li data-li-identifier="2." data-name="2."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Samfunnsøkonomi,</article></article></li><li data-li-identifier="3." data-name="3."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Strategi og ledelse.</article></article></li></ul></article></article><article class="legalArticle" data-lovdata-URL="LTI/forskrift/2001-08-17-993/§8" data-name="§8" id="kapittel-3-paragraf-3"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Grader</span></h3><article class="legalP" id="kapittel-3-paragraf-3-ledd-1">Bestått eksamen i spesialfagene Bedriftsøkonomisk analyse og Strategi og ledelse gir rett til å benytte graden cand.merc.</article><article class="legalP" id="kapittel-3-paragraf-3-ledd-2">Bestått eksamen i spesialfaget Samfunnsøkonomi gir rett til å benytte graden cand.oecon.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2001-08-17-993/KAPITTEL_4"><h2>Kapittel 4. Eksamen og sensur</h2><article class="legalArticle" data-lovdata-URL="LTI/forskrift/2001-08-17-993/§9" data-name="§9" id="kapittel-4-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Eksamen i kursdelen</span></h3><article class="legalP" id="kapittel-4-paragraf-1-ledd-1">Eksamen i høyere avdelings studium omfatter kursgodkjenning og kurseksamen i alle kurs.</article><article class="legalP" id="kapittel-4-paragraf-1-ledd-2">Utfyllende regler vedrørende eksamensformer blir gitt av Programutvalget for videregående studier.</article></article><article class="legalArticle" data-lovdata-URL="LTI/forskrift/2001-08-17-993/§10" data-name="§10" id="kapittel-4-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Adgang til fornyet eksamensprøve i kursdelen</span></h3><article class="legalP" id="kapittel-4-paragraf-2-ledd-1">Det er anledning til inntil tre forsøk på den samme eksamensprøven. Studenter som stryker tre ganger til en eksamensprøve, kan etter skriftlig begrunnet søknad få innvilget ett ytterligere forsøk til den samme prøven.</article></article><article class="legalArticle" data-lovdata-URL="LTI/forskrift/2001-08-17-993/§11" data-name="§11" id="kapittel-4-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Skriftlig utredning i spesialfaget</span></h3><article class="legalP" id="kapittel-4-paragraf-3-ledd-1">Studenten skal gjennomføre en skriftlig utredning i spesialfaget under veiledning av en faglærer. Veileder oppnevnes av det instituttet som utredningen er knyttet til.</article><article class="legalP" id="kapittel-4-paragraf-3-ledd-2">Den skriftlige utredningen vurderes av to sensorer, hvorav den ene er veilederen. Sensorene avholder en muntlig eksaminasjon i emneområdet for den skriftlige utredningen.</article><article class="legalP" id="kapittel-4-paragraf-3-ledd-3">Studenten gis én samlet karakter for den skriftlige utredningen og den muntlige prøven etter nærmere regler gitt av Programutvalget for videregående studier.</article></article><article class="legalArticle" data-lovdata-URL="LTI/forskrift/2001-08-17-993/§12" data-name="§12" id="kapittel-4-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Adgang til fornyet skriftlig utredning med muntlig prøve</span></h3><article class="legalP" id="kapittel-4-paragraf-4-ledd-1">En student har adgang til å levere inn skriftlig utredning i høyere avdelings studium mer enn én gang i ett og samme fag dersom arbeidet er nytt, eller så omarbeidet at det kan vurderes som et nytt arbeid.</article></article><article class="legalArticle" data-lovdata-URL="LTI/forskrift/2001-08-17-993/§13" data-name="§13" id="kapittel-4-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Fritak og innpass</span></h3><article class="legalP" id="kapittel-4-paragraf-5-ledd-1">Søknader om fritak og innpass avgjøres av Programutvalget for videregående studier. Utfyllende regler om behandling av søknader om fritak og innpass gis av Programutvalget for videregående studier.</article></article><article class="legalArticle" data-lovdata-URL="LTI/forskrift/2001-08-17-993/§14" data-name="§14" id="kapittel-4-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Karakterer og vitnemål</span></h3><article class="legalP" id="kapittel-4-paragraf-6-ledd-1">For hvert kurs gis karakter som uttrykkes med tall fra 0-9. Beste karakter er 9, og laveste karakter for bestått eksamen er 2.</article><article class="legalP" id="kapittel-4-paragraf-6-ledd-2">For bestått høyere avdelings studium utferdiges vitnemål med karakterutskrift som skal inneholde karakterer for hvert kurs, samt tittelen og karakteren på den skriftlige utredningen. Vitnemålet skal i tillegg angi hvilken grad studenten er tildelt. Kurs som er innpasset fra andre læresteder angis på karakterutskriften som «fritatt».</article><article class="legalP" id="kapittel-4-paragraf-6-ledd-3">Vilkåret for å få utstedt vitnemål, er at alle eksamener er bestått og at den skriftlige utredningen, inkludert muntlig eksamen, er evaluert med bestått karakter. Dersom man har gjentak av eksamensprøver, føres kun den beste karakteren på karakterutskriften.</article><article class="legalP" id="kapittel-4-paragraf-6-ledd-4">For kurs utover studieplanens krav utferdiges separat karakterutskrift.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2001-08-17-993/KAPITTEL_5"><h2>Kapittel 5. Klagebehandling</h2><article class="legalArticle" data-lovdata-URL="LTI/forskrift/2001-08-17-993/§15" data-name="§15" id="kapittel-5-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Klage</span></h3><article class="legalP" id="kapittel-5-paragraf-1-ledd-1">Enkeltvedtak truffet i medhold av denne forskrift kan påklages etter reglene i lov av 10. februar 1967 om behandlingsmåten i forvaltningssaker § 28 flg.</article><article class="legalP" id="kapittel-5-paragraf-1-ledd-2">Ved klage over formelle feil ved eksamen og klage over karakterfastsettelse gjelder lov av 12. mai 1995 nr. 22 om universiteter og høgskoler § 51 og § 52.</article><article class="legalP" id="kapittel-5-paragraf-1-ledd-3">Klagefristen er tre uker.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2001-08-17-993/KAPITTEL_6"><h2>Kapittel 6. Ikrafttredelse m.m.</h2><article class="legalArticle" data-lovdata-URL="LTI/forskrift/2001-08-17-993/§16" data-name="§16" id="kapittel-6-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskrift trer i kraft straks.</article></article><article class="legalArticle" data-lovdata-URL="LTI/forskrift/2001-08-17-993/§17" data-name="§17" id="kapittel-6-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Overgangsordning</span></h3><article class="legalP" id="kapittel-6-paragraf-2-ledd-1">Denne forskriften gjelder for studenter som tas opp i studiet fra og med høsten 2001. Studenter tatt opp i høyere avdeling våren 2001 eller tidligere, får anledning til å fullføre kursdelen av studiet etter gammel studieplan frem til og med våren 2002 i henhold til utfyllende regler gitt av Programutvalget for videregående studier.</article></article><article class="legalArticle" data-lovdata-URL="LTI/forskrift/2001-08-17-993/§18" data-name="§18" id="kapittel-6-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Opphevelse</span></h3><article class="legalP" id="kapittel-6-paragraf-3-ledd-1">Fra det tidspunkt denne forskrift trer i kraft oppheves forskrift av 29. januar 1982<sup class="footnotereference" data-footnotereferencevalue="1" data-unique-footnote-counter="1">1</sup> for høyere avdelings eksamen i økonomisk-administrative fag ved Norges Handelshøyskole fastsatt av Kirke- og undervisningsdepartementet, samt midlertidig forskrift av 7. november 1995<sup class="footnotereference" data-footnotereferencevalue="1" data-unique-footnote-counter="1">1</sup> om fritak og innpassing av eksterne kurs i høyere avdelings studium vedtatt av Kollegiet ved Norges Handelshøyskole.<sup class="footnotereference" data-footnotereferencevalue="1" data-unique-footnote-counter="1">1</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Ikke tidligere kunngjort i Norsk Lovtidend.</article></footer></article></section></main></body></html>