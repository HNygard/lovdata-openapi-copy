<!DOCTYPE html><html lang="no"><head><title>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-06-22-735</dd><dt class="dokid">DokumentID</dt><dd class="dokid">LTI/forskrift/2001-06-22-735</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 8</dd><dt class="dateInForce">I kraft fra</dt><dd class="dateInForce">2001-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/1969-12-19-15</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1969-06-19-66/§6</li><li>lov/1969-06-19-66/§57</li></ul></dd><dt class="dateOfPublication">Kunngjort</dt><dd class="dateOfPublication">2001-07-03</dd><dt class="journalNumber">Journalnummer</dt><dd class="journalNumber">2001-0839</dd><dt class="titleShort">Korttittel</dt><dd class="titleShort">Endr. i forskrift om avgiftsforvaltningen</dd><dt class="title">Tittel</dt><dd class="title">Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</dd><dt class="miscInformation">Annet om dokumentet</dt><dd class="miscInformation">Fastsatt ved kgl.res. 22. juni 2001 med hjemmel i lov av 19. juni 1969 nr. 66 om merverdiavgift § 6 og § 57. Fremmet av Finansdepartementet.</dd><dt class="refid">RefID</dt><dd class="refid">forskrift/2001-06-22-735</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-06-22-735" id="dokument"><h1>Forskrift om endring i forskrift (Nr. 17) om avgiftsforvaltningen og avgiftskontrollen og om klagenemndas organisasjon og saksbehandling.</h1><section class="section" data-name="kapI" id="kapittel-1" data-lovdata-URL="LTI/forskrift/2001-06-22-735/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift (Nr. 17) av 19. desember 1969 nr. 15 om avgiftsforvaltningen og avgiftskontrollen og om klagenemndas organisasjon og saksbehandling gjøres følgende endringer:</article> <article class="defaultP" margin-top="true">§ 16 skal lyde:</article> <article class="defaultP" margin-top="true"><strong>§ 16.</strong> Klagenemndas medlemmer og varamedlemmer oppnevnes for bestemt tid som fastsettes av Finansdepartementet ved oppnevnelsen.</article><article class="legalP" id="kapittel-1-ledd-2">Når det finnes påkrevet av hensyn til arbeidssituasjonen, kan det bestemmes at varamedlemmene skal tre inn i klagenemnda for å avlaste de faste medlemmene etter en ordning som fastsettes av Skattedirektoratet i samråd med nemndas leder.</article> <article class="defaultP" margin-top="true">§ 18, § 19 og § 20 skal lyde:</article> <article class="defaultP" margin-top="true"><strong>§ 18.</strong> Klagenemndas leder avgjør om en sak skal behandles skriftlig eller i møte. En sak skal likevel behandles i møte når minst to medlemmer av nemnda krever det.</article><article class="legalP" id="kapittel-1-ledd-3">Klagenemndas leder kan bestemme at Skattedirektoratet og klageren skal ha rett til å møte ved muntlig behandling i nemnda.</article> <article class="defaultP" margin-top="true"><strong>§ 19.</strong> Når klagenemnda behandler en sak i møte, føres møteprotokoll. Protokollen skal vise voteringen. De medlemmer som er enige i innstillingen, kan vise til denne. De øvrige skal grunngi stemmegivningen.</article><article class="legalP" id="kapittel-1-ledd-4">Ved skriftlig saksbehandling gir klagenemndas medlemmer ved påtegning uttrykk for voteringen og begrunnelsen for dette.</article><article class="legalP" id="kapittel-1-ledd-5">Nærmere rutiner for saksbehandlingen fastsettes av Skattedirektoratet i samråd med klagenemndas leder.</article> <article class="defaultP" margin-top="true"><strong>§ 20.</strong> Når klagenemnda har fattet vedtak, sender Skattedirektoratet så snart som mulig utskrift av vedtaket til klager, fylkesskattekontoret og Finansdepartementet.</article> <article class="defaultP" margin-top="true">§ 21 og § 22 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-06-22-735/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>