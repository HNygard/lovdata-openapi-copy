<!DOCTYPE html><html lang="no"><head><title>Forskrift om måling av petroleum for fiskale formål og for beregning av CO<sub>2</sub> -avgift.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-11-01-1234</dd><dt class="dokid">DokumentID</dt><dd class="dokid">LTI/forskrift/2001-11-01-1234</dd><dt class="ministry">Departement</dt><dd class="ministry"><ul><li>Kommunal- og regionaldepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 13</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1991-07-03-532</li><li>forskrift/1993-08-12-806</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/1997-06-27-653/§74</li><li>lov/1996-11-29-72/§4-9</li><li>lov/1990-12-21-72/§5</li><li>forskrift/1985-06-28-1419</li><li>forskrift/1990-12-27-1229</li></ul></dd><dt class="dateOfPublication">Kunngjort</dt><dd class="dateOfPublication">2001-11-06</dd><dt class="journalNumber">Journalnummer</dt><dd class="journalNumber">2001-1213</dd><dt class="titleShort">Korttittel</dt><dd class="titleShort">Forskrift om måling for CO2-avgift</dd><dt class="title">Tittel</dt><dd class="title">Forskrift om måling av petroleum for fiskale formål og for beregning av CO<sub>2</sub> -avgift.</dd><dt class="miscInformation">Annet om dokumentet</dt><dd class="miscInformation">Fastsatt av Oljedirektoratet 1. november 2001 med hjemmel i kgl.res. av 27. juni 1997 nr. 653 § 74, jf. lov av 29. november 1996 nr. 72 om petroleumsvirksomhet § 4-9 og lov av 21. desember 1990 nr. 72 om avgift på utslipp av CO<sub>2</sub> i petroleumsvirksomheten på kontinentalsokkelen § 5, jf. delegeringsvedtak av 28. juni 1985 nr. 1419 og delegeringsvedtak av 27. desember 1990 nr. 1229.</dd><dt class="refid">RefID</dt><dd class="refid">forskrift/2001-11-01-1234</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om måling av petroleum for fiskale formål og for beregning av CO2 -avgift.<ul class="tocSubUl"><li>Kapittel I. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li><li>§ 3. Ansvar etter denne forskriften</li><li>§ 4. Krav til petroleumsvirksomheten generelt</li></ul></li><li>Kapittel II. Krav til styringssystem mv.<ul class="tocSubUl"><li>§ 5. Styringssystem</li><li>§ 6. Organisasjon og kompetanse</li><li>§ 7. Verifikasjon</li></ul></li><li>Kapittel III. Generelle krav til måling og målesystemet<ul class="tocSubUl"><li>§ 8. Tillatt måleusikkerhet</li><li>§ 9. Måleenheter</li><li>§ 10. Referansebetingelser</li><li>§ 11. Bestemmelse av energiinnhold mv.</li><li>§ 12. Føring av gass- og oljestrømmen utenom målesystemet</li></ul></li><li>Kapittel IV. Krav til utførelse av målesystemet<ul class="tocSubUl"><li>§ 13. Krav til målesystemet generelt</li><li>§ 14. Målesystemets mekaniske del</li><li>§ 15. Målesystemets instrumentdel</li><li>§ 16. Målesystemets datamaskindel</li><li>§ 17. Krav til prøvetaking</li></ul></li><li>Kapittel V. Krav til kalibrering og verifisering mv. før målesystemet tas i bruk<ul class="tocSubUl"><li>§ 18. Søknad om samtykke</li><li>§ 19. Generelt</li><li>§ 20. Kalibrering av mekanisk del</li><li>§ 21. Kalibrering av instrumentdel</li><li>§ 22. Verifisering av datamaskindel</li></ul></li><li>Kapittel VI. Krav til målesystemet i bruk<ul class="tocSubUl"><li>§ 23. Vedlikehold</li><li>§ 24. Driftskrav for rørnormal</li><li>§ 25. Driftskrav for strømningsmålere</li><li>§ 26. Driftskrav for instrumentdel</li><li>§ 27. Driftskrav for datamaskindel</li></ul></li><li>Kapittel VII. Krav til dokumentasjon<ul class="tocSubUl"><li>§ 28. Dokumentasjon før målesystemet tas i bruk</li><li>§ 29. Dokumentasjon for målesystemet i bruk</li><li>§ 30. Informasjon</li><li>§ 31. Kalibreringsdokumenter</li></ul></li><li>Kapittel VIII. Alminnelige bestemmelser<ul class="tocSubUl"><li>§ 32. Tilsynsmyndighet – myndighet til å fatte enkeltvedtak mv.</li><li>§ 33. Dispensasjon</li><li>§ 34. Straffebestemmelse</li><li>§ 35. Ikrafttredelses- og overgangsbestemmelser</li></ul></li><li>Vedlegg 1: Skjema 1, CO2 -avgift, halvårlig innbetaling</li><li>Vedlegg 2: Skjema 2, CO2 -avgift, avgiftsberegning per produkt</li></ul></li></ul></dd></dl></header><main class="documentBody" data-lovdata-URL="LTI/forskrift/2001-11-01-1234" id="dokument"><h1>Forskrift om måling av petroleum for fiskale formål og for beregning av CO<sub>2</sub> -avgift.</h1><section class="section" data-name="kapI" id="kapittel-1" data-lovdata-URL="LTI/forskrift/2001-11-01-1234/KAPITTEL_1"><h2>Kapittel I. Innledende bestemmelser</h2><article class="legalArticle" data-lovdata-URL="LTI/forskrift/2001-11-01-1234/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Denne forskriften gjelder petroleumsvirksomheten på områder som omfattes av lov av 29. november 1996 nr. 72 om petroleumsvirksomhet § 1-4 og lov av 21. desember 1990 nr. 72 om avgift på utslipp av CO<sub>2</sub> i petroleumsvirksomhet på kontinentalsokkelen § 2, nærmere bestemt,<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">ved planlegging, prosjektering, bygging og bruk av målesystemer for måling av produserte, transporterte og solgte mengder olje og gass (fiskale målesystemer)</article></article></li><li data-li-identifier="b)" data-name="b)"><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">ved planlegging, prosjektering, bygging og bruk av målesystemer og måleutstyr for bestemmelse og rapportering av mengder benyttet til brensel- og fakkelgass i petroleumsvirksomhet.</article></article></li></ul></article></article><article class="legalArticle" data-lovdata-URL="LTI/forskrift/2001-11-01-1234/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften betyr:<p class="leddfortsettelse"><i>Akkreditering:</i></p></article><article class="legalP" id="kapittel-1-paragraf-2-ledd-2">En offisiell anerkjennelse av at en organisasjon arbeider i samsvar med dokumentert kvalitetssikringssystem og har vist at den har kompetanse til å utføre nærmere bestemte oppgaver.</article> <article class="defaultP" margin-top="true"><i>Allokering:</i></article><article class="legalP" id="kapittel-1-paragraf-2-ledd-3">Fordeling av petroleum mellom ulike eiergrupper og eierselskap.</article> <article class="defaultP" margin-top="true"><i>Anerkjent norm:</i></article><article class="legalP" id="kapittel-1-paragraf-2-ledd-4">Standard, veiledning, med mer, som innenfor et fagområde er internasjonalt og/eller nasjonalt anerkjent. Lov eller forskrift som ikke får direkte anvendelse, men som regulerer tilsvarende eller tilgrensende områder kan også være anerkjent norm.</article> <article class="defaultP" margin-top="true"><i>Brensel:</i></article><article class="legalP" id="kapittel-1-paragraf-2-ledd-5">Naturgass, olje, kondensat eller diesel benyttet til drift av forbrenningsmaskiner som turbiner og lignende.</article> <article class="defaultP" margin-top="true"><i>Bruksstedet:</i></article><article class="legalP" id="kapittel-1-paragraf-2-ledd-6">Innretning eller terminal der målesystemet er i bruk.</article> <article class="defaultP" margin-top="true"><i>Byggeplass:</i></article><article class="legalP" id="kapittel-1-paragraf-2-ledd-7">Fabrikasjonssted der en eller flere av målesystemets hoveddeler fabrikkeres, monteres og testes.</article> <article class="defaultP" margin-top="true"><i>Datamaskindel:</i></article><article class="legalP" id="kapittel-1-paragraf-2-ledd-8">Den delen av målesystemet som består av datamaskiner, og som mottar målesignaler fra analog- til digitalomformer eller fra digitale målesløyfer.</article> <article class="defaultP" margin-top="true"><i>Fakkelgass:</i></article><article class="legalP" id="kapittel-1-paragraf-2-ledd-9">Naturgass avbrent eller ventilert til atmosfære.</article> <article class="defaultP" margin-top="true"><i>Fiskal måling:</i></article><article class="legalP" id="kapittel-1-paragraf-2-ledd-10">Måling i forbindelse med kjøp og salg og beregning av skatt/avgift.</article> <article class="defaultP" margin-top="true"><i>Giver:</i></article><article class="legalP" id="kapittel-1-paragraf-2-ledd-11">Element som reagerer på den størrelsen som skal måles, slik at giveren gir ut et signal som er representativt for denne størrelsen.</article> <article class="defaultP" margin-top="true"><i>Instrument:</i></article><article class="legalP" id="kapittel-1-paragraf-2-ledd-12">En sammenstilling av transduser og en eller flere givere. Signalet fra et instrument representerer en fysisk tilstand.</article><article class="legalP" id="kapittel-1-paragraf-2-ledd-13">Teknisk innretning som brukes for å måle en fysisk parameter.</article> <article class="defaultP" margin-top="true"><i>Instrumentdel:</i></article><article class="legalP" id="kapittel-1-paragraf-2-ledd-14">Del av målesystemet fra og med instrument til digital inngang til datamaskindelen.</article> <article class="defaultP" margin-top="true"><i>Kalibrering:</i></article><article class="legalP" id="kapittel-1-paragraf-2-ledd-15">Fastleggelse av sammenheng mellom målt verdi og referanseverdi med kjent usikkerhet.</article> <article class="defaultP" margin-top="true"><i>Kalibreringsfaktor, K-faktor:</i></article><article class="legalP" id="kapittel-1-paragraf-2-ledd-16">Forhold mellom måleverdi avlest fra måler og måleverdi fra et referansemålesystem.</article> <article class="defaultP" margin-top="true"><i>Kalibreringsfaktor for strømningsmåler:</i></article><article class="legalP" id="kapittel-1-paragraf-2-ledd-17">Benevnt eller ubenevnt verdi som angir forholdet mellom strømningsmålers registrering og gjennomstrømmet volum. I denne forskriften er betegnelsen ment å dekke de internasjonale benevnelsene meterfaktor og K-faktor.</article> <article class="defaultP" margin-top="true"><i>Kalibreringsmodus:</i></article><article class="legalP" id="kapittel-1-paragraf-2-ledd-18">Valgbar tilstand for datamaskindel for å utføre verifikasjon, mens tilhørende målerør er avstengt.</article> <article class="defaultP" margin-top="true"><i>Kontroll:</i></article><article class="legalP" id="kapittel-1-paragraf-2-ledd-19">Overvåking, tilsyn, inspeksjon og lignende av tilstander, prosessforløp, produkter mv. for å påse at disse er i samsvar med spesifikasjoner.</article> <article class="defaultP" margin-top="true"><i>Linearitet:</i><ul class="defaultList"><li data-li-identifier="1)" data-name="1)"><article class="listArticle" id="kapittel-1-paragraf-2-ledd-19-punkt-1"><article class="legalP" id="kapittel-1-paragraf-2-ledd-19-punkt-1-ledd-1">Uttrykk for hvor godt en kalibreringskurve for utstyr tilnærmes en rett linje.</article></article></li><li data-li-identifier="2)" data-name="2)"><article class="listArticle" id="kapittel-1-paragraf-2-ledd-19-punkt-2"><article class="legalP" id="kapittel-1-paragraf-2-ledd-19-punkt-2-ledd-1">Uttrykk for sammenhengen mellom størrelser der en endring av den ene forårsaker en entydig og proporsjonal endring av den andre.</article></article></li></ul></article> <article class="defaultP" margin-top="true"><i>Mekanisk del:</i></article><article class="legalP" id="kapittel-1-paragraf-2-ledd-20">Alt mekanisk utstyr som inngår i et olje- eller gassmålesystem.</article> <article class="defaultP" margin-top="true"><i>Målerør:</i></article><article class="legalP" id="kapittel-1-paragraf-2-ledd-21">Rett rørstrekning der strømningsmåler er montert.</article> <article class="defaultP" margin-top="true"><i>Målesløyfe:</i></article><article class="legalP" id="kapittel-1-paragraf-2-ledd-22">Sammenkopling som omfatter alt utstyr og datalinjer med mer, fra inngang av giver til visuell gjengivelse i datamaskindel.</article> <article class="defaultP" margin-top="true"><i>Målestasjon:</i></article><article class="legalP" id="kapittel-1-paragraf-2-ledd-23">Sammenstilling av måleutstyr som benyttes for bestemmelse av målte kvanta.</article> <article class="defaultP" margin-top="true"><i>Måleusikkerhet:</i></article><article class="legalP" id="kapittel-1-paragraf-2-ledd-24">Et uttrykk for resultatet av en måling som karakteriserer området hvor sann verdi antas å ligge.</article> <article class="defaultP" margin-top="true"><i>Målesystem:</i></article><article class="legalP" id="kapittel-1-paragraf-2-ledd-25">Består av mekanisk del, instrumentdel og datamaskindel, samt dokumentasjon og prosedyrer knyttet til disse.</article> <article class="defaultP" margin-top="true"><i>Oppløsning:</i></article><article class="legalP" id="kapittel-1-paragraf-2-ledd-26">Angir den minste variasjon i signalnivå som gir registrerbart utslag for måleinstrumenter.</article> <article class="defaultP" margin-top="true"><i>Petroleumsprodukter:</i></article><article class="legalP" id="kapittel-1-paragraf-2-ledd-27">Salgbare produkter som er skilt ut fra råolje eller naturgass. Eksempel: etan, propan, bensin, parafin.</article> <article class="defaultP" margin-top="true"><i>Rørnormal:</i></article><article class="legalP" id="kapittel-1-paragraf-2-ledd-28">Utstyr for kalibrering av dynamisk strømningsmåler, basert på forskyvning av et legeme gjennom et kalibrert rør.</article> <article class="defaultP" margin-top="true"><i>Strømningsmåler:</i></article><article class="legalP" id="kapittel-1-paragraf-2-ledd-29">Utstyr satt inn i eller påsatt et rør med tilhørende signalomformer som gir et primærsignal som er proporsjonalt med gjennomstrømningen.</article> <article class="defaultP" margin-top="true"><i>Transduser:</i></article><article class="legalP" id="kapittel-1-paragraf-2-ledd-30">Teknisk utstyr som endrer energibærerens karakter. Benyttes i denne forskrift kun for ultralydmålere.</article></article><article class="legalArticle" data-lovdata-URL="LTI/forskrift/2001-11-01-1234/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Ansvar etter denne forskriften</span></h3><article class="legalP" id="kapittel-1-paragraf-3-ledd-1">Rettighetshaveren og andre som deltar i petroleumsvirksomhet som omfattes av denne forskriften, er ansvarlig etter denne forskriften og enkeltvedtak gitt med hjemmel i den.</article><article class="legalP" id="kapittel-1-paragraf-3-ledd-2">I tillegg plikter rettighetshaveren å påse at enhver som utfører arbeid for seg, enten personlig, ved ansatte eller ved entreprenører eller underentreprenører, overholder denne forskriften og enkeltvedtak gitt med hjemmel i den.</article></article><article class="legalArticle" data-lovdata-URL="LTI/forskrift/2001-11-01-1234/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Krav til petroleumsvirksomheten generelt</span></h3><article class="legalP" id="kapittel-1-paragraf-4-ledd-1">Virksomheten som nevnt i § 1 i denne forskrift skal foregå i samsvar med krav fastsatt i eller i medhold av denne forskriften, og i samsvar med anerkjente normer for slik virksomhet.</article><article class="legalP" id="kapittel-1-paragraf-4-ledd-2">Ved bruk av teknologi eller metoder som ikke er beskrevet i anerkjent norm, kreves utarbeidet kriterier for utvikling, prøving og bruk.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2001-11-01-1234/KAPITTEL_2"><h2>Kapittel II. Krav til styringssystem mv.</h2><article class="legalArticle" data-lovdata-URL="LTI/forskrift/2001-11-01-1234/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Styringssystem</span></h3><article class="legalP" id="kapittel-2-paragraf-1-ledd-1">Rettighetshaveren og andre som deltar i petroleumsvirksomheten skal etablere, følge opp og videreutvikle et styringssystem som skal omfatte organisering, prosesser, prosedyrer og ressurser som er nødvendig for å sikre etterlevelse av kravene i denne forskriften.</article><article class="legalP" id="kapittel-2-paragraf-1-ledd-2">Et styringssystem for måling skal utarbeides og vedlikeholdes på en systematisk og styrt måte. Oppdateringer skal gjøres kjent internt i egen organisasjon, for Oljedirektoratet og for andre berørte parter. Styringssystemet skal sikre at erfaringsoverføring ivaretas ved skifte av personell og ved overgang mellom bygge- og driftsfase.</article><article class="legalP" id="kapittel-2-paragraf-1-ledd-3">Overordnet ansvar for, og tilsyn med, styringssystemet skal legges til den enhet som er ansvarlig for virksomhetens øvrige styringssystem.</article><article class="legalP" id="kapittel-2-paragraf-1-ledd-4">En kvalitetssikringshåndbok for drift av målesystemer skal utarbeides.</article></article><article class="legalArticle" data-lovdata-URL="LTI/forskrift/2001-11-01-1234/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Organisasjon og kompetanse</span></h3><article class="legalP" id="kapittel-2-paragraf-2-ledd-1">Funksjons- og ansvarsområde for personell som har tilsyn med eller utfører oppgaver vedrørende målesystemet skal dokumenteres i rettighetshaverens organisasjonsplan. Personellets plikter, ansvar og myndighet skal være beskrevet.</article><article class="legalP" id="kapittel-2-paragraf-2-ledd-2">Rettighetshaver skal utpeke ansvarshavende for målesystemet. Ansvarshavende skal ha ansvar for at prosedyrer for drift, vedlikehold, kalibrering og kontroll følges.</article><article class="legalP" id="kapittel-2-paragraf-2-ledd-3">Alt personell som utfører oppgaver relatert til målesystemene skal ha dokumentert kompetanse innenfor fagområdet. Det skal være et system som viser at oppdatering og kompetansebygging blir ivaretatt.</article></article><article class="legalArticle" data-lovdata-URL="LTI/forskrift/2001-11-01-1234/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Verifikasjon</span></h3><article class="legalP" id="kapittel-2-paragraf-3-ledd-1">Ved planlegging, prosjektering, innkjøp, bygging og bruk av fiskale målesystemer som nevnt i denne forskriften, skal rettighetshaver kunne verifisere at bestemmelsene i forskriften eller enkeltvedtak er oppfylt. Uavhengig verifikasjon av kritiske parametere kan kreves.</article><article class="legalP" id="kapittel-2-paragraf-3-ledd-2">Rettighetshaver skal sørge for verifikasjon av fiskale tall og kalibreringsrapporter for utstyr omfattet av denne forskriften.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2001-11-01-1234/KAPITTEL_3"><h2>Kapittel III. Generelle krav til måling og målesystemet</h2><article class="legalArticle" data-lovdata-URL="LTI/forskrift/2001-11-01-1234/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Tillatt måleusikkerhet</span></h3><article class="legalP" id="kapittel-3-paragraf-1-ledd-1"><table><thead><tr><th data-text-align="left" data-vertical-align="top"><i>Målesystem</i></th><th data-text-align="left" data-vertical-align="top"><i>Usikkerhetsgrense ved 95% konfidensnivå (utvidet usikkerhet med dekningsfaktor k=2)</i></th></tr></thead><tbody><tr><td data-text-align="left" data-vertical-align="top">Salg og allokeringsmåling av olje</td><td data-text-align="left" data-vertical-align="top">± 0,30% av standard volum</td></tr><tr><td data-text-align="left" data-vertical-align="top">Salg og allokeringsmåling av gass</td><td data-text-align="left" data-vertical-align="top">± 1,0% av masse</td></tr><tr><td data-text-align="left" data-vertical-align="top">Brenselgassmåling</td><td data-text-align="left" data-vertical-align="top">± 1,8% av standard volum</td></tr><tr><td data-text-align="left" data-vertical-align="top">Fakkelgassmåling</td><td data-text-align="left" data-vertical-align="top">± 5,0% av standard volum</td></tr></tbody></table></article><article class="legalP" id="kapittel-3-paragraf-1-ledd-2">Målesystemets totalusikkerhet skal kunne dokumenteres. Det skal utarbeides usikkerhetsanalyse for målesystemet innenfor 95% konfidensnivå. I denne forskrift brukes konfidensintervall lik ± 2 σ , dvs. dekningsfaktor k=2. Dette gir et konfidensnivå litt høyere enn 95%.</article><article class="legalP" id="kapittel-3-paragraf-1-ledd-3">For målesystemets delkomponenter gjelder følgende maksimumsgrenser: <table><thead><tr><th data-text-align="left" data-vertical-align="top"><i>Delkomponent</i></th><th data-text-align="left" data-vertical-align="top"><i>Sløyfeusikkerhetsgrenser</i></th><th data-text-align="left" data-vertical-align="top"><i>Linearitetsgrenser (bånd)</i></th><th data-text-align="left" data-vertical-align="top"><i>Usikkerhetsgrenser til komponent</i></th><th data-text-align="left" data-vertical-align="top"><i>Repeterbarhetsgrenser (bånd)</i></th></tr></thead><tbody><tr><td data-text-align="left" data-vertical-align="top">Rørnormal olje</td><td data-text-align="left" data-vertical-align="top">NA</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,04% for alle 4 volum</td><td data-text-align="left" data-vertical-align="top">0,02% for alle 4 volum</td></tr><tr><td data-text-align="left" data-vertical-align="top">Turbinmåler olje</td><td data-text-align="left" data-vertical-align="top">1 puls av 100.000, 0,001%</td><td data-text-align="left" data-vertical-align="top">0,50% i arbeidsområdet (10:1)<br />0,30% i arbeidsområdet (5:1)</td><td data-text-align="left" data-vertical-align="top">± 0,25% i arbeidsområdet (10:1)</td><td data-text-align="left" data-vertical-align="top">0,04% i arbeidsområdet (10:1)</td></tr><tr><td data-text-align="left" data-vertical-align="top">Ultralydmåler olje</td><td data-text-align="left" data-vertical-align="top">1 puls av 100.000, 0,001%, ved pulsoverføring av målesignal</td><td data-text-align="left" data-vertical-align="top">0,30% i arbeidsområdet (10:1)</td><td data-text-align="left" data-vertical-align="top">± 0,20% i arbeidsområdet (10:1)</td><td data-text-align="left" data-vertical-align="top">0,07% i arbeidsområdet (10:1)</td></tr><tr><td data-text-align="left" data-vertical-align="top">Turbinmåler gass (salg og allokering)</td><td data-text-align="left" data-vertical-align="top">1 puls av 100.000</td><td data-text-align="left" data-vertical-align="top">1,0% i arbeidsområdet (10:1)</td><td data-text-align="left" data-vertical-align="top">± 0,70% i arbeidsområdet (10:1)</td><td data-text-align="left" data-vertical-align="top">0,28% i arbeidsområdet (10:1)</td></tr><tr><td data-text-align="left" data-vertical-align="top">Ultralydmåler gass (salg og allokering)</td><td data-text-align="left" data-vertical-align="top">1 puls av 100.000, 0,001%, ved pulsoverføring av målesignal</td><td data-text-align="left" data-vertical-align="top">1,0% i arbeidsområdet (20:1). Avvik fra referansen ved kalibrering skal være mindre enn ± 1,50% i arbeidsområdet (20:1) før anvendelse av kalibreringsfaktor</td><td data-text-align="left" data-vertical-align="top">± 0,70% i arbeidsområdet (20:1) etter at nullpunktskontroll er utført</td><td data-text-align="left" data-vertical-align="top">0,50% i arbeidsområdet (20:1) etter at nullpunktskontroll er utført</td></tr><tr><td data-text-align="left" data-vertical-align="top">Trykkmåling olje, gass</td><td data-text-align="left" data-vertical-align="top">± 0,30% av målt verdi i arbeidsområdet</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,10% av målt verdi i arbeidsområdet</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Trykkmåling brenselgass, fakkelgass</td><td data-text-align="left" data-vertical-align="top">± 0,50% av målt verdi i arbeidsområdet</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,20% av målt verdi i arbeidsområdet</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Temperaturmåling olje, gass</td><td data-text-align="left" data-vertical-align="top">± 0,30 °C</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,20 °C</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Temperaturmåling brenselgass, fakkelgass</td><td data-text-align="left" data-vertical-align="top">± 0,50 °C</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,30 °C</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Densitetsmåling olje</td><td data-text-align="left" data-vertical-align="top">± 0,50 kg/m<sup>3</sup></td><td data-text-align="left" data-vertical-align="top">NA</td><td data-text-align="left" data-vertical-align="top">± 0,30 kg/m<sup>3</sup></td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Densitetsmåling gass</td><td data-text-align="left" data-vertical-align="top">± 0,30% av målt verdi</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,20% av målt verdi</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Differanse-trykkmåling</td><td data-text-align="left" data-vertical-align="top">± 0,30% av målt verdi i arbeidsområdet</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,10% av målt verdi i arbeidsområdet</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Vann i olje måling</td><td data-text-align="left" data-vertical-align="top" /><td data-text-align="left" data-vertical-align="top">NA</td><td data-text-align="left" data-vertical-align="top">± 0,05 volum% absolutt for 0 til 1,0 volum% vanninnhold, ± 5,0% av målt verdi over 1,0 volum% vanninnhold</td><td data-text-align="left" data-vertical-align="top">0,50% av målt verdi ved vanninnhold over 0,01 volum%</td></tr><tr><td data-text-align="left" data-vertical-align="top">Online GC</td><td data-text-align="left" data-vertical-align="top">NA</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,15% av brennverdi</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Brennverdi gass</td><td data-text-align="left" data-vertical-align="top">NA</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,15% av brennverdi</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Usikkerhet datamaskindel for olje og gass</td><td data-text-align="left" data-vertical-align="top">NA</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,001%</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">Usikkerhet datamaskindel for brensel- og fakkelgass</td><td data-text-align="left" data-vertical-align="top">NA</td><td data-text-align="left" data-vertical-align="top">NA</td><td data-text-align="left" data-vertical-align="top">± 0,1%</td><td data-text-align="left" data-vertical-align="top">NA</td></tr><tr><td data-text-align="left" data-vertical-align="top">For brenselgass: se merknad til § 14.</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr></tbody></table></article></article><article class="legalArticle" data-lovdata-URL="LTI/forskrift/2001-11-01-1234/§9" data-name="§9" id="kapittel-3-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Måleenheter</span></h3><article class="legalP" id="kapittel-3-paragraf-2-ledd-1">Målesystemet skal gi avlesning i SI-enheter. Rapportering av fiskale måledata til Oljedirektoratet skal være i SI-enheter.</article><article class="legalP" id="kapittel-3-paragraf-2-ledd-2">Rapportering av brensel- og fakkelgass til Oljedirektoratet skal være i standard kubikkmeter for naturgass og liter for diesel eller andre hydrokarboner i væskefase.</article><article class="legalP" id="kapittel-3-paragraf-2-ledd-3">Bestemmelse av målesystemets kritiske deler ved oppmåling skal være i SI-enheter.</article></article><article class="legalArticle" data-lovdata-URL="LTI/forskrift/2001-11-01-1234/§10" data-name="§10" id="kapittel-3-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Referansebetingelser</span></h3><article class="legalP" id="kapittel-3-paragraf-3-ledd-1">Standard referansebetingelser for trykk og temperatur skal ved måling av olje og gass være 101,325 kPa og 15 °C. Ved måling av petroleumsprodukter kan annet referansetrykk benyttes.</article></article><article class="legalArticle" data-lovdata-URL="LTI/forskrift/2001-11-01-1234/§11" data-name="§11" id="kapittel-3-paragraf-4"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Bestemmelse av energiinnhold mv.</span></h3><article class="legalP" id="kapittel-3-paragraf-4-ledd-1">Gassammensetning fra kontinuerlig strømningsproporsjonal gasskromatografi eller fra automatisk strømningsproporsjonal prøvetaking skal benyttes for bestemmelse av energiinnhold.</article><article class="legalP" id="kapittel-3-paragraf-4-ledd-2">For salgsgassmålestasjoner skal to uavhengige systemer installeres.</article><article class="legalP" id="kapittel-3-paragraf-4-ledd-3">Når olje eller gass analyseres for bestemmelse av fysiske og/eller kjemiske egenskaper og analyseresultatene benyttes til salgs- eller allokeringsformål, skal dette utføres av et kompetent laboratorium.</article></article><article class="legalArticle" data-lovdata-URL="LTI/forskrift/2001-11-01-1234/§12" data-name="§12" id="kapittel-3-paragraf-5"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Føring av gass- og oljestrømmen utenom målesystemet</span></h3><article class="legalP" id="kapittel-3-paragraf-5-ledd-1">Strømmen av gass eller olje skal ikke føres utenom målesystemet.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2001-11-01-1234/KAPITTEL_4"><h2>Kapittel IV. Krav til utførelse av målesystemet</h2><article class="legalArticle" data-lovdata-URL="LTI/forskrift/2001-11-01-1234/§13" data-name="§13" id="kapittel-4-paragraf-1"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Krav til målesystemet generelt</span></h3><article class="legalP" id="kapittel-4-paragraf-1-ledd-1">Målesystemet skal planlegges og bygges etter krav i denne forskriften og i henhold til anerkjente normer for målesystemer.</article><article class="legalP" id="kapittel-4-paragraf-1-ledd-2">Målesystemet skal kunne måle alle planlagte hydrokarbonstrømmer uten at noen del av måleutstyret opererer utenfor sitt arbeidsområde.</article><article class="legalP" id="kapittel-4-paragraf-1-ledd-3">På salgsmålestasjoner skal antall målerør i parallell være slik at maksimal hydrokarbonstrøm skal kunne måles med ett målerør ute av drift, mens de øvrige opererer innenfor sitt arbeidsområde.</article><article class="legalP" id="kapittel-4-paragraf-1-ledd-4">Målesystemet skal være egnet for den aktuelle type måling, de gitte fluidegenskaper og de volumer av hydrokarboner som skal måles.</article><article class="legalP" id="kapittel-4-paragraf-1-ledd-5">Ved behov skal strømningsrettere installeres.</article><article class="legalP" id="kapittel-4-paragraf-1-ledd-6">I områder der kontroll og kalibrering foretas skal det være tilstrekkelig beskyttelse mot uteklima og rystelser.</article><article class="legalP" id="kapittel-4-paragraf-1-ledd-7">Målerør og tilhørende utstyr skal isoleres oppstrøms og nedstrøms i den lengde som er nødvendig for å hindre temperaturendring for de instrumentene som gir innsignal til de fiskale beregningene.</article><article class="legalP" id="kapittel-4-paragraf-1-ledd-8">Avstengningsventiler skal være av blokkerings- og avblødningstype. Alle ventiler av betydning for integritet av målestasjonen skal kunne kontrolleres for å sikre mot lekkasje.</article><article class="legalP" id="kapittel-4-paragraf-1-ledd-9">Alle deler av målesystemet skal være lett tilgjengelige for vedlikehold, kontroll og kalibrering.</article></article><article class="legalArticle" data-lovdata-URL="LTI/forskrift/2001-11-01-1234/§14" data-name="§14" id="kapittel-4-paragraf-2"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Målesystemets mekaniske del</span></h3><article class="legalP" id="kapittel-4-paragraf-2-ledd-1">Målesystemets mekaniske del skal utformes slik at representative måleverdier frembringes som innsignaler for de fiskale beregninger (jf. § 8).</article><article class="legalP" id="kapittel-4-paragraf-2-ledd-2">Det skal legges til rette for nødvendig redundans og mulighet for verifikasjon av gass og væskemålerne.</article><article class="legalP" id="kapittel-4-paragraf-2-ledd-3">Når turbinmålere brukes til væskemåling, skal permanent rørnormal være tilgjengelig for kalibrering av målerne.</article><article class="legalP" id="kapittel-4-paragraf-2-ledd-4">Rørnormalen skal kunne kalibreres på bruksstedet.</article><article class="legalP" id="kapittel-4-paragraf-2-ledd-5">Dersom andre typer strømningsmålere brukes til væskemåling, skal permanent utstyr for kalibrering av måler være tilgjengelig.</article><article class="legalP" id="kapittel-4-paragraf-2-ledd-6">Det skal dokumenteres at omkringliggende utstyr ikke vil påvirke målesignalene.</article></article><article class="legalArticle" data-lovdata-URL="LTI/forskrift/2001-11-01-1234/§15" data-name="§15" id="kapittel-4-paragraf-3"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Målesystemets instrumentdel</span></h3><article class="legalP" id="kapittel-4-paragraf-3-ledd-1">Trykk, temperatur, densitet og komposisjonsanalyse skal måles på en slik måte at representative måleverdier frembringes som innsignaler for de fiskale beregninger (jf. § 8).</article></article><article class="legalArticle" data-lovdata-URL="LTI/forskrift/2001-11-01-1234/§16" data-name="§16" id="kapittel-4-paragraf-4"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Målesystemets datamaskindel</span></h3><article class="legalP" id="kapittel-4-paragraf-4-ledd-1">Målesystemets datamaskindel skal utformes slik at de fiskale beregninger kan utføres innenfor den fastsatte måleusikkerhet (jf. § 8).</article><article class="legalP" id="kapittel-4-paragraf-4-ledd-2">Datamaskindelen skal være utstyrt med ulike sikringsfunksjoner slik at de fiskale tall ikke kan endres som følge av uønskede hendelser av teknisk art eller som en følge av manuell feiloperasjon.</article><article class="legalP" id="kapittel-4-paragraf-4-ledd-3">Datamaskindelen skal ved rapporter kunne dokumentere de ulike fiskale parametere og de fiskale mengder som er beregnet av disse.</article><article class="legalP" id="kapittel-4-paragraf-4-ledd-4">Datamaskindelen skal ha avbruddsfri strømforsyning. Det skal sikres at feil registreres med alarm og at reservesystem aktiveres. Strømbrudd skal ikke kunne forårsake at fiskale måledata slettes fra datamaskinens lagringsenhet.</article></article><article class="legalArticle" data-lovdata-URL="LTI/forskrift/2001-11-01-1234/§17" data-name="§17" id="kapittel-4-paragraf-5"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Krav til prøvetaking</span></h3><article class="legalP" id="kapittel-4-paragraf-5-ledd-1">Prøvetakingen skal utføres på en måte som sikrer at prøvemengde er representativ.</article><article class="legalP" id="kapittel-4-paragraf-5-ledd-2">Prøvetakingen skal være automatisk og strømningsproporsjonal. I tillegg skal det være mulig å foreta manuell prøvetaking.</article><article class="legalP" id="kapittel-4-paragraf-5-ledd-3">For olje og kondensat skal nødvendig utstyr for homogenisering installeres oppstrøms av uttak for prøvetakingsrør.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2001-11-01-1234/KAPITTEL_5"><h2>Kapittel V. Krav til kalibrering og verifisering mv. før målesystemet tas i bruk</h2><article class="legalArticle" data-lovdata-URL="LTI/forskrift/2001-11-01-1234/§18" data-name="§18" id="kapittel-5-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Søknad om samtykke</span></h3><article class="legalP" id="kapittel-5-paragraf-1-ledd-1">Rettighetshaveren skal innhente samtykke fra Oljedirektoratet før målesystemet tas i bruk.</article><article class="legalP" id="kapittel-5-paragraf-1-ledd-2">Før målesystemet tas i bruk skal det utarbeides prosedyrer for drift, vedlikehold, kalibrering og verifikasjon. Prosedyrene skal ivareta at målesystemet vedlikeholdes til den standard det er utformet til.</article><article class="legalP" id="kapittel-5-paragraf-1-ledd-3">Prosedyrer for kalibreringer og verifiseringer som skal utføres for å klargjøre målestasjonen til oppstart, skal sendes til Oljedirektoratet som vedlegg til søknaden.</article></article><article class="legalArticle" data-lovdata-URL="LTI/forskrift/2001-11-01-1234/§19" data-name="§19" id="kapittel-5-paragraf-2"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Generelt</span></h3><article class="legalP" id="kapittel-5-paragraf-2-ledd-1">Kalibreringer og verifiseringer som beskrives i dette kapitlet skal utføres før målesystemet tas i bruk på bruksstedet.</article><article class="legalP" id="kapittel-5-paragraf-2-ledd-2">Oljedirektoratet skal ha anledning til å være til stede når aktivitetene utføres.</article></article><article class="legalArticle" data-lovdata-URL="LTI/forskrift/2001-11-01-1234/§20" data-name="§20" id="kapittel-5-paragraf-3"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Kalibrering av mekanisk del</span></h3><article class="legalP" id="kapittel-5-paragraf-3-ledd-1">Rørnormalens volum skal kalibreres,<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">før levering av målesystemet fra byggeplassen,</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">før målesystemet tas i bruk på bruksstedet.</article></article></li></ul></article><article class="legalP" id="kapittel-5-paragraf-3-ledd-2">De mekaniske delene som er kritiske for måleusikkerheten skal oppmåles eller strømningskalibreres for å dokumentere kalibreringskurve.</article><article class="legalP" id="kapittel-5-paragraf-3-ledd-3">Det ferdigmonterte væskemålesystemet skal testes med væskestrøm på byggeplassen og strømningsmålerkalibrering skal utføres.</article><article class="legalP" id="kapittel-5-paragraf-3-ledd-4">Statistiske metoder for å dokumentere repeterbarhetskrav kan benyttes.</article></article><article class="legalArticle" data-lovdata-URL="LTI/forskrift/2001-11-01-1234/§21" data-name="§21" id="kapittel-5-paragraf-4"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Kalibrering av instrumentdel</span></h3><article class="legalP" id="kapittel-5-paragraf-4-ledd-1">Målesløyfene skal være kalibrert og kalibreringsresultatene skal være tilgjengelig.</article><article class="legalP" id="kapittel-5-paragraf-4-ledd-2">Målesløyfene skal kalibreres med et antall punkter slik at linearitetsavvik avdekkes innenfor arbeidsområdet. Kalibrering av målesløyfene skal utføres ved visuell avlesning av signalene i datamaskindelen.</article></article><article class="legalArticle" data-lovdata-URL="LTI/forskrift/2001-11-01-1234/§22" data-name="§22" id="kapittel-5-paragraf-5"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Verifisering av datamaskindel</span></h3><article class="legalP" id="kapittel-5-paragraf-5-ledd-1">For hvert målerør skal det utføres verifikasjon av datamaskindelen for å bekrefte at alle funksjonene er operative.</article><article class="legalP" id="kapittel-5-paragraf-5-ledd-2">For alle uavhengige programrutiner skal det verifiseres at beregninger utføres med krav lik eller bedre enn det som er nevnt i denne forskriften § 8. Integrasjon skal verifiseres med minst tre verdier i strømningsområdet.</article><article class="legalP" id="kapittel-5-paragraf-5-ledd-3">Beregningene for kalibreringer som nevnt i denne forskriften § 20 skal verifiseres. Dette omfatter K-faktor for den enkelte kalibrering og gjennomsnittsverdien innenfor det tillatte variasjonsområdet.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2001-11-01-1234/KAPITTEL_6"><h2>Kapittel VI. Krav til målesystemet i bruk</h2><article class="legalArticle" data-lovdata-URL="LTI/forskrift/2001-11-01-1234/§23" data-name="§23" id="kapittel-6-paragraf-1"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Vedlikehold</span></h3><article class="legalP" id="kapittel-6-paragraf-1-ledd-1">Målesystemet skal vedlikeholdes til den norm det er konstruert i henhold til.</article><article class="legalP" id="kapittel-6-paragraf-1-ledd-2">Det utstyr som inngår i målesystemet, og som har vesentlig betydning for måleusikkerheten, skal være kalibrert med sporbart utstyr før oppstart, og deretter vedlikeholdes til denne standard.</article><article class="legalP" id="kapittel-6-paragraf-1-ledd-3">Kontroll for å sikre at utstyr som nevnt i denne paragrafens første ledd er innenfor gitte grenseverdier skal utføres regelmessig av kvalifisert personell. Dersom utstyr ved kalibrering er utenfor de gitte grenseverdiene, skal korrigering utføres av kvalifisert personell eller ved kalibrering og tilhørende korrigering i et kompetent laboratorium. Sporbar kalibrering av testinstrumenter skal utføres regelmessig av kompetente laboratorier.</article></article><article class="legalArticle" data-lovdata-URL="LTI/forskrift/2001-11-01-1234/§24" data-name="§24" id="kapittel-6-paragraf-2"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Driftskrav for rørnormal</span></h3><article class="legalP" id="kapittel-6-paragraf-2-ledd-1">Rørnormalens volum skal kalibreres årlig.</article><article class="legalP" id="kapittel-6-paragraf-2-ledd-2">Kalibrering skal også utføres dersom volumet kan ha endret seg som følge av utstyrsvikt.</article></article><article class="legalArticle" data-lovdata-URL="LTI/forskrift/2001-11-01-1234/§25" data-name="§25" id="kapittel-6-paragraf-3"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Driftskrav for strømningsmålere</span></h3><article class="legalP" id="kapittel-6-paragraf-3-ledd-1">Turbinmålere for olje skal kalibreres mot den permanente rørnormalen med en repeterbarhet slik at en sekvens av fem etterfølgende enkeltkalibreringer faller innenfor et bånd på 0,05% av gjennomsnittlig kalibreringsfaktor.</article><article class="legalP" id="kapittel-6-paragraf-3-ledd-2">Kalibreringsfaktoren for strømningsmålere skal ligge innenfor kontrollgrensene som nevnt i anerkjent norm. Strømningsmålere som installeres etter overhaling, modifikasjon eller utskifting skal umiddelbart kalibreres for å verifisere krav til linearitet og repeterbarhet.</article><article class="legalP" id="kapittel-6-paragraf-3-ledd-3">Etter oppstart av målesystemet skal det utføres kalibreringer av strømningsmålere for å verifisere krav til repeterbarhet og linearitet. Det skal også verifiseres i hvilken grad kalibreringsfaktoren påvirkes av strømningsmengde, temperatur, trykk og sammensetningen ved endringer innenfor variasjonsområdet.</article><article class="legalP" id="kapittel-6-paragraf-3-ledd-4">Kalibrering av strømningsmålere skal tilfredsstille følgende krav,<ul class="defaultList"><li data-li-identifier="a)" data-name="a)"><article class="listArticle" id="kapittel-6-paragraf-3-ledd-4-punkt-1"><article class="legalP" id="kapittel-6-paragraf-3-ledd-4-punkt-1-ledd-1">det skal etableres grenser for kalibreringsfaktor og oljestrømning, temperatur, trykk, densitet, viskositet eller sammensetning dersom det er en sammenheng mellom disse. Ved overskridelse av grensene skal ny kalibrering utføres,</article></article></li><li data-li-identifier="b)" data-name="b)"><article class="listArticle" id="kapittel-6-paragraf-3-ledd-4-punkt-2"><article class="legalP" id="kapittel-6-paragraf-3-ledd-4-punkt-2-ledd-1">tidsintervallet mellom kalibrering av strømningsmålerne skal ikke overskride fire dager. For hver skipning skal kalibreringsfaktor for strømningsmålere i bruk bestemmes.</article></article></li></ul></article><article class="legalP" id="kapittel-6-paragraf-3-ledd-5">Statistiske metoder for å dokumentere repeterbarhetskrav kan benyttes.</article><article class="legalP" id="kapittel-6-paragraf-3-ledd-6">Måleblendene skal kontrolleres for kantskarphet, overflateruhet og planhet. Kontroll skal foretas ved oppstart og én gang per måned i de første seks måneder. Etter dette kan intervallene utvides, men dersom det senere oppdages skader eller slitasje skal intervallet for kontroll av måleblendene reduseres. Måleblenden skal også kontrolleres etter hendelser som kan ha påvirket den fiskale målekvaliteten. Måleblendene skal sertifiseres før installasjon i målerør og senere om det avdekkes synlige skader.</article><article class="legalP" id="kapittel-6-paragraf-3-ledd-7">For ultralydmåling av gass skal tilstandsparametere verifiseres.</article><article class="legalP" id="kapittel-6-paragraf-3-ledd-8">Ved gassmåling med måleblende eller ultralyd skal målerørene kontrolleres ved indikasjon på endring av innvendig overflate.</article></article><article class="legalArticle" data-lovdata-URL="LTI/forskrift/2001-11-01-1234/§26" data-name="§26" id="kapittel-6-paragraf-4"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Driftskrav for instrumentdel</span></h3><article class="legalP" id="kapittel-6-paragraf-4-ledd-1">Alle givere skal kontinuerlig overvåkes og/eller regelmessig kalibreres i henhold til krav i § 8. Når kalibrering utføres skal dette omfatte flere verdier i giverens arbeidsområde. Dersom givernes utgangssignaler avviker fra de grenser som er fastsatt, skal nødvendig vedlikehold og deretter ny kalibrering av utstyret utføres.</article><article class="legalP" id="kapittel-6-paragraf-4-ledd-2">Kalibreringsmetodene skal være slik at systematiske målefeil unngås eller kompenseres for.</article><article class="legalP" id="kapittel-6-paragraf-4-ledd-3">Gassdensitometere skal verifiseres mot beregnet densitet eller annen relevant metode.</article><article class="legalP" id="kapittel-6-paragraf-4-ledd-4">Ved bruk av kontinuerlig gasskromatografi skal korrektivt vedlikehold og ny kalibrering utføres.</article></article><article class="legalArticle" data-lovdata-URL="LTI/forskrift/2001-11-01-1234/§27" data-name="§27" id="kapittel-6-paragraf-5"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Driftskrav for datamaskindel</span></h3><article class="legalP" id="kapittel-6-paragraf-5-ledd-1">Kritiske data skal regelmessig arkiveres. Det skal etableres prosedyrer for håndtering av feilmeldinger fra datamaskindelen eller feil som oppdages på annen måte.</article><article class="legalP" id="kapittel-6-paragraf-5-ledd-2">Overføring av signaler fra givere til datamaskindelen skal kontrolleres i forbindelse med kalibrering av giverne.</article><article class="legalP" id="kapittel-6-paragraf-5-ledd-3">Ved programendringer og ved bytte av datamaskindeler skal det utføres en uavhengig verifikasjon av datamaskindelens beregningskrav, jf. denne forskriften § 22.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2001-11-01-1234/KAPITTEL_7"><h2>Kapittel VII. Krav til dokumentasjon</h2><article class="legalArticle" data-lovdata-URL="LTI/forskrift/2001-11-01-1234/§28" data-name="§28" id="kapittel-7-paragraf-1"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Dokumentasjon før målesystemet tas i bruk</span></h3><article class="legalP" id="kapittel-7-paragraf-1-ledd-1">Etter at plan for utbygging og drift av en petroleumsforekomst (PUD) og plan for anlegg og drift av innretning og for utnyttelse av petroleum (PAD) er godkjent og før målesystemet tas i bruk, skal operatøren ha følgende dokumenter tilgjengelig,<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-1-ledd-1-punkt-1"><article class="legalP" id="kapittel-7-paragraf-1-ledd-1-punkt-1-ledd-1">teknisk beskrivelse av målesystemet,</article></article></li><li data-li-identifier="b)" data-name="b)"><article class="listArticle" id="kapittel-7-paragraf-1-ledd-1-punkt-2"><article class="legalP" id="kapittel-7-paragraf-1-ledd-1-punkt-2-ledd-1">oversikt som viser plasseringen av målesystemet i prosess- og transportsystemet,</article></article></li><li data-li-identifier="c)" data-name="c)"><article class="listArticle" id="kapittel-7-paragraf-1-ledd-1-punkt-3"><article class="legalP" id="kapittel-7-paragraf-1-ledd-1-punkt-3-ledd-1">tegninger og beskrivelse av utstyret som inngår i målesystemet,</article></article></li><li data-li-identifier="d)" data-name="d)"><article class="listArticle" id="kapittel-7-paragraf-1-ledd-1-punkt-4"><article class="legalP" id="kapittel-7-paragraf-1-ledd-1-punkt-4-ledd-1">dokumentasjonsoversikt for målesystemet,</article></article></li><li data-li-identifier="e)" data-name="e)"><article class="listArticle" id="kapittel-7-paragraf-1-ledd-1-punkt-5"><article class="legalP" id="kapittel-7-paragraf-1-ledd-1-punkt-5-ledd-1">fremdriftsplan for prosjektet frem til søknad om samtykke til bruk,</article></article></li><li data-li-identifier="f)" data-name="f)"><article class="listArticle" id="kapittel-7-paragraf-1-ledd-1-punkt-6"><article class="legalP" id="kapittel-7-paragraf-1-ledd-1-punkt-6-ledd-1">beskrivelse av operatørens og leverandørens styringssystem for oppfølging av målesystemet,</article></article></li><li data-li-identifier="g)" data-name="g)"><article class="listArticle" id="kapittel-7-paragraf-1-ledd-1-punkt-7"><article class="legalP" id="kapittel-7-paragraf-1-ledd-1-punkt-7-ledd-1">usikkerhetsanalyse.</article></article></li></ul></article><article class="legalP" id="kapittel-7-paragraf-1-ledd-2">Oljedirektoratet skal på forespørsel tilsendes dokumentasjon som nevnt i denne paragrafen første ledd.</article></article><article class="legalArticle" data-lovdata-URL="LTI/forskrift/2001-11-01-1234/§29" data-name="§29" id="kapittel-7-paragraf-2"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Dokumentasjon for målesystemet i bruk</span></h3><article class="legalP" id="kapittel-7-paragraf-2-ledd-1">Det skal etableres og vedlikeholdes et arkiv som skal omfatte dokumentasjon vedrørende målesystemet. Det skal kunne dokumenteres at kvaliteten på målinger er som nevnt i denne forskriften og at det er samsvar mellom rapporterte og målte kvanta.</article><article class="legalP" id="kapittel-7-paragraf-2-ledd-2">Dokumentert feilmåling skal det korrigeres for. Korrigering skal foretas om avviket er større enn 0,02% av totalt volum. Om feil har en lavere prosentverdi skal korreksjon utføres når feilens totalverdi anses å være betydelig.</article><article class="legalP" id="kapittel-7-paragraf-2-ledd-3">Dersom det er uklart hvor lenge det har vært feilmålt, skal korreksjon foretas for halvdelen av det tidsrom det maksimalt kan ha blitt feilmålt.</article><article class="legalP" id="kapittel-7-paragraf-2-ledd-4">Rapportering av CO<sub>2</sub> -avgiftsmålinger for innbetaling av CO<sub>2</sub> -avgiften skal skje halvårlig som nevnt i CO<sub>2</sub> -avgiftsloven § 4 og i henhold til skjema utgitt av Oljedirektoratet.</article><article class="legalP" id="kapittel-7-paragraf-2-ledd-5">Om målte tall av tekniske grunner ikke er tilgjengelige, skal rapporterte tall kunne dokumenteres på en beregningsmessig forsvarlig måte.</article><article class="legalP" id="kapittel-7-paragraf-2-ledd-6">Diesel levert til innretningen i avgiftsterminen skal rapporteres som grunnlag for CO<sub>2</sub> -avgiftsberegning. Fradrag for diesel som ikke er benyttet til forbrenning skal dokumenteres og rapporteres til Oljedirektoratet som nevnt i denne paragrafen fjerde ledd.</article><article class="legalP" id="kapittel-7-paragraf-2-ledd-7">Alle måledata som denne forskriften omfatter skal rapporteres i PetroBank-systemet.</article></article><article class="legalArticle" data-lovdata-URL="LTI/forskrift/2001-11-01-1234/§30" data-name="§30" id="kapittel-7-paragraf-3"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Informasjon</span></h3><article class="legalP" id="kapittel-7-paragraf-3-ledd-1">Etter at PUD er godkjent skal rettighetshaver informere Oljedirektoratet om alle vesentlige endringer som påvirker kvalitet av fiskale målinger eller tall rapportert fra disse.</article><article class="legalP" id="kapittel-7-paragraf-3-ledd-2">Oljedirektoratet skal informeres om,<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-3-ledd-2-punkt-1"><article class="legalP" id="kapittel-7-paragraf-3-ledd-2-punkt-1-ledd-1">årlig plan for aktiviteter innenfor fagområdet</article></article></li><li data-li-identifier="b)" data-name="b)"><article class="listArticle" id="kapittel-7-paragraf-3-ledd-2-punkt-2"><article class="legalP" id="kapittel-7-paragraf-3-ledd-2-punkt-2-ledd-1">feilmåling</article></article></li><li data-li-identifier="c)" data-name="c)"><article class="listArticle" id="kapittel-7-paragraf-3-ledd-2-punkt-3"><article class="legalP" id="kapittel-7-paragraf-3-ledd-2-punkt-3-ledd-1">når fiskale måledata er blitt korrigert basert på beregninger</article></article></li><li data-li-identifier="d)" data-name="d)"><article class="listArticle" id="kapittel-7-paragraf-3-ledd-2-punkt-4"><article class="legalP" id="kapittel-7-paragraf-3-ledd-2-punkt-4-ledd-1">endring i kalibreringsintervall</article></article></li><li data-li-identifier="e)" data-name="e)"><article class="listArticle" id="kapittel-7-paragraf-3-ledd-2-punkt-5"><article class="legalP" id="kapittel-7-paragraf-3-ledd-2-punkt-5-ledd-1">endring i beregningsprogrammer</article></article></li><li data-li-identifier="f)" data-name="f)"><article class="listArticle" id="kapittel-7-paragraf-3-ledd-2-punkt-6"><article class="legalP" id="kapittel-7-paragraf-3-ledd-2-punkt-6-ledd-1">endringer i de forutsetninger som ligger til grunn for samtykket</article></article></li><li data-li-identifier="g)" data-name="g)"><article class="listArticle" id="kapittel-7-paragraf-3-ledd-2-punkt-7"><article class="legalP" id="kapittel-7-paragraf-3-ledd-2-punkt-7-ledd-1">lasterstatningsprosedyrer som gjelder ved salg av hydrokarboner i væskefase.</article></article></li></ul></article></article><article class="legalArticle" data-lovdata-URL="LTI/forskrift/2001-11-01-1234/§31" data-name="§31" id="kapittel-7-paragraf-4"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Kalibreringsdokumenter</span></h3><article class="legalP" id="kapittel-7-paragraf-4-ledd-1">Beskrivelse av fremgangsmåte ved kalibrering og kontroll, samt oversikt av resultater der måleavvik før og etter kalibrering fremgår, skal dokumenteres. Dette skal være tilgjengelige for verifikasjon på bruksstedet.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2001-11-01-1234/KAPITTEL_8"><h2>Kapittel VIII. Alminnelige bestemmelser</h2><article class="legalArticle" data-lovdata-URL="LTI/forskrift/2001-11-01-1234/§32" data-name="§32" id="kapittel-8-paragraf-1"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Tilsynsmyndighet – myndighet til å fatte enkeltvedtak mv.</span></h3><article class="legalP" id="kapittel-8-paragraf-1-ledd-1">Oljedirektoratet fører tilsyn med at bestemmelsene som er gitt i denne forskriften eller vedtak som er fattet i medhold av den, blir overholdt. Oljedirektoratet kan fatte de enkeltvedtakene som er nødvendige for å gjennomføre bestemmelser som er gitt i denne forskriften.</article></article><article class="legalArticle" data-lovdata-URL="LTI/forskrift/2001-11-01-1234/§33" data-name="§33" id="kapittel-8-paragraf-2"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Dispensasjon</span></h3><article class="legalP" id="kapittel-8-paragraf-2-ledd-1">Oljedirektoratet kan i særlige tilfeller dispensere fra bestemmelser som er gitt i denne forskriften.</article></article><article class="legalArticle" data-lovdata-URL="LTI/forskrift/2001-11-01-1234/§34" data-name="§34" id="kapittel-8-paragraf-3"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Straffebestemmelse</span></h3><article class="legalP" id="kapittel-8-paragraf-3-ledd-1">Overtredelse av denne forskriften eller vedtak som er fattet i medhold av den, straffes som bestemt i petroleumsloven § 10-17, og CO<sub>2</sub> -avgiftsloven § 7, jamfør straffeloven kapittel 3a.</article></article><article class="legalArticle" data-lovdata-URL="LTI/forskrift/2001-11-01-1234/§35" data-name="§35" id="kapittel-8-paragraf-4"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Ikrafttredelses- og overgangsbestemmelser</span></h3><ul class="defaultList"><li data-li-identifier="1." data-name="1."><article class="listArticle" id="kapittel-8-paragraf-4-punkt-1"><article class="legalP" id="kapittel-8-paragraf-4-punkt-1-ledd-1">Denne forskriften trer i kraft 1. januar 2002.</article></article></li><li data-li-identifier="2." data-name="2."><article class="listArticle" id="kapittel-8-paragraf-4-punkt-2"><article class="legalP" id="kapittel-8-paragraf-4-punkt-2-ledd-1">Fra samme dato gjøres følgende endringer <ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-punkt-2-ledd-1-punkt-1"><article class="legalP" id="kapittel-8-paragraf-4-punkt-2-ledd-1-punkt-1-ledd-1">forskrift om fiskal kvantumsmåling av olje og gass i petroleumsvirksomheten, fastsatt av Oljedirektoratet 3. juli 1991 nr. 532, oppheves.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-punkt-2-ledd-1-punkt-2"><article class="legalP" id="kapittel-8-paragraf-4-punkt-2-ledd-1-punkt-2-ledd-1">forskrift om brensel- og fakkelgassmåling ved beregning av CO<sub>2</sub> -avgift i petroleumsvirksomheten, fastsatt av Oljedirektoratet 12. august 1993 nr. 806, oppheves.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-8-paragraf-4-punkt-3"><article class="legalP" id="kapittel-8-paragraf-4-punkt-3-ledd-1">Vedtak fattet i medhold av forskriftene som er nevnt i denne paragrafen nummer 2 skal gjelde inntil de eventuelt blir opphevet eller endret av Oljedirektoratet.</article></article></li><li data-li-identifier="4." data-name="4."><article class="listArticle" id="kapittel-8-paragraf-4-punkt-4"><article class="legalP" id="kapittel-8-paragraf-4-punkt-4-ledd-1"><ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-punkt-4-ledd-1-punkt-1"><article class="legalP" id="kapittel-8-paragraf-4-punkt-4-ledd-1-punkt-1-ledd-1">Denne forskriftens generelle krav og krav vedrørende uttesting og drift av måleutstyr (kapittel I, II, III, V, VI, VII og VIII) gjelder for alle målesystemer.</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-punkt-4-ledd-1-punkt-2"><article class="legalP" id="kapittel-8-paragraf-4-punkt-4-ledd-1-punkt-2-ledd-1">Krav til utførelse (kapittel IV) gjelder kun målesystem hvor utførelse ble påbegynt etter 1. januar 2002. Oljedirektoratet kan ved enkeltvedtak overfor den enkelte operatør gjøre krav til utførelse helt eller delvis gjeldende for måleutstyr eller målesystem som er utført før tidspunktet nevnt i foregående punktum, jamfør denne forskriften § 32.</article></article></li></ul></article></article></li></ul> <article class="defaultP" margin-top="true"><i>Referanseliste</i><ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-1"><article class="legalP" id="kapittel-8-paragraf-4-punkt-4-punkt-1-ledd-1">AGA, American Gas Association <ul class="defaultList"><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-1-ledd-1-punkt-1"><article class="legalP" id="kapittel-8-paragraf-4-punkt-4-punkt-1-ledd-1-punkt-1-ledd-1">AGA Report No 8, Natural Gas density and compressibility factor executable program and Fortran Code</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-1-ledd-1-punkt-2"><article class="legalP" id="kapittel-8-paragraf-4-punkt-4-punkt-1-ledd-1-punkt-2-ledd-1">AGA Report No 9, Measurement of gas by multipath ultrasonic meters</article></article></li></ul></article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-2"><article class="legalP" id="kapittel-8-paragraf-4-punkt-4-punkt-2-ledd-1">ASTM 1945, Standard test method for analysis of natural gas by gas chromatography (1991)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-3"><article class="legalP" id="kapittel-8-paragraf-4-punkt-4-punkt-3-ledd-1">API, MPMS, American Petroleum Institute, Manual of Petroleum Measurement Standards</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-4"><article class="legalP" id="kapittel-8-paragraf-4-punkt-4-punkt-4-ledd-1">Håndbok for usikkerhetsberegning CMR/NFOGM/OD (1999)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-5"><article class="legalP" id="kapittel-8-paragraf-4-punkt-4-punkt-5-ledd-1">ISO/OIML The Guide to the expression of uncertainty in measurement (1995)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-6"><article class="legalP" id="kapittel-8-paragraf-4-punkt-4-punkt-6-ledd-1">OIML R 117 Measuring systems for liquids other than water, Annex A (1995)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-7"><article class="legalP" id="kapittel-8-paragraf-4-punkt-4-punkt-7-ledd-1">ISO 3171 Petroleum liquids – Automatic pipeline sampling (1988)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-8"><article class="legalP" id="kapittel-8-paragraf-4-punkt-4-punkt-8-ledd-1">ISO 5024 Petroleum liquids and liquefied petroleum gases. Measurement Standard reference conditions (1976)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-9"><article class="legalP" id="kapittel-8-paragraf-4-punkt-4-punkt-9-ledd-1">ISO 5167-1 Measurement of fluid flow by means of orifice plates, nozzles and venturi tubes inserted in circular cross section conduits running full (1998)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-10"><article class="legalP" id="kapittel-8-paragraf-4-punkt-4-punkt-10-ledd-1">ISO 6551 Petroleum Liquids and Gases – Fidelity and Security of Dynamic (1982)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-11"><article class="legalP" id="kapittel-8-paragraf-4-punkt-4-punkt-11-ledd-1">ISO 6976 Natural gas – Calculations of calorific values, density, relative density and Wobbe index from composition (1995)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-12"><article class="legalP" id="kapittel-8-paragraf-4-punkt-4-punkt-12-ledd-1">ISO 7278 Liquid hydrocarbons – Dynamic measurement – Proving system for volumetric meters.</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-13"><article class="legalP" id="kapittel-8-paragraf-4-punkt-4-punkt-13-ledd-1">ISO 9002 Quality systems, Model for quality assurance in production, installation and servicing (1994)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-14"><article class="legalP" id="kapittel-8-paragraf-4-punkt-4-punkt-14-ledd-1">ISO 9951 Measurement of gas flow in closed conduits – Turbine meters (1993)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-15"><article class="legalP" id="kapittel-8-paragraf-4-punkt-4-punkt-15-ledd-1">ISO 1000 (1981), SI units and recommendations for the use of their multiples and certain other units</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-16"><article class="legalP" id="kapittel-8-paragraf-4-punkt-4-punkt-16-ledd-1">ISO/IEC 17025 General requirements for the competence of testing and calibration laboratories</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-17"><article class="legalP" id="kapittel-8-paragraf-4-punkt-4-punkt-17-ledd-1">ISO/CD 10715 Natural Gas – Sampling Guidelines</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-18"><article class="legalP" id="kapittel-8-paragraf-4-punkt-4-punkt-18-ledd-1">NORSOK I-104, Fiscal measurement system for hydrocarbon gas (Rev 2, 2 June 1998)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-19"><article class="legalP" id="kapittel-8-paragraf-4-punkt-4-punkt-19-ledd-1">NORSOK I-105, Fiscal measurement system for hydrocarbon liquid (Rev 2, 2 June 1998)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-20"><article class="legalP" id="kapittel-8-paragraf-4-punkt-4-punkt-20-ledd-1">NORSOK P-100, Prosess system</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-21"><article class="legalP" id="kapittel-8-paragraf-4-punkt-4-punkt-21-ledd-1">NS 4900 (1979)</article></article></li><li data-li-identifier="-" data-name="-"><article class="listArticle" id="kapittel-8-paragraf-4-punkt-4-punkt-22"><article class="legalP" id="kapittel-8-paragraf-4-punkt-4-punkt-22-ledd-1">NS 1024 (1982)</article></article></li></ul></article></article></section><section class="section" data-name="vedlegg1" id="kapittel-9" data-lovdata-URL="LTI/forskrift/2001-11-01-1234/KAPITTEL_9"><h2>Vedlegg 1: Skjema 1, CO<sub>2</sub> -avgift, halvårlig innbetaling</h2><article class="defaultP">SKJEMA 1 – CO<sub>2</sub> -AVGIFT<p class="leddfortsettelse">HALVÅRLIG INNBETALING</p></article> <article class="defaultP" margin-top="true">Halvår:<p class="leddfortsettelse">Selskap: <table><thead><tr><th data-text-align="left" data-vertical-align="top"><i>Felt/innretning</i></th><th data-text-align="center" data-vertical-align="top"><i>Avg. beløp<br />Gass</i></th><th data-text-align="center" data-vertical-align="top"><i>Avg. beløp<br />Olje/kondensat</i></th><th data-text-align="center" data-vertical-align="top"><i>Avg. beløp<br />Sum</i></th></tr></thead><tbody><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top"><br /></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Sum denne perioden</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Sum korrigeringer</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">Sum renter</td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top" /><td colspan="2" data-text-align="left" data-vertical-align="top">Halvårlige innbetalinger</td><td data-text-align="center" data-vertical-align="top" /></tr></tbody></table></p></article> <article class="defaultP" margin-top="true">Dato/sign.<p class="leddfortsettelse">___________________________</p></article> <article class="defaultP" margin-top="true">Til internt bruk i Oljedirektoratet <table><thead><tr><th data-text-align="center" data-vertical-align="top"><i>Konto</i></th><th data-text-align="center" data-vertical-align="top"><i>Debet</i></th><th data-text-align="center" data-vertical-align="top"><i>Kredit</i></th></tr></thead><tbody><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top"><br /></td></tr><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top"><br /></td></tr><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top"><br /></td></tr><tr><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top"><br /></td></tr><tr><td data-text-align="left" data-vertical-align="top">Sum</td><td data-text-align="center" data-vertical-align="top" /><td data-text-align="center" data-vertical-align="top" /></tr></tbody></table></article></section><section class="section" data-name="vedlegg2" id="kapittel-10" data-lovdata-URL="LTI/forskrift/2001-11-01-1234/KAPITTEL_10"><h2>Vedlegg 2: Skjema 2, CO<sub>2</sub> -avgift, avgiftsberegning per produkt</h2><article class="defaultP">SKJEMA 2 – CO<sub>2</sub> -AVGIFT<p class="leddfortsettelse">AVGIFTSBEREGNING PER PRODUKT</p></article> <article class="defaultP" margin-top="true">Halvår:<p class="leddfortsettelse">Felt/innretning:</p><p class="leddfortsettelse">Norskandel:</p><p class="leddfortsettelse">Produkt: <table><thead><tr><th data-text-align="left" data-vertical-align="top"><i>Måned</i></th><th data-text-align="left" data-vertical-align="top"><i>Brensel<br />(Sm<sup>3</sup> /1)</i></th><th data-text-align="left" data-vertical-align="top"><i>Fakling<br />(Sm<sup>3</sup> /1)</i></th><th data-text-align="left" data-vertical-align="top"><i>Utslipp<br />(Sm<sup>3</sup> /1)</i></th><th data-text-align="left" data-vertical-align="top"><i>Totalt<br />(Sm<sup>3</sup> /1)</i></th><th data-text-align="left" data-vertical-align="top"><i>Avg. sats</i></th><th data-text-align="left" data-vertical-align="top"><i>Avg. beløp<br />(NOK)</i></th></tr></thead><tbody><tr><td data-text-align="left" data-vertical-align="top">1</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">2</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">3</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">4</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">5</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">6</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top">Sum</td><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td colspan="4" data-text-align="left" data-vertical-align="top" /><td colspan="2" data-text-align="left" data-vertical-align="top">Tidl. innbetalt</td><td data-text-align="left" data-vertical-align="top" /></tr><tr><td colspan="4" data-text-align="left" data-vertical-align="top" /><td colspan="2" data-text-align="left" data-vertical-align="top">Differanse</td><td data-text-align="left" data-vertical-align="top" /></tr><tr><td colspan="4" data-text-align="left" data-vertical-align="top" /><td colspan="2" data-text-align="left" data-vertical-align="top">Renter</td><td data-text-align="left" data-vertical-align="top" /></tr><tr><td colspan="4" data-text-align="left" data-vertical-align="top" /><td colspan="2" data-text-align="left" data-vertical-align="top">Totalt</td><td data-text-align="left" data-vertical-align="top" /></tr></tbody></table></p><p class="leddfortsettelse">Dato/sign:</p><p class="leddfortsettelse">__________________________</p></article> <article class="defaultP" margin-top="true">Revidert SKJEMA 2 fylles ut ved korrigering av tidligere oppgjør.<p class="leddfortsettelse">Spesifikasjon av renteberegning legges ved.</p></article></section></main></body></html>