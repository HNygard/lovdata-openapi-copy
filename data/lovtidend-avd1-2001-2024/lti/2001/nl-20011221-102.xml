<!DOCTYPE html><html lang="no"><head><title>Lov om endringer i lov 19. juni 1964 nr. 14 om avgift på arv og visse gaver.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2001-12-21-102</dd><dt class="dokid">DokumentID</dt><dd class="dokid">LTI/lov/2001-12-21-102</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 16</dd><dt class="dateInForce">I kraft fra</dt><dd class="dateInForce">2002-01-01</dd><dt class="changesToDocuments">Endrer</dt><dd class="changesToDocuments"><ul><li>lov/1964-06-19-14</li></ul></dd><dt class="dateOfPublication">Kunngjort</dt><dd class="dateOfPublication">2001-12-21</dd><dt class="journalNumber">Journalnummer</dt><dd class="journalNumber">2001-1357</dd><dt class="titleShort">Korttittel</dt><dd class="titleShort">Endringslov til arveavgiftsloven</dd><dt class="title">Tittel</dt><dd class="title">Lov om endringer i lov 19. juni 1964 nr. 14 om avgift på arv og visse gaver.</dd><dt class="miscInformation">Annet om dokumentet</dt><dd class="miscInformation">Ot.prp.nr.1 (2001–2002), Ot.meld.nr.2 (2001–2002), Ot.prp.nr.21 (2001–2002), Innst.O.nr.3 (2001–2002), Besl.O.nr.8 (2001–2002). Odels- og lagtingsvedtak hhv. 4. og 11. desember 2001. Fremmet av Finansdepartementet.</dd><dt class="refid">RefID</dt><dd class="refid">lov/2001-12-21-102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov 19. juni 1964 nr. 14 om avgift på arv og visse gaver.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2001-12-21-102" id="dokument"><h1>Lov om endringer i lov 19. juni 1964 nr. 14 om avgift på arv og visse gaver.</h1><article class="legalP" id="ledd-1">I lov 19. juni 1964 nr. 14 om avgift på arv og visse gaver gjøres følgende endringer:</article><section class="section" data-name="kapI" id="kapittel-1" data-lovdata-URL="LTI/lov/2001-12-21-102/KAPITTEL_1"><h2 data-text-align="center">I</h2><article class="defaultP">§ 1 femte ledd skal lyde:</article><article class="legalP" id="kapittel-1-ledd-1">Kongen, Dronningen, den nærmeste arveberettigede til tronen i hvert etterfølgende slektsledd og disse personers ektefeller, samt disses felles barn som ikke er fylt 20 år ved utgangen av det år arve- eller gaveerverv skjer, er unntatt fra plikten til å svare arveavgift for arv og gaver.</article> <article class="defaultP" margin-top="true">§ 11 A skal lyde:</article> <article class="defaultP" margin-top="true"><strong>§ 11 A.</strong> <i>Verdsettelse av ikke-børsnoterte aksjer og andeler i ansvarlig selskap og kommandittselskap.</i></article><article class="legalP" id="kapittel-1-ledd-2">Verdien av ikke-børsnoterte aksjer settes til 30 pst. av aksjenes forholdsmessige andel av aksjeselskapets samlede skattemessige formuesverdi slik denne fastsettes etter skatteloven § 4-12 tredje og femte ledd. Andeler i ansvarlige selskap og kommandittselskap verdsettes på tilsvarende måte. Ikke-børsnoterte aksjer i utenlandske selskaper verdsettes til 30 pst. av aksjenes antatte omsetningsverdi, eller til 30 pst. av aksjenes forholdsmessige andel av aksjeselskapets samlede skattemessige formuesverdi slik denne fastsettes etter skatteloven § 4-12 fjerde og femte ledd når den avgiftspliktige krever dette.</article><article class="legalP" id="kapittel-1-ledd-3">Den avgiftspliktige kan likevel velge at verdien settes til aksjens eller andelens forholdsmessige andel av selskapets samlede skattemessige formuesverdi.</article><article class="legalP" id="kapittel-1-ledd-4">Verdsettelsestidspunktet etter denne paragraf er 1. januar i det år rådigheten erverves.</article></section><section class="section" data-name="kapII" id="kapittel-2" data-lovdata-URL="LTI/lov/2001-12-21-102/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning for arv og gave hvor rådigheten erverves 1. januar 2002 eller senere.</article></section></main></body></html>