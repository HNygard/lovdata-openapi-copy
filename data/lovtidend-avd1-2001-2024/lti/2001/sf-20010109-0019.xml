<!DOCTYPE html><html lang="no"><head><title>Forskrift om endring i forskrift om avgift til dekning av utgifter ved tilsyn og kjøttkontroll.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-01-09-19</dd><dt class="dokid">DokumentID</dt><dd class="dokid">LTI/forskrift/2001-01-09-19</dd><dt class="ministry">Departement</dt><dd class="ministry"><ul><li>Landbruksdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 1</dd><dt class="dateInForce">I kraft fra</dt><dd class="dateInForce">2001-01-09</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-12-21-1429</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-01-10-9/§17</li><li>forskrift/1998-12-21-1429/§3</li></ul></dd><dt class="dateOfPublication">Kunngjort</dt><dd class="dateOfPublication">2001-01-31</dd><dt class="journalNumber">Journalnummer</dt><dd class="journalNumber">2001-0060</dd><dt class="titleShort">Korttittel</dt><dd class="titleShort">Endr. i forskrift om dekning av kjøttkontroll</dd><dt class="title">Tittel</dt><dd class="title">Forskrift om endring i forskrift om avgift til dekning av utgifter ved tilsyn og kjøttkontroll.</dd><dt class="miscInformation">Annet om dokumentet</dt><dd class="miscInformation">Fastsatt av Statens næringsmiddeltilsyn 9. januar 2001 med hjemmel i forskrift av 21. desember 1998 nr. 1429 om avgift til dekning av utgifter ved tilsyn og kjøttkontroll § 3 annet ledd.</dd><dt class="refid">RefID</dt><dd class="refid">forskrift/2001-01-09-19</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om avgift til dekning av utgifter ved tilsyn og kjøttkontroll.<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2001-01-09-19" id="dokument"><h1>Forskrift om endring i forskrift om avgift til dekning av utgifter ved tilsyn og kjøttkontroll.</h1><section class="section" data-name="kapI" id="kapittel-1" data-lovdata-URL="LTI/forskrift/2001-01-09-19/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 21. desember 1998 nr. 1429 om avgift til dekning av utgifter ved tilsyn og kjøttkontroll gjøres følgende endring:</article> <article class="defaultP" margin-top="true">Vedlegg I punkt 6 skal lyde:</article><article class="legalP" id="kapittel-1-ledd-2">6. Post mortem undersøkelse</article><article class="legalP" id="kapittel-1-ledd-3">Det skal utføres post mortem undersøkelse i slakterier for ferskt kjøtt i henhold til bestemmelser i kjøttkontrollinstruksen pkt. 3 til 8, og gjøres anmerkninger vedrørende sjukdomsregistrering i henhold til kjøttkontrollinstruksen pkt. 18.1.2.</article><article class="legalP" id="kapittel-1-ledd-4">For virksomheter som kan dokumentere at forholdene er særskilt godt tilrettelagt for en rasjonell kjøttkontroll, kan bemanningen i kjøttkontrollen vurderes redusert. Slik dokumentasjon må oversendes SNT til vurdering sammen med tilsyns- og kjøttkontrollplanen. En slik bemanningsreduksjon må godkjennes av SNT.</article><article class="legalP" id="kapittel-1-ledd-5">For KNT-er som kan dokumentere at forholdene ikke er særskilt godt tilrettelagt for en rasjonell kjøttkontroll, kan bemanningen i kjøttkontrollen vurderes øket. Slik dokumentasjon må oversendes SNT til vurdering sammen med tilsyns- og kjøttkontrollplanen. En slik bemanningsøkning må godkjennes av SNT.</article><article class="legalP" id="kapittel-1-ledd-6">NB! For beregning av slaktehastighet legges tiden i fra første dyr blir avlivet til siste dyr blir avlivet til grunn.</article><article class="legalP" id="kapittel-1-ledd-7">Som norm for bemanning ved slik kontroll benyttes: <table><tbody><tr><td data-text-align="left" data-vertical-align="top">Storfelinje</td><td data-text-align="left" data-vertical-align="top">&lt; 17 skrotter/time</td><td data-text-align="left" data-vertical-align="top">1 person</td></tr><tr><td data-text-align="left" data-vertical-align="top" /><td data-text-align="left" data-vertical-align="top">17-23 skrotter/time</td><td data-text-align="left" data-vertical-align="top">2 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">24-37 skrotter/time</td><td data-text-align="left" data-vertical-align="top">3 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 37 skrotter/time</td><td data-text-align="left" data-vertical-align="top">særskilt vurdering</td></tr><tr><td data-text-align="left" data-vertical-align="top">Griselinje</td><td data-text-align="left" data-vertical-align="top">&lt; 40 skrotter/time</td><td data-text-align="left" data-vertical-align="top">1 person</td></tr><tr><td data-text-align="left" data-vertical-align="top" /><td data-text-align="left" data-vertical-align="top">40-79 skrotter/time</td><td data-text-align="left" data-vertical-align="top">2 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">79-129 skrotter/time</td><td data-text-align="left" data-vertical-align="top">3 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 129 skrotter/time</td><td data-text-align="left" data-vertical-align="top">særskilt vurdering</td></tr><tr><td data-text-align="left" data-vertical-align="top">Småfelinje</td><td data-text-align="left" data-vertical-align="top">&lt; 65 skrotter/time</td><td data-text-align="left" data-vertical-align="top">1 person</td></tr><tr><td data-text-align="left" data-vertical-align="top" /><td data-text-align="left" data-vertical-align="top">65-165 skrotter/time</td><td data-text-align="left" data-vertical-align="top">2 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">165-245 skrotter/time</td><td data-text-align="left" data-vertical-align="top">3 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 245 skrotter/time</td><td data-text-align="left" data-vertical-align="top">særskilt vurdering</td></tr></tbody></table></article><article class="legalP" id="kapittel-1-ledd-8">Ved fjørfeslakterier skal post mortem undersøkelse utføres i henhold til bestemmelser i fjørfekjøttforskriftens kapittel XI og bestemmelser om anmerkninger vedrørende sjukdomsregistrering i § 70 nr. 2.</article><article class="legalP" id="kapittel-1-ledd-9">Som norm for bemanning ved slik kontroll benyttes: <table><tbody><tr><td data-text-align="left" data-vertical-align="top">Ved slakting av kylling</td><td data-text-align="left" data-vertical-align="top">&lt; 2500 slakt/time<br />2500-5000 slakt/time</td><td data-text-align="left" data-vertical-align="top">1 person<br />2 personer</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 5000 slakt/time</td><td data-text-align="left" data-vertical-align="top">særskilt vurdering</td></tr><tr><td data-text-align="left" data-vertical-align="top">Ved slakt av høns</td><td data-text-align="left" data-vertical-align="top">&lt; 1500 slakt/time</td><td data-text-align="left" data-vertical-align="top">1 person</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 1500 slakt/time</td><td data-text-align="left" data-vertical-align="top">2 personer (ev. særskilt vurdering)</td></tr><tr><td data-text-align="left" data-vertical-align="top">Ved slakt av kalkun</td><td data-text-align="left" data-vertical-align="top">&lt; 400 slakt/time</td><td data-text-align="left" data-vertical-align="top">1 person</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&gt; 400 slakt/time</td><td data-text-align="left" data-vertical-align="top">særskilt vurdering</td></tr></tbody></table></article><article class="legalP" id="kapittel-1-ledd-10">Antall dagsverk til ordinær post mortem undersøkelse (herunder etterkontroll) beregnes ut fra slakteplanens opplysninger om antall dyr og slaktehastighetene som følger:<ul class="defaultList"><li><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Antall dyr/slaktehastighet x antall kontrollpersoner (etter tabell) = minimal kontrollressurs i timeverk.</article></article></li><li><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">Beregnet ressurs settes lik 1,8 x minimal kontrollressurs som omgjort i dagsverk blir:</article></article></li><li><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">Antall dagsverk post mortem undersøkelse = minimal kontrollressurs x 1,8/7,5.</article></article></li></ul></article><article class="legalP" id="kapittel-1-ledd-11">Antall dagsverk til post mortem undersøkelse av nødslakt (dyr slaktet utenom ordinær slakting) beregnes til 0,1 dagsverk pr. nødslakt. Dette innbefatter også eventuelle tilleggsundersøkelser som pH-undersøkelse, koke-/stekeprøve mv. som ikke framgår særskilt av tilsyns- og kjøttkontrollplanen.</article><article class="legalP" id="kapittel-1-ledd-12">For virksomheter godkjent med begrenset kapasitet skal KNT foreslå det antall dagsverk som anses nødvendig for å gjennomføre post mortem undersøkelse. Det foreslåtte antall dagsverk kan maksimalt være lik det beregnede etter samme beregningsmåte som for autoriserte virksomheter, men forventes å ligge lavere da det ikke er krav om tilstedeværelse under slaktingen i slike virksomheter.</article></section><section class="section" data-name="kapII" id="kapittel-2" data-lovdata-URL="LTI/forskrift/2001-01-09-19/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>