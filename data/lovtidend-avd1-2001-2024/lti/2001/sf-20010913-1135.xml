<!DOCTYPE html><html lang="no"><head><title>Instruks om grensekontrollstasjoner mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2001-09-13-1135</dd><dt class="dokid">DokumentID</dt><dd class="dokid">LTI/forskrift/2001-09-13-1135</dd><dt class="ministry">Departement</dt><dd class="ministry"><ul><li>Fiskeridepartementet</li><li>Landbruksdepartementet</li><li>Sosialdepartementet</li></ul></dd><dt class="publishedIn">Publisert i</dt><dd class="publishedIn">I 2001 hefte 11</dd><dt class="dateInForce">I kraft fra</dt><dd class="dateInForce">2001-09-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-3/§1</li><li>lov/1933-05-19-3/§4</li><li>lov/1997-01-10-9/§13</li><li>lov/1959-05-28-12/§5</li><li>lov/1932-06-17-6/§3</li><li>lov/1962-06-08-4/§3</li><li>lov/1962-06-08-4/§8</li><li>lov/1973-03-23-18/§6</li><li>lov/1997-06-13-54/§31</li><li>forskrift/1999-10-18-1163</li></ul></dd><dt class="dateOfPublication">Kunngjort</dt><dd class="dateOfPublication">2001-10-12</dd><dt class="journalNumber">Journalnummer</dt><dd class="journalNumber">2001-1127</dd><dt class="titleShort">Korttittel</dt><dd class="titleShort">Instruks om grensekontrollstasjoner mv.</dd><dt class="title">Tittel</dt><dd class="title">Instruks om grensekontrollstasjoner mv.</dd><dt class="miscInformation">Annet om dokumentet</dt><dd class="miscInformation">Fastsatt av Sosial- og helsedepartementet, Landbruksdepartementet og Fiskeridepartementet 13. september 2001 med hjemmel i lov av 19. mai 1933 nr. 3 om tilsyn med næringsmidler m.v. § 1 og § 4, lov av 10. januar 1997 nr. 9 om kjøttproduksjon § 13 og lov av 28. mai 1959 nr. 12 om kvalitetskontroll med fisk og fiskevarer o.a. § 5, lov av 17. juni 1932 nr. 6 om kvalitetskontroll med landbruksvarer m.v. § 3, lov av 8. juni 1962 nr. 4 om dyrehelse (husdyrloven) § 3 og § 8, lov av 23. mars 1973 nr. 18 om tilsyn med fôrvarer § 6, lov av 13. juni 1997 nr. 54 om tiltak mot sykdom hos fisk og andre akvatiske dyr (fiskesykdomsloven) § 31, jf. EØS-avtalens vedlegg I, kap. I del 1 pkt. 4 (direktiv 97/78/EF) og pkt. 13 (vedtak 92/525/EØF).</dd><dt class="refid">RefID</dt><dd class="refid">forskrift/2001-09-13-1135</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om grensekontrollstasjoner mv.<ul class="tocSubUl"><li>Kapittel I. Etablering og drift av grensekontrollstasjoner</li><li>Kapittel II. Krav til grensekontrollstasjoner mv.</li><li>Kapittel III. Suspensjon av godkjenning</li><li>Kapittel IV. Rapportering</li><li>Kapittel V. Grensekontrollstasjoner lagt til private virksomheter</li><li>Kapittel VI. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2001-09-13-1135" id="dokument"><h1>Instruks om grensekontrollstasjoner mv.</h1><section class="section" data-name="kapI" id="kapittel-1" data-lovdata-URL="LTI/forskrift/2001-09-13-1135/KAPITTEL_1"><h2>Kapittel I. Etablering og drift av grensekontrollstasjoner</h2><ul class="defaultList"><li data-li-identifier="1.1." data-name="1.1."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Statens næringsmiddeltilsyn, Fiskeridirektoratet og Statens dyrehelsetilsyn skal påse at grensekontrollstasjoner for kontroll av animalske næringsmidler og produkter av animalsk opprinnelse i henhold til forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland er opprettet, og drives i samsvar med denne instruks.</article><article class="legalP" id="kapittel-1-punkt-1-ledd-2">Grensekontrollstasjoner skal være lokalisert i umiddelbar nærhet til ankomstpunkt til Norge, og på et område utpekt i samråd med tollmyndighetene.</article><article class="legalP" id="kapittel-1-punkt-1-ledd-3">I tilknytning til en grensekontrollstasjon kan det opprettes ett eller flere tilhørende kontrollsentre i henhold til bestemmelsene i denne instruks.</article></article></li><li data-li-identifier="1.2." data-name="1.2."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Grensekontrollstasjoner skal være underlagt en offentlig veterinærs ansvar. Denne skal være til stede på grensekontrollstasjon og kontrollsenter ved veterinærkontroll av produkter. For grensekontrollstasjoner der det kun utføres kontroll av fisk og fiskevarer gjelder ikke kravet om at den ansvarlige for grensekontrollen må være veterinær.</article></article></li></ul></section><section class="section" data-name="kapII" id="kapittel-2" data-lovdata-URL="LTI/forskrift/2001-09-13-1135/KAPITTEL_2"><h2>Kapittel II. Krav til grensekontrollstasjoner mv.</h2><ul class="defaultList"><li data-li-identifier="2.1." data-name="2.1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Opprettelse og drift av grensekontrollstasjoner med eventuelle tilknyttende kontrollsentre skal være underlagt ett av direktoratene. Aktuelt direktorat skal påse at grensekontrollstasjoner under deres ansvar tilfredsstiller gjeldende krav, og forberede henvendelser til EFTAs overvåkningsorgan i forbindelse med listeføring og godkjenning av grensekontrollstasjoner. Grensekontrollstasjoner og kontrollsentre skal tilfredsstille nedenstående krav. Direktoratene skal bistå EFTAs overvåkningsorgan under inspeksjoner av grensekontrollstasjoner og kontrollsentre.</article></article></li><li data-li-identifier="2.2." data-name="2.2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Direktoratene skal påse at grensekontrollstasjoner har: <ul class="defaultList"><li data-li-identifier="a)" data-name="a)"><article class="listArticle" id="kapittel-2-punkt-2-ledd-1-punkt-1"><article class="legalP" id="kapittel-2-punkt-2-ledd-1-punkt-1-ledd-1">det personale som er nødvendig for å kontrollere de dokumentene som følger produktene</article></article></li><li data-li-identifier="b)" data-name="b)"><article class="listArticle" id="kapittel-2-punkt-2-ledd-1-punkt-2"><article class="legalP" id="kapittel-2-punkt-2-ledd-1-punkt-2-ledd-1">et, i forhold til mengden produkter som kontrolleres ved grensekontrollstasjonen, tilstrekkelig antall veterinærer/inspektører og spesialtrente assistenter til å gjennomføre identitetskontroll og fysisk kontroll av hvert vareparti</article></article></li><li data-li-identifier="c)" data-name="c)"><article class="listArticle" id="kapittel-2-punkt-2-ledd-1-punkt-3"><article class="legalP" id="kapittel-2-punkt-2-ledd-1-punkt-3-ledd-1">tilstrekkelig personell til å kunne ta ut, og analysere, stikkprøver fra varepartier som fremstilles for kontroll</article></article></li><li data-li-identifier="d)" data-name="d)"><article class="listArticle" id="kapittel-2-punkt-2-ledd-1-punkt-4"><article class="legalP" id="kapittel-2-punkt-2-ledd-1-punkt-4-ledd-1">tilstrekkelig store lokaler for kontrollpersonalet med ansvar for grensekontrollen</article></article></li><li data-li-identifier="e)" data-name="e)"><article class="listArticle" id="kapittel-2-punkt-2-ledd-1-punkt-5"><article class="legalP" id="kapittel-2-punkt-2-ledd-1-punkt-5-ledd-1">hensiktsmessige og hygienisk tilfredsstillende lokaler og utstyr for å kunne gjennomføre prøveuttak og rutinemessige analyser (i henhold til direktiv 97/78/EF)</article></article></li><li data-li-identifier="f)" data-name="f)"><article class="listArticle" id="kapittel-2-punkt-2-ledd-1-punkt-6"><article class="legalP" id="kapittel-2-punkt-2-ledd-1-punkt-6-ledd-1">hensiktsmessige og hygienisk tilfredsstillende lokaler og utstyr for å ta ut, og analysere prøver for rutinekontroller i henhold til de til enhver tid gjeldende regler</article></article></li><li data-li-identifier="g)" data-name="g)"><article class="listArticle" id="kapittel-2-punkt-2-ledd-1-punkt-7"><article class="legalP" id="kapittel-2-punkt-2-ledd-1-punkt-7-ledd-1">tilgang til et laboratorium der særskilte analyser av prøver som er tatt ut på grensekontrollstasjonen kan gjennomføres</article></article></li><li data-li-identifier="h)" data-name="h)"><article class="listArticle" id="kapittel-2-punkt-2-ledd-1-punkt-8"><article class="legalP" id="kapittel-2-punkt-2-ledd-1-punkt-8-ledd-1">lokaler og kjøle- og fryselager for oppbevaring av deler av varepartier som er tatt ut for analyse, og produkter som ikke er godkjent for import</article></article></li><li data-li-identifier="i)" data-name="i)"><article class="listArticle" id="kapittel-2-punkt-2-ledd-1-punkt-9"><article class="legalP" id="kapittel-2-punkt-2-ledd-1-punkt-9-ledd-1">hensiktsmessig utstyr for rask utveksling av informasjon, særlig med andre grensekontrollstasjoner gjennom SHIFT-databasen</article></article></li><li data-li-identifier="j)" data-name="j)"><article class="listArticle" id="kapittel-2-punkt-2-ledd-1-punkt-10"><article class="legalP" id="kapittel-2-punkt-2-ledd-1-punkt-10-ledd-1">tilgang til tjenester ved et godkjent avfallsbehandlingsanlegg.</article></article></li></ul></article></article></li><li data-li-identifier="2.3." data-name="2.3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Grensekontrollstasjoner skal være bygget, utrustet, vedlikeholdt og drevet i samsvar med krav i relevante særforskrifter. Det må påses at alle forsiktighetsregler for å unngå krysskontaminering tas. Grensekontrollstasjoner skal ha utstyr for rengjøring og desinfisering av lokalene.</article></article></li><li data-li-identifier="2.4." data-name="2.4."><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">På samme vilkår som nevnt i 2.3 kan, dersom varestrømmen blir omfattende eller variert, godkjente grensekontrollstasjoner deles opp i kontrollsentre som hver har tilsynspersonell, utstyr og inspeksjons- og lagringskapasitet som er tilpasset til mengde og type produkter som passerer.</article></article></li><li data-li-identifier="2.5." data-name="2.5."><article class="listArticle" id="kapittel-2-punkt-5"><article class="legalP" id="kapittel-2-punkt-5-ledd-1">Alle identitetskontroller, fysiske undersøkelser og prøveuttak utføres slik at enhver forurensning av produktene unngås, og at det tas nødvendig hensyn til de kontrollerte temperaturer produktene har vært transportert under.</article><article class="legalP" id="kapittel-2-punkt-5-ledd-2">Når det gjelder uemballerte produkter bestemt til folkemat, skal alle undersøkelser foregå under beskyttelse for vær, og det skal sikres hygienisk håndtering og beskyttelse av slike produkter under lasting og lossing. Det skal sikres at: <ul class="defaultList"><li data-li-identifier="a)" data-name="a)"><article class="listArticle" id="kapittel-2-punkt-5-ledd-2-punkt-1"><article class="legalP" id="kapittel-2-punkt-5-ledd-2-punkt-1-ledd-1">lasting og lossing skjer raskt</article></article></li><li data-li-identifier="b)" data-name="b)"><article class="listArticle" id="kapittel-2-punkt-5-ledd-2-punkt-2"><article class="legalP" id="kapittel-2-punkt-5-ledd-2-punkt-2-ledd-1">fiskevarer uten unødvendig opphold blir plassert i et beskyttet miljø under den påkrevde temperatur i forhold til det angjeldende produkt og, når nødvendig, i is ved transport eller lagring, og at</article></article></li><li data-li-identifier="c)" data-name="c)"><article class="listArticle" id="kapittel-2-punkt-5-ledd-2-punkt-3"><article class="legalP" id="kapittel-2-punkt-5-ledd-2-punkt-3-ledd-1">utstyr og håndteringspraksis som medfører unødvendig ødeleggelse av de spiselige deler av fiskevarene ikke tillates.</article></article></li></ul></article></article></li><li data-li-identifier="2.6." data-name="2.6."><article class="listArticle" id="kapittel-2-punkt-6"><article class="legalP" id="kapittel-2-punkt-6-ledd-1">Ansvarlig ved grensekontrollstasjonen kan ha spesialtrente assistenter som jobber under dennes ansvar når det gjelder å: <ul class="defaultList"><li data-li-identifier="a)" data-name="a)"><article class="listArticle" id="kapittel-2-punkt-6-ledd-1-punkt-1"><article class="legalP" id="kapittel-2-punkt-6-ledd-1-punkt-1-ledd-1">undersøke dokumenter som følger produktene</article></article></li><li data-li-identifier="b)" data-name="b)"><article class="listArticle" id="kapittel-2-punkt-6-ledd-1-punkt-2"><article class="legalP" id="kapittel-2-punkt-6-ledd-1-punkt-2-ledd-1">utføre identitets- og fysiske kontroller, herunder prøveuttak og generelle analyser,</article></article></li><li data-li-identifier="c)" data-name="c)"><article class="listArticle" id="kapittel-2-punkt-6-ledd-1-punkt-3"><article class="legalP" id="kapittel-2-punkt-6-ledd-1-punkt-3-ledd-1">delta i administrative rutiner og prosedyrer.</article></article></li></ul></article><article class="legalP" id="kapittel-2-punkt-6-ledd-2">Ansvarlig ved grensekontrollstasjonen skal være ansvarlig for vedtaket.</article></article></li><li data-li-identifier="2.7." data-name="2.7."><article class="listArticle" id="kapittel-2-punkt-7"><article class="legalP" id="kapittel-2-punkt-7-ledd-1">Hygienen til tilsynspersonalet, lokalene og utstyret skal være slik at det ikke kan påvirke resultatene av undersøkelser utført på grensekontrollstasjonen.</article></article></li><li data-li-identifier="2.8." data-name="2.8."><article class="listArticle" id="kapittel-2-punkt-8"><article class="legalP" id="kapittel-2-punkt-8-ledd-1">Ansvarlig ved grensekontrollstasjonen skal sørge for at grensekontrollstasjonen har følgende tilgjengelig; <ul class="defaultList"><li data-li-identifier="a)" data-name="a)"><article class="listArticle" id="kapittel-2-punkt-8-ledd-1-punkt-1"><article class="legalP" id="kapittel-2-punkt-8-ledd-1-punkt-1-ledd-1">en oppdatert liste over tredjeland eller deler av tredjeland det er tillatt å importere fra til EØS, eller eventuelt til særskilt EØS-land</article></article></li><li data-li-identifier="b)" data-name="b)"><article class="listArticle" id="kapittel-2-punkt-8-ledd-1-punkt-2"><article class="legalP" id="kapittel-2-punkt-8-ledd-1-punkt-2-ledd-1">det til enhver tid gjeldende regelverk som forbyr eller regulerer import av produkter til EØS</article></article></li><li data-li-identifier="c)" data-name="c)"><article class="listArticle" id="kapittel-2-punkt-8-ledd-1-punkt-3"><article class="legalP" id="kapittel-2-punkt-8-ledd-1-punkt-3-ledd-1">regelverket som nærmere beskriver veterinære sertifikater eller ethvert annet dokument som skal følge med produkter fra tredjeland til EØS, eller eventuelt til særskilt EØS-land</article></article></li><li data-li-identifier="d)" data-name="d)"><article class="listArticle" id="kapittel-2-punkt-8-ledd-1-punkt-4"><article class="legalP" id="kapittel-2-punkt-8-ledd-1-punkt-4-ledd-1">oppdatert liste over grensekontrollstasjoner for innførsel av produkter fra tredjeland, med alle detaljer om disse, spesielt deres kommunikasjonsfasiliteter</article></article></li><li data-li-identifier="e)" data-name="e)"><article class="listArticle" id="kapittel-2-punkt-8-ledd-1-punkt-5"><article class="legalP" id="kapittel-2-punkt-8-ledd-1-punkt-5-ledd-1">oppdatert liste over virksomheter i tredjeland som er godkjent for eksport til EØS, når en slik liste er opprettet for et bestemt produkt</article></article></li><li data-li-identifier="f)" data-name="f)"><article class="listArticle" id="kapittel-2-punkt-8-ledd-1-punkt-6"><article class="legalP" id="kapittel-2-punkt-8-ledd-1-punkt-6-ledd-1">oppdatert informasjon over varepartier som er blitt nektet import til EØS, og som er returnert</article></article></li><li data-li-identifier="g)" data-name="g)"><article class="listArticle" id="kapittel-2-punkt-8-ledd-1-punkt-7"><article class="legalP" id="kapittel-2-punkt-8-ledd-1-punkt-7-ledd-1">liste som oppsummerer de feil som er funnet ved undersøkelser utført på importerte varepartier fra tredjeland</article></article></li><li data-li-identifier="h)" data-name="h)"><article class="listArticle" id="kapittel-2-punkt-8-ledd-1-punkt-8"><article class="legalP" id="kapittel-2-punkt-8-ledd-1-punkt-8-ledd-1">liste over varepartier som er returnert, destruert eller eventuelt godkjent av ansvarlig ved grensekontrollstasjonen for bruk til annet enn folkemat</article></article></li><li data-li-identifier="i)" data-name="i)"><article class="listArticle" id="kapittel-2-punkt-8-ledd-1-punkt-9"><article class="legalP" id="kapittel-2-punkt-8-ledd-1-punkt-9-ledd-1">liste over alle prøver som er tatt for laboratorieundersøkelser, og resultatene fra disse undersøkelsene</article></article></li><li data-li-identifier="j)" data-name="j)"><article class="listArticle" id="kapittel-2-punkt-8-ledd-1-punkt-10"><article class="legalP" id="kapittel-2-punkt-8-ledd-1-punkt-10-ledd-1">liste over resultatene fra undersøkelser utført på varepartier bestemt for besetninger og passasjerer om bord på transportmidler som opererer internasjonalt, og avfall fra disse</article></article></li><li data-li-identifier="k)" data-name="k)"><article class="listArticle" id="kapittel-2-punkt-8-ledd-1-punkt-11"><article class="legalP" id="kapittel-2-punkt-8-ledd-1-punkt-11-ledd-1">tilstrekkelig arkiveringsutstyr til å håndtere informasjon i forhold til kontroll av produkter fra tredjeland.</article></article></li></ul></article></article></li><li data-li-identifier="2.9." data-name="2.9."><article class="listArticle" id="kapittel-2-punkt-9"><article class="legalP" id="kapittel-2-punkt-9-ledd-1">Det skal sikres best mulig samarbeid mellom de ulike myndigheter som er involvert ved kontroll av produkter fra tredjeland.</article></article></li></ul></section><section class="section" data-name="kapIII" id="kapittel-3" data-lovdata-URL="LTI/forskrift/2001-09-13-1135/KAPITTEL_3"><h2>Kapittel III. Suspensjon av godkjenning</h2><ul class="defaultList"><li data-li-identifier="3." data-name="3."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Direktoratene skal i alvorlige tilfelle, særlig ved fare for folke- eller dyrehelsen, suspendere grensekontrollstasjoner og kontrollsentre. Ansvarlig departement skal i slike tilfeller umiddelbart informeres om suspensjonen og årsaken til dette.</article></article></li></ul></section><section class="section" data-name="kapIV" id="kapittel-4" data-lovdata-URL="LTI/forskrift/2001-09-13-1135/KAPITTEL_4"><h2>Kapittel IV. Rapportering</h2><ul class="defaultList"><li data-li-identifier="4." data-name="4."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">Direktoratene skal påse at ansvarlig ved grensekontrollstasjonen varsler aktuelt direktorat dersom grensekontrollen avdekker en alvorlig overtredelse eller gjentatte overtredelser av gjeldende regelverk. Direktoratene skal deretter påse at: <ul class="defaultList"><li data-li-identifier="a)" data-name="a)"><article class="listArticle" id="kapittel-4-punkt-1-ledd-1-punkt-1"><article class="legalP" id="kapittel-4-punkt-1-ledd-1-punkt-1-ledd-1">EFTAs overvåkningsorgan varsles om de aktuelle produktene og varepartiene for videre underrettelse til samtlige grensekontrollstasjoner</article></article></li><li data-li-identifier="b)" data-name="b)"><article class="listArticle" id="kapittel-4-punkt-1-ledd-1-punkt-2"><article class="legalP" id="kapittel-4-punkt-1-ledd-1-punkt-2-ledd-1">det iverksettes strengere kontroll av varepartier med produkter av samme opprinnelse. For disse skal forskrift av 18. oktober 1999 nr. 1163 om tilsyn og kontroll ved import og transitt mv. av animalske næringsmidler og produkter av animalsk opprinnelse mv. fra tredjeland § 19, og eventuelt § 17 første ledd nr. 1 eller 2 få anvendelse</article></article></li><li data-li-identifier="c)" data-name="c)"><article class="listArticle" id="kapittel-4-punkt-1-ledd-1-punkt-3"><article class="legalP" id="kapittel-4-punkt-1-ledd-1-punkt-3-ledd-1">EFTAs overvåkningsorgan varsles om resultatene av de nye kontrollene.</article></article></li></ul></article><article class="legalP" id="kapittel-4-punkt-1-ledd-2">Direktoratene skal påse at tiltakene nevnt i bokstav b) ovenfor iverksettes dersom grensekontrollen avdekker overskridelse av grenseverdiene for reststoffer.</article></article></li></ul></section><section class="section" data-name="kapV" id="kapittel-5" data-lovdata-URL="LTI/forskrift/2001-09-13-1135/KAPITTEL_5"><h2>Kapittel V. Grensekontrollstasjoner lagt til private virksomheter</h2><ul class="defaultList"><li data-li-identifier="5." data-name="5."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Dersom grensekontrollstasjonen eller kontrollsenteret er lokalisert til en privat virksomhet, reguleres forholdet mellom myndighetene og den private part i forskrift eller avtale.</article><article class="legalP" id="kapittel-5-punkt-1-ledd-2">Direktoratene skal påse at lokaliseringen ikke er til hinder for at de til enhver tid gjeldende krav er oppfylt, eller at godkjenningen kan suspenderes, eller stasjonen eller senteret trekkes fra listen over godkjente grensekontrollstasjoner, dersom manglende oppfyllelse av kravene gjør dette nødvendig i henhold til Norges forpliktelser i henhold til EØS-avtalen.</article></article></li></ul></section><section class="section" data-name="kapVI" id="kapittel-6" data-lovdata-URL="LTI/forskrift/2001-09-13-1135/KAPITTEL_6"><h2>Kapittel VI. Ikrafttredelse</h2><ul class="defaultList"><li data-li-identifier="6." data-name="6."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Denne instruks trer i kraft straks.</article></article></li></ul></section></main></body></html>