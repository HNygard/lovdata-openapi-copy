<!DOCTYPE html><html lang="no"><head><title>Lov om endringer i personopplysningsloven og offentleglova (ytrings- og informasjonsfrihet mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-124</dd><dt class="dokid">DokumentID</dt><dd class="dokid">LTI/lov/2021-06-18-124</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2021-06-18, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2006-05-19-16</li><li>lov/2018-06-15-38</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li> <li>IKT- og medierett &gt; Personopplysninger</li> <li>Forvaltnings- og kommunalrett &gt; Offentlig forvaltning</li> <li>Kultur, idrett og underholdning &gt; Arkiv</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1037</dd><dt class="titleShort">Korttittel</dt><dd class="titleShort">Endringslov til personopplysningsloven og offentleglova</dd><dt class="title">Tittel</dt><dd class="title">Lov om endringer i personopplysningsloven og offentleglova (ytrings- og informasjonsfrihet mv.)</dd><dt class="miscInformation">Annet om dokumentet</dt><dd class="miscInformation">Prop.158 L (2020–2021), Innst.610 L (2020–2021), Lovvedtak 171 (2020–2021). Stortingets første og andre gangs behandling hhv. 9. og 14. juni 2021. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2021-06-18-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i personopplysningsloven og offentleglova (ytrings- og informasjonsfrihet mv.)<ul class="tocSubUl"><li>I</li><li>II<ul class="tocSubUl"><li>§ 3. Forholdet til ytrings- og informasjonsfriheten</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-124" id="dokument"><h1>Lov om endringer i personopplysningsloven og offentleglova (ytrings- og informasjonsfrihet mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. mai 2006 nr. 16 om rett til innsyn i dokument i offentleg verksemd (offentleglova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. juni 2018 nr. 38 om behandling av personopplysninger (personopplysningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-124/KAPITTEL_1"><h2 data-text-align="center">I</h2><article class="defaultP">I lov 19. mai 2006 nr. 16 om rett til innsyn i dokument i offentleg verksemd gjøres følgende endringer:</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-1">For saksdokument som er utarbeidde av eller til EOS-utvalet i saker som utvalet vurderer å leggje fram for Stortinget som ledd i den konstitusjonelle kontrollen, gjeld innsynsretten først når saka er motteken i Stortinget. EOS-utvalet skal varsle vedkomande organ om at det handlar om ei slik sak. Blir ei slik sak ferdigbehandla utan at ho blir oversend Stortinget, gjeld innsynsretten når utvalet har varsla organet om at saka er ferdigbehandla.</article> <article class="defaultP" margin-top="true">Nåværende § 5 tredje ledd blir nytt fjerde ledd.</article> <article class="defaultP" margin-top="true">§ 26 nytt sjette ledd skal lyde:</article><article class="legalP" id="kapittel-1-ledd-2">Det kan gjerast unntak frå innsyn for samanstillingar av og oversikter over personopplysningar som blir utarbeidde som ei direkte følgje av innsynskrav etter personvernforordninga artikkel 15.</article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-124/KAPITTEL_2"><h2 data-text-align="center">II</h2><article class="defaultP">I lov 15. juni 2018 nr. 38 om behandling av personopplysninger skal § 3 lyde:</article><article class="futureLegalArticle" data-name="§3" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Forholdet til ytrings- og informasjonsfriheten</span></span><article class="legalP" id="kapittel-2-foreslåttparagraf-1-ledd-1">Så langt det er nødvendig for utøvelsen av retten til ytrings- og informasjonsfrihet, gjelder ikke personvernforordningen og loven her ved behandling av personopplysninger for journalistiske formål eller med henblikk på akademiske, kunstneriske eller litterære ytringer. Ved vurderingen av i hvilken utstrekning personvernforordningen og loven her gjelder ved behandlingen, skal det særlig tas hensyn til<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">samfunnets interesse i behandlingen eller ytringer den leder frem til</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">atferdsnormer, etiske retningslinjer og selvdømmeordninger eller lignende som bidrar til å ivareta den registrertes personvern ved behandlingen</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">negative konsekvenser en anvendelse av bestemmelser i personvernforordningen eller loven her kan få for utøvelsen av ytrings- og informasjonsfriheten</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">konsekvensene behandlingen kan få for den registrerte, og om den registrerte har et særskilt behov for vern.</article></article></li></ul></article><article class="legalP" id="kapittel-2-foreslåttparagraf-1-ledd-2">Uavhengig av hva som følger av første ledd, kan det ikke gjøres unntak fra personvernforordningen artikkel 24, 26, 28, 29, 32, 33 nr. 2 og 40 til 43, jf. kapittel I, VI, VIII, X og XI og kapittel 1, 2, 6 og 7 i loven her.</article><article class="legalP" id="kapittel-2-foreslåttparagraf-1-ledd-3">Når medier som er omfattet av medieansvarsloven, behandler personopplysninger utelukkende for formålene som nevnt i første ledd, gjelder kun bestemmelsene som nevnt i annet ledd.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-06-18-124/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tiden Kongen bestemmer. Endringene i offentleglova § 5 i del I i loven trer likevel i kraft straks. Kongen kan sette i kraft de enkelte bestemmelsene til ulik tid.</article></section></main></body></html>