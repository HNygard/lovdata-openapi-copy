<!DOCTYPE html><html lang="no"><head><title>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-10-11-2966</dd><dt class="dokid">DokumentID</dt><dd class="dokid">LTI/forskrift/2021-10-11-2966</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2021-10-11</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-15-889</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§26</li><li>lov/2009-06-19-100/§2</li><li>lov/2001-06-15-79/§26</li><li>lov/1930-02-27-2/§2</li><li>forskrift/2018-06-15-889/§31</li></ul></dd><dt class="dateOfPublication">Kunngjort</dt><dd class="dateOfPublication">2021-10-13 14:40</dd><dt class="journalNumber">Journalnummer</dt><dd class="journalNumber">2021-1755</dd><dt class="titleShort">Korttittel</dt><dd class="titleShort">Endr. i CITES-forskriften</dd><dt class="title">Tittel</dt><dd class="title">Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 11. oktober 2021 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 26, jf. § 2 annet ledd annet punktum, lov 15. juni 2001 nr. 79 om miljøvern på Svalbard (svalbardmiljøloven) § 26 annet ledd og lov 27. februar 1930 nr. 2 om Jan Mayen § 2 tredje ledd, jf. forskriften 15. juni 2018 nr. 889 om innførsel, utførsel, besittelse mv. av truede arter av vill fauna og flora (CITES-forskriften) § 31.</dd><dt class="refid">RefID</dt><dd class="refid">forskrift/2021-10-11-2966</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)<ul class="tocSubUl"><li>I<ul class="tocSubUl"><li>§ 12a. Eksemplarer fra CITES-regulert utførselskvote</li><li>§ 23. Etterfølgende tillatelse</li><li>§ 29. Håndheving og sanksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-10-11-2966" id="dokument"><h1>Forskrift om endring i forskrift om innførsel, utførsel, besittelse mv. av truede arter av vill fauna og flora (CITES-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-10-11-2966/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. juni 2018 nr. 889 om innførsel, utførsel, besittelse mv. av truede arter av vill fauna og flora (CITES-forskriften) gjøres følgende endringer:</article> <article class="defaultP" margin-top="true">§ 4 åttende ledd skal lyde:</article><article class="legalP" id="kapittel-1-ledd-2">Innførsel av eksemplarer av arter oppført i vedlegg 1, liste B som tidligere er innført i EU- eller EØS-stat og der eksemplaret følges av CITES-utførselstillatelse utstedt av ansvarlig CITES-myndighet i slik stat, er unntatt fra kravet om innførselstillatelse i første ledd.</article> <article class="defaultP" margin-top="true">§ 8 sjette ledd skal lyde:</article><article class="legalP" id="kapittel-1-ledd-3">Eiersertifikat kreves ikke for døde eksemplar når eier kan fremvise eierbevis i henhold til forskrift om ivaretakelse av dødt vilt eller viltforskriften for eksemplaret, utstedt av Miljødirektoratet i eiers navn. Unntaket fra kravet om eiersertifikat gjelder ikke når eksemplaret skifter eier.</article> <article class="defaultP" margin-top="true">§ 8 syvende ledd skal lyde:</article><article class="legalP" id="kapittel-1-ledd-4">Eiersertifikat kreves ikke for eksemplarer som eies av vitenskapelige institusjoner eller museer som er registrert hos Miljødirektoratet.</article> <article class="defaultP" margin-top="true">Nåværende § 8 sjette og syvende ledd blir nye åttende og niende ledd.</article> <article class="defaultP" margin-top="true">§ 8 nytt niende ledd skal lyde:</article><article class="legalP" id="kapittel-1-ledd-5">For eksemplarer angitt i første ledd som befant seg innenfor forskriftens geografiske virkeområde før 1. juli 2018, plikter den som besitter eksemplaret å kunne fremlegge eiersertifikat innen 1. juli 2023.</article> <article class="defaultP" margin-top="true">§ 8 nytt tiende ledd skal lyde:</article><article class="legalP" id="kapittel-1-ledd-6">Søknad om eiersertifikat som er sendt Miljødirektoratet innen 1. juli 2023, kan innvilges selv om vilkårene i annet og tredje ledd ikke er oppfylt hvis søker kan sannsynliggjøre at eksemplaret var i søkers besittelse og innenfor forskriftens geografiske virkeområde før 1. juli 2018. Ved en eventuell utførsel av eksemplaret, må vilkårene i § 5 være oppfylt.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-7">Med <i>personlig reisegods</i> forstås i denne bestemmelse deler eller produkter av ikke-levende eksemplarer av arter oppført i vedlegg 1, liste B som er til personlig bruk på reisen eller oppholdet, og som bæres av eller på vedkommende eller omfattes av vedkommende sin personlige bagasje. Personlig reisegods omfatter bare innførsel og utførsel som skjer ved eiers ankomst til eller utreise fra Norge og midlertidig opphold i tilknytning til reisen og ikke ved forsendelse i postpakke eller lignende. Eksemplarer av arter oppført i vedlegg 1, liste A anses ikke som personlig reisegods etter denne bestemmelsen.</article> <article class="defaultP" margin-top="true">§ 10 fjerde ledd skal lyde:</article><article class="legalP" id="kapittel-1-ledd-8">I tillegg til personlig reisegods etter første til tredje ledd, kan inntil angitt mengde av følgende eksemplarer innføres til og utføres fra Norge uten CITES-tillatelse når dette bæres av eller på vedkommende eller omfattes av vedkommende sin personlige bagasje:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">125 gram kaviar av størarter Acipenseriformes</article></article></li><li data-li-identifier="b." data-name="b."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">tre eksemplarer av regnstaver fremstilt av Cactaceae</article></article></li><li data-li-identifier="c." data-name="c."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">fire krokodilleprodukter av ordenen Crocodylia, med unntak av hele eksemplarer og vesentlige deler av skinn, utstoppede eksemplarer, kjøtt og jakttrofeer</article></article></li><li data-li-identifier="d." data-name="d."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">tre døde eksemplarer av dronningkonkylie Strombus gigas</article></article></li><li data-li-identifier="e." data-name="e."><article class="listArticle" id="kapittel-1-ledd-8-punkt-5"><article class="legalP" id="kapittel-1-ledd-8-punkt-5-ledd-1">fire døde eksemplarer av sjøhesten Hippocampus spp.</article></article></li><li data-li-identifier="f." data-name="f."><article class="listArticle" id="kapittel-1-ledd-8-punkt-6"><article class="legalP" id="kapittel-1-ledd-8-punkt-6-ledd-1">tre døde eksemplarer av kjempemusling, Tridacnidae spp., hvor hvert eksemplar enten består av hele skjell eller to deler som passer sammen og som samlet ikke overstiger tre kg</article></article></li><li data-li-identifier="g." data-name="g."><article class="listArticle" id="kapittel-1-ledd-8-punkt-7"><article class="legalP" id="kapittel-1-ledd-8-punkt-7-ledd-1">½ kg døde, tørre steinkoraller Scleractinia, inklusive deler derav, eller</article></article></li><li data-li-identifier="h." data-name="h."><article class="listArticle" id="kapittel-1-ledd-8-punkt-8"><article class="legalP" id="kapittel-1-ledd-8-punkt-8-ledd-1">1 kg trebiter, 24 ml olje og to sett med perler (bønnekjeder, halskjeder eller armbånd) av Agarwood (oudh).</article></article></li></ul></article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-9">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1 når det kan dokumenteres eller på annen måte sannsynliggjøres at eksemplaret ble lovlig ervervet før oppføring av arten i vedlegg 1 trådte i kraft. Direktoratet kan etter § 8 også utstede eiersertifikat ved besittelse av slike eksemplarer.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-10">Første ledd gjelder bare søknader fra oppdrettere av arter oppført i vedlegg 1, liste A i Norge som er registrert hos Miljødirektoratet i tråd med partsvedtak og som fører avlsregister. Avlsregister skal på forespørsel fremlegges for Miljødirektoratet.</article> <article class="defaultP" margin-top="true">Ny § 12a skal lyde:</article><article class="futureLegalArticle" data-name="§12a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Eksemplarer fra CITES-regulert utførselskvote</span></span><article class="legalP" id="kapittel-1-foreslåttparagraf-1-ledd-1">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1, liste A når det kan dokumenteres at eksemplaret stammer fra en kvote regulert gjennom vedtak i partsmøte under CITES-konvensjonen. Direktoratet kan etter § 8 også utstede eiersertifikat ved besittelse av slike eksemplarer.</article></article> <article class="defaultP" margin-top="true">§ 14 første ledd skal lyde:</article><article class="legalP" id="kapittel-1-ledd-11">Miljødirektoratet kan i henhold til § 4 og § 5 gi tillatelse til innførsel, utførsel og gjenutførsel av eksemplarer av arter oppført i vedlegg 1, liste A når det kan dokumenteres at eksemplaret er nødvendig av hensyn til viktige vitenskapelige eller biomedisinske formål. Det må dokumenteres at arten er den eneste som er egnet til formålet og at det ikke finnes tilsvarende eksemplarer født og oppdrettet i fangenskap. Direktoratet kan etter § 8 også utstede eiersertifikat ved besittelse av slike eksemplarer.</article> <article class="defaultP" margin-top="true">§ 15 første ledd skal lyde:</article><article class="legalP" id="kapittel-1-ledd-12">Innførsel, utførsel, gjenutførsel og innenlands besittelse i forbindelse med ikke-kommersielle lån, gaver, bytte og lignende av konserverte, tørkede eller innkapslede museumseksemplarer og herbariemateriale, blod, DNA, RNA, vev, celler, sekret, samt levende plantemateriale av angitt mengde i gjeldende partsvedtak av arter oppført i vedlegg 1 mellom registrerte vitenskapelige institusjoner i Norge eller andre stater, krever ikke tillatelse eller eiersertifikat etter denne forskriften.</article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-13">CITES-eiersertifikat etter forskriften utstedt av Miljødirektoratet gjelder bare i Norge. Eiersertifikat kreves for hvert eksemplar og knyttes til eksemplarets merkenummer. Eiersertifikatet skal følge eksemplaret. Miljødirektoratet kan fastsette vilkår i eiersertifikat som anses nødvendig for å ivareta forskriftens formål.</article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-14">CITES-sertifikat for ilandføring fra det åpne hav utstedes av Miljødirektoratet. Sertifikat kan bare utstedes hvis vilkårene i § 6 er oppfylt. Sertifikatet skal følge eksemplaret eller fangsten ved salg.</article> <article class="defaultP" margin-top="true">§ 20 tredje ledd oppheves, og nåværende fjerde ledd blir tredje ledd.</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Etterfølgende tillatelse</span></span><article class="legalP" id="kapittel-1-foreslåttparagraf-2-ledd-1">Dersom vilkårene i § 4 er oppfylt, kan Miljødirektoratet utstede CITES-innførselstillatelse for eksemplarer av arter oppført i vedlegg 1, liste B eller C etter at grensepassering har funnet sted.</article><article class="legalP" id="kapittel-1-foreslåttparagraf-2-ledd-2">Dersom vilkårene i § 5 er oppfylt kan Miljødirektoratet utstede CITES-utførsels- og gjenutførselstillatelse for eksemplarer av arter oppført i vedlegg 1, liste B eller C etter at grensepassering har funnet sted, hvis søker godtgjør at ikke-rettidig søknad skyldes forhold utenfor søkers kontroll, at søker ikke kunne forutse forholdet og heller ikke med rimelighet kunne ha unngått eller overvunnet hindringen og dens konsekvenser. Etterfølgende CITES-dokumentasjon utstedes bare hvis slik dokumentasjon godtas av utførselsstatens ansvarlige CITES-myndigheter.</article><article class="legalP" id="kapittel-1-foreslåttparagraf-2-ledd-3">Dersom vilkårene i § 4 for innførsel eller § 5 for utførsel og gjenutførsel er oppfylt, kan etterfølgende tillatelse for eksemplarer oppført i vedlegg 1, liste A utstedes for pre-konvensjonseksemplar.</article></article> <article class="defaultP" margin-top="true">§ 25 annet ledd skal lyde:</article><article class="legalP" id="kapittel-1-ledd-15">Tollmyndighetene fører kontroll med innførsel, utførsel og gjenutførsel til og fra norsk fastland og Svalbard, samt ilandføring fra det åpne hav. Miljødirektoratet fører kontroll med forskriften på norsk landterritorium, herunder Svalbard. På Jan Mayen føres kontroll med forskriften av Nordland politidistrikt. Fiskeridirektoratet fører kontroll med ilandføring fra det åpne hav i den grad ilandføring ikke skjer ved fortollingssted.</article> <article class="defaultP" margin-top="true">§ 27 femte ledd skal lyde:</article><article class="legalP" id="kapittel-1-ledd-16">Eksemplarer som er merket etter forskrift om ivaretakelse av dødt vilt eller viltforskriften er unntatt fra merking etter denne bestemmelsen.</article> <article class="defaultP" margin-top="true">§ 29 skal lyde:</article><article class="futureLegalArticle" data-name="§29" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Håndheving og sanksjoner</span></span><article class="legalP" id="kapittel-1-foreslåttparagraf-3-ledd-1">Miljødirektoratet håndhever og sanksjonerer overtredelser av forskriften § 4, § 5, § 6, § 7, § 8, § 9, § 26, § 27 og § 28 og enkeltvedtak truffet i medhold av disse bestemmelsene etter naturmangfoldloven § 69 til § 74 og svalbardmiljøloven § 93 til § 98. Overtredelse av nevnte bestemmelser er straffbart etter naturmangfoldloven § 75 og svalbardmiljøloven § 99.</article><article class="legalP" id="kapittel-1-foreslåttparagraf-3-ledd-2">Når Miljødirektoratet vurderer administrativt beslag etter naturmangfoldloven § 72a, kan kontrollmyndigheten holde aktuelle eksemplarer tilbake i inntil fem virkedager i påvente av avgjørelse om beslag.</article><article class="legalP" id="kapittel-1-foreslåttparagraf-3-ledd-3">Før avliving av inndratte levende eksemplar av arter oppført i vedlegg 1, liste A, skal Miljødirektoratet vurdere muligheten for omplassering av eksemplaret eller retur til utførselsstaten. Slik retur kan tillates uten hensyn til vilkårene for utførsel i § 5 annet ledd.</article><article class="legalP" id="kapittel-1-foreslåttparagraf-3-ledd-4">Miljødirektoratet kan beslutte at inndratte døde eksemplar av arter på vedlegg 1, liste A, B og C kan benyttes til ikke-kommersielle vitenskapelige formål, undervisnings- eller håndhevingsformål.</article><article class="legalP" id="kapittel-1-foreslåttparagraf-3-ledd-5">Miljødirektoratet kan uten hensyn til vilkårene i § 8 utstede eiersertifikat for eksemplar omfattet av fjerde ledd.</article><article class="legalP" id="kapittel-1-foreslåttparagraf-3-ledd-6">Miljødirektoratet kan treffe vedtak om at kostnader forbundet med inndragning dekkes av den som forsettlig eller uaktsomt har innført, utført, gjenutført, ilandført eller besittet eksemplarer av arter i strid med forskriften</article></article> <article class="defaultP" margin-top="true">§ 30 tredje ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-10-11-2966/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>