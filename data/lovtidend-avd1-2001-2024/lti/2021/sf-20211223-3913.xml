<!DOCTYPE html><html lang="no"><head><title>Forskrift om tildeling av rekrutteringskvoter med virkning fra 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-23-3913</dd><dt class="dokid">DokumentID</dt><dd class="dokid">LTI/forskrift/2021-12-23-3913</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2021-12-23</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§12</li></ul></dd><dt class="dateOfPublication">Kunngjort</dt><dd class="dateOfPublication">2021-12-30 14:10</dd><dt class="journalNumber">Journalnummer</dt><dd class="journalNumber">2021-2397</dd><dt class="titleShort">Korttittel</dt><dd class="titleShort">Forskrift om tildeling av rekrutteringskvoter med virkning fra 2022</dd><dt class="title">Tittel</dt><dd class="title">Forskrift om tildeling av rekrutteringskvoter med virkning fra 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 23. desember 2021 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 12.</dd><dt class="refid">RefID</dt><dd class="refid">forskrift/2021-12-23-3913</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tildeling av rekrutteringskvoter med virkning fra 2022<ul class="tocSubUl"><li>§ 1. Formål</li><li>§ 2. Tildeling av rekrutteringskvoter</li><li>§ 3. Vilkår for tildeling av rekrutteringskvoter</li><li>§ 4. Utvelgelse</li><li>§ 5. Nærmere om rekrutteringskvotens innhold</li><li>§ 6. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-23-3913" id="dokument"><h1>Forskrift om tildeling av rekrutteringskvoter med virkning fra 2022</h1><article class="legalArticle" data-lovdata-URL="LTI/forskrift/2021-12-23-3913/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å rekruttere unge fiskere til fiskeryrket gjennom tildeling av rekrutteringskvoter. Rekrutteringskvotene skal gi unge fiskere en mulighet til å styrke kvotegrunnlaget og på sikt legge til rette for deltakelse i lukkede fiskerier.</article></article><article class="legalArticle" data-lovdata-URL="LTI/forskrift/2021-12-23-3913/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildeling av rekrutteringskvoter</span></h2><article class="legalP" id="paragraf-2-ledd-1">Fiskeridirektoratet region Nord kan tildele inntil 6 rekrutteringskvoter med virkning fra og med 2022. Tre av rekrutteringskvotene tildeles kvinnelige fiskere og tre kvoter tildeles mannlige fiskere, forutsatt at det er mange nok kvalifiserte søkere av hvert kjønn. Det kan bare tildeles én rekrutteringskvote pr. søker.</article><article class="legalP" id="paragraf-2-ledd-2">Rekrutteringskvoten gjelder for fiske etter torsk, hyse og sei nord for 62° N, makrell, sild i Nordsjøen og norsk vårgytende sild.</article><article class="legalP" id="paragraf-2-ledd-3">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2021-12-23-3913/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for tildeling av rekrutteringskvoter</span></h2><article class="legalP" id="paragraf-3-ledd-1">Følgende vilkår må være oppfylt for tildeling av rekrutteringskvote:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Søker må være født i 1992 eller senere. Kvinnelige fiskere må være født i 1982 eller senere.</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Søker må være oppført på blad B i fiskermanntallet.</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Søker må ha drevet aktivt fiske med et fartøy som vedkommende direkte eller indirekte eier mer enn 50&#xa0;% av i minst to år i løpet av årene 2019, 2020 eller 2021. Fangstverdi i minst ett av årene må overstige 250&#xa0;000 kroner.</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Søker må være majoritetseier i et merkeregistrert fartøy med adgang til å delta i åpen gruppe i ett eller flere av fiskeriene det tildeles rekrutteringskvote i.</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Søker kan ikke tidligere ha vært majoritetseier i et fartøy med adgang til å delta i lukket gruppe i noen av fiskeriene som rekrutteringskvoten gjelder for.</article></article></li><li data-li-identifier="f." data-name="f."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">Søker må fremlegge dokumentasjon på å ha gjennomført gyldig sikkerhetskurs, herunder SOFF eller grunnleggende sikkerhetskurs/IMO 60 samt eventuelle repetisjonskurs.</article></article></li><li data-li-identifier="g." data-name="g."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Søknad må være sendt senest 24. januar 2021 på skjema tilgjengelig på Fiskeridirektoratets internettsider.</article></article></li></ul></article><article class="legalP" id="paragraf-3-ledd-2">Med majoritetseier regnes den som eier over 50&#xa0;% av andelene i fartøyet.</article></article><article class="legalArticle" data-lovdata-URL="LTI/forskrift/2021-12-23-3913/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utvelgelse</span></h2><article class="legalP" id="paragraf-4-ledd-1">Dersom antall søkere som oppfyller vilkårene i § 3 overstiger antall rekrutteringskvoter som tildeles etter § 2, skal utvelgelsen gjennomføres ved loddtrekning.</article></article><article class="legalArticle" data-lovdata-URL="LTI/forskrift/2021-12-23-3913/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Nærmere om rekrutteringskvotens innhold</span></h2><article class="legalP" id="paragraf-5-ledd-1">Rekrutteringskvoten har en varighet på 5 år.</article><article class="legalP" id="paragraf-5-ledd-2">Fiskeridirektoratet fastsetter rekrutteringskvoten slik at den samlet utgjør 80&#xa0;% av fartøykvoten til fartøy i lukket gruppe ved starten av reguleringsåret. Det tildeles rekrutteringskvote i alle fiskeriene som fremkommer av § 2 andre ledd.</article><article class="legalP" id="paragraf-5-ledd-3">For fiske etter torsk, hyse og sei nord for 62° N skal kvotenivået fastsettes i henhold til fartøy i lukket gruppe med hjemmelslengde mellom 10 og 10,9 meter og største lengde under 11 meter.</article><article class="legalP" id="paragraf-5-ledd-4">For makrell skal kvotenivået fastsettes i henhold til fartøy i lukket gruppe med hjemmelslengde mellom 10 og 12,99 meter. Fartøykvoten til fartøy med adgang til deltakelse med not legges til grunn.</article><article class="legalP" id="paragraf-5-ledd-5">For sild i Nordsjøen og Skagerrak skal kvotenivået fastsettes i henhold til fartøy i lukket gruppe med hjemmelslengde mellom 10,0 og 10,99 meter.</article><article class="legalP" id="paragraf-5-ledd-6">For norsk vårgytende sild skal kvotenivået fastsettes i henhold til fartøykvoten til fartøy i lukket gruppe med hjemmelslengde mellom 10,0–10,99 meter.</article><article class="legalP" id="paragraf-5-ledd-7">For å utnytte rekrutteringskvoten i det enkelte fiskeri må vilkårene for å delta i åpen gruppe være oppfylt.</article><article class="legalP" id="paragraf-5-ledd-8">Rekrutteringskvoten kan ikke tildeles ny fartøyeier ved salg av fartøyet, og heller ikke noe annet fartøy som ikke har samme majoritetseier som fartøyet som ble tildelt kvoten. Fartøyeier kan imidlertid få tildelt kvoten til annet fartøy vedkommende selv er majoritetseier i.</article></article><article class="legalArticle" data-lovdata-URL="LTI/forskrift/2021-12-23-3913/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse mv.</span></h2><article class="legalP" id="paragraf-6-ledd-1">Forskriften trer i kraft straks.</article></article></main></body></html>