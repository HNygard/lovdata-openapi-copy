<!DOCTYPE html><html lang="no"><head><title>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-22-177</dd><dt class="dokid">DokumentID</dt><dd class="dokid">LTI/forskrift/2021-01-22-177</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2021-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§4-1</li><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2021-01-22 15:55</dd><dt class="journalNumber">Journalnummer</dt><dd class="journalNumber">2021-0081</dd><dt class="titleShort">Korttittel</dt><dd class="titleShort">Endr. i forskrift om kraftomsetning og nettjenester</dd><dt class="title">Tittel</dt><dd class="title">Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 22. januar 2021 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 4-1 og § 10-6.</dd><dt class="refid">RefID</dt><dd class="refid">forskrift/2021-01-22-177</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.<ul class="tocSubUl"><li>I<ul class="tocSubUl"><li>§ 7-1b. Fakturering av forbrukere for elektrisk energi</li><li>§ 7-4a. Gjennomfakturering for forbrukere</li><li>§ 8-1a. Interne rutiner for nøytral opptreden</li><li>§ 8-1b. Nøytralitetsrapport</li><li>§ 8-6. Informasjon til sluttbrukere</li><li>§ 9-1c. Overtredelsesgebyr</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-22-177" id="dokument"><h1>Forskrift om endring i forskrift om måling, avregning, fakturering av nettjenester og elektrisk energi, nettselskapets nøytralitet mv.</h1><section class="section" data-name="kapI" id="kapittel-1" data-lovdata-URL="LTI/forskrift/2021-01-22-177/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. gjøres følgende endringer:</article> <article class="defaultP" margin-top="true">I § 1-3 skal definisjonen av gjennomfakturering lyde:</article><article class="defaultP"><i>Gjennomfakturering:</i> kraftleverandør fakturerer sluttbruker for nettjenester og elektrisk energi felles ved at faktura for nettjenester sendes fra nettselskapet til sluttbrukerens kraftleverandør, som betaler på vegne av sluttbruker. Anleggsbidrag omfattes ikke av fakturering av nettjenester ved gjennomfakturering.</article> <article class="defaultP" margin-top="true">§ 3-1 nytt annet ledd skal lyde:</article><article class="legalP" id="kapittel-1-ledd-2">Sluttbruker plikter å gi nettselskapet i sitt nettområde adgang til måleren for anlegget sitt.</article> <article class="defaultP" margin-top="true">§ 3-3 annet og tredje ledd skal lyde:</article><article class="legalP" id="kapittel-1-ledd-3">Alle målepunkter skal avleses minimum én gang i kalenderåret. Nettselskapet skal kontrollere måleverdier som ikke er fjernavleste.</article><article class="legalP" id="kapittel-1-ledd-4">Profilavregnede målepunkt tilhørende forbruker med forventet årlig strømforbruk høyere enn 8&#xa0;000 kWh, skal avleses hver tredje, hver andre eller hver måned (periodisk avlesning). Periodene mellom avlesningene skal være tilnærmet like.</article> <article class="defaultP" margin-top="true">§ 7-1b skal lyde:</article><article class="futureLegalArticle" data-name="§7-1b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1b</span>. <span class="legalArticleTitle">Fakturering av forbrukere for elektrisk energi</span></span><article class="legalP" id="kapittel-1-foreslåttparagraf-1-ledd-1">Kraftleverandøren har ansvar for at fakturering av elektrisk energi til forbrukere foregår i henhold til denne forskrift.</article><article class="legalP" id="kapittel-1-foreslåttparagraf-1-ledd-2">§ 7-1a med unntak av første og femte ledd gjelder tilsvarende for fakturering av forbrukere for fakturering av elektrisk energi.</article><article class="legalP" id="kapittel-1-foreslåttparagraf-1-ledd-3">Kraftleverandøren kan likevel fakturere forbruker forskuddsvis for elektrisk energi, begrenset til maksimalt 10 uker mellom fakturaforfall og tidspunkt for levering. Avregning mot faktisk forbruk skal skje separat og innen rimelig tid for hver faktureringsperiode.</article><article class="legalP" id="kapittel-1-foreslåttparagraf-1-ledd-4">Forskuddsfakturert volum for faktureringsperioden skal tilsvare det faktiske forbruket i målepunktet i tilsvarende periode året før, slik dette er registrert i Elhub.</article><article class="legalP" id="kapittel-1-foreslåttparagraf-1-ledd-5">For målepunkt hvor historikken ikke er tilgjengelig for kraftleverandøren, benyttes avregningsansvarliges estimat for fremtidig årlig forbruk i målepunktet jf. § 6-11 og justert innmatingsprofil for nettområdet jf. § 6-3.</article><article class="legalP" id="kapittel-1-foreslåttparagraf-1-ledd-6">For beregning av priselementer som ikke er kjent for forbruker før tidspunkt for levering, benyttes månedskontrakt på en representativ finansiell nordisk kraftbørs, referert systempris. Denne prisen skal maksimalt settes til høyeste stengningspris siste to uker for den månedskontrakten som ligger nærmest tidspunkt for levering. Vekslingskurs mellom norske kroner og euro skal maksimalt settes til Norges Banks midtkurs samme dato som valgt stengningspris.</article></article> <article class="defaultP" margin-top="true">§ 7-2 første ledd bokstav d skal lyde:</article><article class="legalP" id="kapittel-1-ledd-5">Fakturaen skal inneholde Enova SF sin nettadresse www.enova.no for informasjon om energi- og klimatiltak.</article> <article class="defaultP" margin-top="true">§ 7-4a skal lyde:</article><article class="futureLegalArticle" data-name="§7-4a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-4a</span>. <span class="legalArticleTitle">Gjennomfakturering for forbrukere</span></span><article class="legalP" id="kapittel-1-foreslåttparagraf-2-ledd-1">Nettselskap som tilbyr felles fakturering for forbrukere, skal tilby gjennomfakturering til alle kraftleverandører som ønsker det. Nettselskap kan ved tilbud av gjennomfakturering for forbrukere ikke kreve gjennomfakturering av øvrige kunder.</article><article class="legalP" id="kapittel-1-foreslåttparagraf-2-ledd-2">Kraftleverandører som ønsker gjennomfakturering etter første ledd, må gjennomfakturere for alle forbrukere tilknyttet nettselskapet som kraftleverandøren har inngått kraftleveringsavtale med i henhold til § 2-3. Kraftleveringsavtalen skal i tillegg inneholde informasjon om at gjennomfakturering skal benyttes som faktureringsmetode.</article><article class="legalP" id="kapittel-1-foreslåttparagraf-2-ledd-3">Kraftleverandøren skal varsle eksisterende kunder om endring i kraftleveringsavtalen. Endring i kraftleveringsavtalen kan tidligst tre i kraft én måned etter at varsel er sendt forbruker.</article></article> <article class="defaultP" margin-top="true">§ 8-1a skal lyde:</article><article class="futureLegalArticle" data-name="§8-1a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-1a</span>. <span class="legalArticleTitle">Interne rutiner for nøytral opptreden</span></span><article class="legalP" id="kapittel-1-foreslåttparagraf-3-ledd-1">Nettselskap som er omfattet av krav til selskapsmessig skille etter energiloven § 4-6, skal ha interne rutiner for å sikre at selskapet overholder kravene til nøytral opptreden. Rutinene skal som et minimum beskrive hvilke forpliktelser knyttet til nøytral opptreden som gjelder for de ansatte og ledelsen. I tillegg skal rutinene inneholde krav til regelmessig opplæring av de ansatte og ledelsen knyttet til etterlevelse av nøytralitetskravene.</article><article class="legalP" id="kapittel-1-foreslåttparagraf-3-ledd-2">Nettselskapene skal utpeke en uavhengig nøytralitetsansvarlig som skal ha tilgang på all nødvendig informasjon fra nettselskapet og relevante underleverandører. Nøytralitetsansvarlig skal kontrollere at nettselskapet opptrer nøytralt, og er ansvarlig for utarbeidelse av nøytralitetsrapport og gjennomføring av opplæringsprogram.</article></article> <article class="defaultP" margin-top="true">Ny § 8-1b skal lyde:</article><article class="futureLegalArticle" data-name="§8-1b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-1b</span>. <span class="legalArticleTitle">Nøytralitetsrapport</span></span><article class="legalP" id="kapittel-1-foreslåttparagraf-4-ledd-1">Nettselskap som er omfattet av krav til selskapsmessig skille etter energiloven § 4-6, skal offentliggjøre en årlig nøytralitetsrapport innen tre måneder etter årsskiftet. Rapporten skal være lett tilgjengelig på selskapets nettsider i minst fem år og eventuelle endringer skal merkes på en tydelig måte. Rapporten skal som et minimum inneholde følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">En beskrivelse av det integrerte foretakets struktur og hvilken konkurranseutsatt virksomhet som drives i tillegg til nettvirksomhet.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Beskrivelse av eierskap til nettselskapet og eventuelle eierandeler nettselskapet har i andre selskap.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Beskrivelse av type beslutninger hvor det er spesielt viktig å påse at krav til nøytral opptreden overholdes.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Beskrivelse av type informasjon som genereres eller mottas av nettselskapet og som kan utnyttes i markedet.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Oversikt over personer med flere roller i det integrerte foretaket, hvorav en av rollene er i nettselskapet. Beskrive mulige interessekonflikter og tiltak for å sikre nøytralitet.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Beskrivelse av nøytralitetsansvarlig sin uavhengighet.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1">Beskrivelse av nettselskapets opplæringsprogram, jf. § 8-1a.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-4-ledd-1-punkt-8"><article class="legalP" id="kapittel-1-foreslåttparagraf-4-ledd-1-punkt-8-ledd-1">Beskrivelse av behov, omfang og type salg av egen kapasitet, herunder overskuddskapasitet, fibertjenester, driftssentraltjenester og beredskapstjenester.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-4-ledd-1-punkt-9"><article class="legalP" id="kapittel-1-foreslåttparagraf-4-ledd-1-punkt-9-ledd-1">Dersom nettforetaket har felles driftssentral med integrert produsent eller fjernvarmeforetak, eller selger driftssentraltjenester, beskrive utfordringer og tiltak for å sikre nøytralitet.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-4-ledd-1-punkt-10"><article class="legalP" id="kapittel-1-foreslåttparagraf-4-ledd-1-punkt-10-ledd-1">Oversikt over utfordringer, tiltak og resultat i konkrete saker fra foregående år der nøytralitet er tema, herunder klage- og tilsynssaker.</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-4-ledd-1-punkt-11"><article class="legalP" id="kapittel-1-foreslåttparagraf-4-ledd-1-punkt-11-ledd-1">De interne rutinene for nøytral opptreden skal fremgå av et vedlegg til årsrapporten.</article></article></li></ul></article></article> <article class="defaultP" margin-top="true">Ny 8-6 skal lyde:</article><article class="futureLegalArticle" data-name="§8-6" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Informasjon til sluttbrukere</span></span><article class="legalP" id="kapittel-1-foreslåttparagraf-5-ledd-1">Ved kraftleverandørens prisopplysning og markedsføring overfor sluttbrukere skal kostnader som følge av elsertifikatplikt etter lov av 24. juni 2011 nr. 39 om elsertifikater inngå i prisen ved fastpriskontrakter og variable kontrakter. Ved kontrakter direkte knyttet til spotpris skal kostnader som følger av elsertifikatplikten inngå i påslaget.</article><article class="legalP" id="kapittel-1-foreslåttparagraf-5-ledd-2">Kraftleverandøren skal ved fakturering gi sluttbrukere informasjon om elsertifikatkostnaden og elsertifikatplikten, ved å vise til internettsiden til NVE.</article></article> <article class="defaultP" margin-top="true">§ 9-1c skal lyde:</article><article class="futureLegalArticle" data-name="§9-1c" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9-1c</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-6-ledd-1">Ved overtredelse av bestemmelsene i § 2-1a, § 2-2, § 3-3, § 3-4, § 3-7, § 3-8, § 3-10, § 5-5, § 5-6, § 6-12, § 6-15, § 6-21, § 7-1b, § 7-2, § 7-3, § 7-4a, § 7-4b, § 7-5, § 8-1, § 8-1a, § 8-1b, § 8-3, § 8-5 og § 8-6 kan det ilegges overtredelsesgebyr.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-01-22-177/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften gjelder fra 1. februar 2021.</article><article class="legalP" id="kapittel-2-ledd-2">For endringen i forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. § 1-3 i del I gjelder følgende overgangsordning:</article><article class="legalP" id="kapittel-2-ledd-3">Utbetaling til sluttbrukere ved svært langvarige avbrudd skal inkluderes i gjennomfaktureringen senest innen 1. juli 2021.</article></section></main></body></html>