<!DOCTYPE html><html lang="no"><head><title>Instruks om endringer i diverse instrukser som følge av innføring av kjønnsnøytral tittel på fylkesmannen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-10-3466</dd><dt class="dokid">DokumentID</dt><dd class="dokid">LTI/forskrift/2021-12-10-3466</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="subunit">Etat</dt><dd class="subunit"><ul><li>Statsforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1948-02-16-1</li><li>forskrift/1981-08-07-3642</li><li>forskrift/1990-06-22-3963</li><li>forskrift/1993-07-09-726</li><li>forskrift/1994-11-10-1001</li><li>forskrift/1997-12-19-1530</li><li>forskrift/2013-08-23-1023</li><li>forskrift/2014-09-26-1222</li><li>forskrift/2015-06-19-703</li><li>forskrift/2018-09-28-1469</li></ul></dd><dt class="basedOn">Hjemmel</dt><dd class="basedOn"><ul><li>lov/1814-05-17/§19</li><li>lov/1918-02-08/§2</li><li>lov/1936-03-13-3/§29</li><li>lov/1995-08-04-53/§29</li><li>lov/1995-08-04-53/§31</li><li>lov/1985-06-14-77/§17-1</li><li>lov/2008-06-27-71/§6-2</li><li>lov/2008-06-27-71/§34-2</li><li>lov/2000-05-12-36/§16</li></ul></dd><dt class="dateOfPublication">Kunngjort</dt><dd class="dateOfPublication">2021-12-10 16:15</dd><dt class="journalNumber">Journalnummer</dt><dd class="journalNumber">2021-2031</dd><dt class="titleShort">Korttittel</dt><dd class="titleShort">Instruks om endr. i div. instrukser som følge av innføring av kjønnsnøytral tittel på fylkesmannen</dd><dt class="title">Tittel</dt><dd class="title">Instruks om endringer i diverse instrukser som følge av innføring av kjønnsnøytral tittel på fylkesmannen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 10. desember 2021 med hjemmel i Kongeriket Norges Grunnlov 17. mai 1814 § 19, lov 8. februar 1918 om statens revisionsvæsen § 2, lov 13. mars 1936 nr. 3 om politiet § 29, lov 4. august 1995 nr. 53 om politiet (politiloven) § 29 og § 31, plan- og bygningslov 14. juni 1985 nr. 77 § 17-1, lov 27. juni 2008 nr. 71 om planlegging og byggesaksbehandling (plan- og bygningsloven) § 6-2 og § 34-2 og lov 12. mai 2000 nr. 36 om strålevern og bruk av stråling § 16. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">forskrift/2021-12-10-3466</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om endringer i diverse instrukser som følge av innføring av kjønnsnøytral tittel på fylkesmannen<ul class="tocSubUl"><li>I</li><li>II<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li><li>§ 10.</li></ul></li><li>III</li><li>IV</li><li>V</li><li>VI</li><li>VII</li><li>VIII</li><li>IX</li><li>X</li><li>XI</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-10-3466" id="dokument"><h1>Instruks om endringer i diverse instrukser som følge av innføring av kjønnsnøytral tittel på fylkesmannen</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-10-3466/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 16. februar 1948 nr. 1 om regnskap som avlegges av regnskapsførere ved fylkesmannsembetene, dommerembetene, tinghusene og politiet, gjøres følgende endringer:</article> <article class="defaultP" margin-top="true">Instruksens tittel skal lyde:</article><article class="defaultP"><i>Instruks om regnskap som avlegges av regnskapsførere ved statsforvalterne, dommerembetene, tinghusene og politiet</i></article> <article class="defaultP" margin-top="true">Første ledd første punktum skal lyde:</article><article class="legalP" id="kapittel-1-ledd-2">Regnskaper med bilag, antegnelser, besvarelser og desisjoner til regnskaper som avlegges av regnskapsførere ved statsforvalterne, dommerembetene, påtalemyndigheten, politiet og ved tinghusene, skal sendes direkte til eller fra Riksrevisjonen uten å sendes gjennom departementet.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-10-3466/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I instruks 7. august 1981 nr. 3642 om fylkesmenn gjøres følgende endringer:</article> <article class="defaultP" margin-top="true">Instruksens tittel skal lyde:</article><article class="defaultP"><i>Instruks for statsforvaltere</i></article> <article class="defaultP" margin-top="true">Del A til D med § 1 til § 10 skal lyde:</article><span class="futuretitle" id="kapittel-2-foreslåttittel-1">A. Kongens og Regjeringens representant</span><article class="futureLegalArticle" data-name="§1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1</span>.</span><article class="legalP" id="kapittel-2-foreslåttparagraf-1-ledd-1">Statsforvalteren er Kongens og Regjeringens representant i fylket, og skal arbeide for at Stortingets og sentraladministrasjonens vedtak, mål og retningslinjer kan bli fulgt opp.</article><article class="legalP" id="kapittel-2-foreslåttparagraf-1-ledd-2">Statsforvalteren skal med dette som utgangspunkt virke til gagn og beste for fylket og ta de initiativ som finnes påkrevd.</article><article class="legalP" id="kapittel-2-foreslåttparagraf-1-ledd-3">Statsforvalteren er administrativt underlagt Kommunal- og distriktsdepartementet. De enkelte departementer har direkte faglig instruksjonsmyndighet over statsforvalteren innen vedkommende departements saksområde.</article></article><article class="futureLegalArticle" data-name="§2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2</span>.</span><article class="legalP" id="kapittel-2-foreslåttparagraf-2-ledd-1">Statsforvalteren skal utføre oppdrag og gi uttalelser og råd etter anmodning fra Regjeringen og sentraladministrasjonen. Statsforvalteren skal holde Regjeringen og sentraladministrasjonen orientert om viktige spørsmål i fylket, og fremme forslag til løsning av oppgaver i den utstrekning statsforvalteren finner det nødvendig eller formålstjenlig.</article></article><span class="futuretitle" id="kapittel-2-foreslåttittel-2">B. Samordning</span><article class="futureLegalArticle" data-name="§3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 3</span>.</span><article class="legalP" id="kapittel-2-foreslåttparagraf-3-ledd-1">Statsforvalteren skal bidra til å samordne, forenkle og effektivisere den statlige virksomhet i fylket. Statsforvalteren må derfor holde seg orientert om viktige saker som kan ha betydning for dette arbeidet.</article><article class="legalP" id="kapittel-2-foreslåttparagraf-3-ledd-2">Statsforvalteren har møte- og talerett i statlige styrer og råd i fylket. Ved behov holder statsforvalteren møter med statlige etater i fylket.</article></article><article class="futureLegalArticle" data-name="§4" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 4</span>.</span><article class="legalP" id="kapittel-2-foreslåttparagraf-4-ledd-1">Statsforvalteren skal arbeide for at det skjer et best mulig samarbeid mellom kommunene, fylkeskommunen og statlig virksomhet i fylket, og skal i nødvendig utstrekning bistå statlige etater med behandling av spørsmål som tas opp med kommunene eller fylkeskommunen.</article></article><article class="futureLegalArticle" data-name="§5" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 5</span>.</span><article class="legalP" id="kapittel-2-foreslåttparagraf-5-ledd-1">Oppstår det i forbindelse med samordningsspørsmål tvil om hvordan de ulike statsoppgaver bør utføres eller prioriteres, kan statsforvalteren forelegge saken for vedkommende sentrale fagmyndigheter.</article></article><article class="futureLegalArticle" data-name="§6" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 6</span>.</span><article class="legalP" id="kapittel-2-foreslåttparagraf-6-ledd-1">Etter nærmere bestemmelse skal statsforvalteren administrere kontorfunksjoner, servicefunksjoner og andre tiltak som bør løses felles for statsadministrasjonen i fylket eller deler av den.</article></article><span class="futuretitle" id="kapittel-2-foreslåttittel-3">C. Veiledning</span><article class="futureLegalArticle" data-name="§7" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 7</span>.</span><article class="legalP" id="kapittel-2-foreslåttparagraf-7-ledd-1">Statsforvalteren skal – etter oppdrag fra Regjeringen, sentraladministrasjonen eller etter eget initiativ – gi veiledning til kommunene og fylkeskommunen.</article><article class="legalP" id="kapittel-2-foreslåttparagraf-7-ledd-2">Statsforvalteren skal medvirke til at den øvrige statsforvaltningen i fylket gir kommunene og fylkeskommunen nødvendig veiledning og bistand med de samfunnsoppgaver de er pålagt.</article><article class="legalP" id="kapittel-2-foreslåttparagraf-7-ledd-3">Statsforvalteren skal formidle informasjon til kommunale, fylkeskommunale og statlige organer om forhold som antas å berøre deres virksomhet.</article></article><span class="futuretitle" id="kapittel-2-foreslåttittel-4">D. Lovbestemte oppgaver</span><article class="futureLegalArticle" data-name="§8" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 8</span>.</span><article class="legalP" id="kapittel-2-foreslåttparagraf-8-ledd-1">Statsforvalteren behandler saker som ved lov eller på annen måte er lagt til statsforvalteren.</article></article><article class="futureLegalArticle" data-name="§9" id="kapittel-2-foreslåttparagraf-9"><span class="futureLegalArticleHeader"><span class="legalArticleValue">§ 9</span>.</span><article class="legalP" id="kapittel-2-foreslåttparagraf-9-ledd-1">I samråd med berørte departementer fastsetter Kommunal- og distriktsdepartementet rammene for organisering av statsforvalteren.</article></article><article class="futureLegalArticle" data-name="§10" id="kapittel-2-foreslåttparagraf-10"><span class="futureLegalArticleHeader"><span class="legalArticleValue">§ 10</span>.</span><article class="legalP" id="kapittel-2-foreslåttparagraf-10-ledd-1">Statsforvalteren er den øverste leder og har det samlede faglige og administrative ansvar for virksomheten. Statsforvalteren utnevnes av Kongen i statsråd.</article><article class="legalP" id="kapittel-2-foreslåttparagraf-10-ledd-2">Statsforvalteren har plikt til å bosette seg i fylket. Kommunal- og distriktsdepartementet kan i særlige tilfeller dispensere fra boplikten.</article><article class="legalP" id="kapittel-2-foreslåttparagraf-10-ledd-3">Assisterende statsforvalter er nestleder ved virksomheten og statsforvalterens faste stedfortreder.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-12-10-3466/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I alminnelig tjenesteinstruks for politiet 22. juni 1990 nr. 3963 skal § 4-2 fjerde ledd tredje punktum lyde:</article><article class="legalP" id="kapittel-3-ledd-2">Statsforvalteren forestår denne håndhevelse overfor tjenestemenn i lensmannsetaten.</article></section><section class="section" data-name="kapIV" id="kapittel-4" data-lovdata-URL="LTI/forskrift/2021-12-10-3466/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I rikspolitiske retningslinjer for planlegging i kyst- og sjøområder i Oslofjordregionen, Østfold, Akershus, Buskerud, Vestfold og Telemark 9. juli 1993 nr. 726 gjøres følgende endringer:</article> <article class="defaultP" margin-top="true">Nummer 5.1 andre ledd første punktum skal lyde:</article><article class="legalP" id="kapittel-4-ledd-2">Statsforvalterne har som statlig miljøvernmyndighet ansvar for formidling av kunnskap om naturverdier knyttet til Oslofjorden overfor planmyndighetene og andre statlige fagmyndigheter.</article> <article class="defaultP" margin-top="true">Nummer 5.3 andre ledd andre punktum skal lyde:</article><article class="legalP" id="kapittel-4-ledd-3">I saker som kan innebære vedtak om dispensasjon fra plan, og som har betydning i forhold til disse retningslinjene, vil det derfor være viktig at fylkeskommunen og statsforvalteren får uttale seg før saken avgjøres i kommunen.</article></section><section class="section" data-name="kapV" id="kapittel-5" data-lovdata-URL="LTI/forskrift/2021-12-10-3466/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 10. november 1994 nr. 1001 om rikspolitiske retningslinjer for vernede vassdrag gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Rikspolitiske retningslinjer for vernede vassdrag</i></article> <article class="defaultP" margin-top="true">Nummer 5 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">Statsforvalteren, fylkeskommunen, samisk kulturminnevern, og statlige fagmyndigheter har ansvar for å gi opplysninger om verneverdier tilknyttet de vernede vassdragene og å se til at kommunene følger opp disse retningslinjene.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2021-12-10-3466/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">I instruks 19. desember 1997 nr. 1530 om avhending av fast eiendom som tilhører staten og overføring av fast eiendom mellom statsinstitusjoner skal punkt 2.1 tredje ledd første punktum lyde:</article><article class="legalP" id="kapittel-6-ledd-2">Før avhending finner sted, skal departementene, den aktuelle statsforvalteren, og Statsbygg forespørres om det er statlig behov for eiendommen.</article></section><section class="section" data-name="kapVII" id="kapittel-7" data-lovdata-URL="LTI/forskrift/2021-12-10-3466/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">I mandat 23. august 2013 for og sammensetning av Kriseutvalget for atomberedskap med rådgivere, samt mandat for Fylkesmannen gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Mandat for og sammensetning av Kriseutvalget for atomberedskap med rådgivere, samt mandat for Statsforvalteren</i></article> <article class="defaultP" margin-top="true">I følgende bestemmelser endres «fylkesmannen» eller «Fylkesmannen» til «statsforvalteren»:</article><article class="legalP" id="kapittel-7-ledd-2">nummer 1 første ledd og syvende ledd første punktum, nummer 4.7 andre strekpunkt, nummer 9 overskriften, første ledd første og andre punktum, andre ledd første, tredje og fjerde punktum, tredje ledd og fjerde ledd.</article> <article class="defaultP" margin-top="true">I følgende bestemmelser endres «fylkesmenn», til «statsforvaltere»:</article><article class="legalP" id="kapittel-7-ledd-3">Nummer 4.5, nummer 4.7 andre strekpunkt</article> <article class="defaultP" margin-top="true">Nummer 9 første ledd andre punktum skal lyde:</article><article class="legalP" id="kapittel-7-ledd-4">Statsforvalteren skal medvirke til at de regionale og lokale etater som kommer inn under statsforvalterens generelle koordinerings- og samordningsansvar, har etablert tilfredsstillende planer for atomhendelser som en del av et samordnet planverk, og skal rapportere regelmessig om dette til Direktoratet for strålevern og atomsikkerhet som sekretariat for Kriseutvalget.</article></section><section class="section" data-name="kapVIII" id="kapittel-8" data-lovdata-URL="LTI/forskrift/2021-12-10-3466/KAPITTEL_8"><h2 data-text-align="center">VIII</h2><article class="legalP" id="kapittel-8-ledd-1">I statlige planretningslinjer 26. september 2014 nr. 1222 for samordnet bolig-, areal- og transportplanlegging skal punkt 6.6 første punktum lyde:</article><article class="legalP" id="kapittel-8-ledd-2">Statsforvalteren og andre statlige sektormyndigheter skal legge retningslinjene til grunn for sin medvirkning i planprosessene.</article></section><section class="section" data-name="kapIX" id="kapittel-9" data-lovdata-URL="LTI/forskrift/2021-12-10-3466/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">I instruks 19. juni 2015 nr. 703 for fylkesmannens og Sysselmannen på Svalbards arbeid med samfunnssikkerhet, beredskap og krisehåndtering gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Instruks for statsforvalteren og Sysselmesteren på Svalbard sitt arbeid med samfunnssikkerhet, beredskap og krisehåndtering</i></article> <article class="defaultP" margin-top="true">Punkt II innledningen skal lyde:</article><article class="legalP" id="kapittel-9-ledd-2">Instruksen gjelder for Sysselmesteren på Svalbard, men slik at</article> <article class="defaultP" margin-top="true">Punkt VII første ledd nr. 2 skal lyde:</article><article class="legalP" id="kapittel-9-ledd-3">Beredskapsrådet for Svalbard ledes av Sysselmesteren og består av representanter for alle nødetatene, større institusjoner og bedrifter på Svalbard og Longyearbyen Røde Kors.</article> <article class="defaultP" margin-top="true">I følgende bestemmelser endres «fylkesmannen» og «Fylkesmannen» til «statsforvalteren»:</article><article class="legalP" id="kapittel-9-ledd-4">Punkt IV innledningen og nr. 2 tredje punktum, punkt V første ledd og andre ledd innledningen, punkt VI første ledd, punkt VII første ledd første og tredje punktum, nr. 1 andre punktum, punkt VIII første ledd første og andre punktum, andre ledd innledningen og nr. 1 tredje punktum, punkt IX første ledd første og andre punktum, andre ledd innledningen tredje ledd første og andre punktum, punkt X første ledd første, andre og tredje punktum, andre ledd, tredje ledd og fjerde ledd</article> <article class="defaultP" margin-top="true">I følgende bestemmelser endres «fylkesmannens» til «statsforvalterens»:</article><article class="legalP" id="kapittel-9-ledd-5">Punkt I første ledd, punkt III første ledd, punkt IV overskriften, punkt V overskriften, punkt VI overskriften, punkt VIII overskriften, punkt IX overskriften</article></section><section class="section" data-name="kapX" id="kapittel-10" data-lovdata-URL="LTI/forskrift/2021-12-10-3466/KAPITTEL_10"><h2 data-text-align="center">X</h2><article class="legalP" id="kapittel-10-ledd-1">I statlige planretningslinjer 28. september 2018 nr. 1469 for klima- og energiplanlegging og klimatilpasning gjøres følgende endringer:</article> <article class="defaultP" margin-top="true">Nummer 2 andre ledd skal lyde:</article><article class="legalP" id="kapittel-10-ledd-2">Statsforvalteren, statlige sektormyndigheter og fylkeskommunene skal legge retningslinjene til grunn for sin veiledning og deltakelse i planprosesser.</article> <article class="defaultP" margin-top="true">Nummer 4.2 tredje ledd andre punktum skal lyde:</article><article class="legalP" id="kapittel-10-ledd-3">Nasjonale organer vil, med bistand fra fylkeskommunen, statsforvalteren og andre statlige organer på regionalt nivå, innhente, systematisere og tilrettelegge kunnskapen for bruk i planlegging, og gjøre den tilgjengelig for aktuelle brukere.</article></section><section class="section" data-name="kapXI" id="kapittel-11" data-lovdata-URL="LTI/forskrift/2021-12-10-3466/KAPITTEL_11"><h2 data-text-align="center">XI</h2><article class="legalP" id="kapittel-11-ledd-1">Instruksen trer i kraft 1. januar 2022.</article></section></main></body></html>