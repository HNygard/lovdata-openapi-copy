<!DOCTYPE html><html lang="no"><head><title>Forskrift om forsikringsformidling (forsikringsformidlingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-22-3872</dd><dt class="dokid">DokumentID</dt><dd class="dokid">LTI/forskrift/2021-12-22-3872</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01, 2022-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-09-1502</li><li>forskrift/2005-12-09-1421</li><li>forskrift/2006-02-27-252</li></ul></dd><dt class="basedOn">Hjemmel</dt><dd class="basedOn"><ul><li>lov/2021-12-22-163/§3-3</li><li>lov/2021-12-22-163/§6-1</li><li>lov/2021-12-22-163/§6-2</li><li>lov/2021-12-22-163/§6-3</li><li>lov/2021-12-22-163/§6-5</li><li>lov/2021-12-22-163/§7-2</li><li>lov/2021-12-22-163/§8-3</li><li>lov/2021-12-22-163/§8-6</li><li>lov/2021-12-22-163/§9-5</li><li>lov/2021-12-22-163/§11-2</li><li>lov/2015-04-10-17/§16-12</li><li>lov/2015-04-10-17/§16-13</li></ul></dd><dt class="dateOfPublication">Kunngjort</dt><dd class="dateOfPublication">2021-12-23 15:10</dd><dt class="journalNumber">Journalnummer</dt><dd class="journalNumber">2021-2382</dd><dt class="titleShort">Korttittel</dt><dd class="titleShort">Forsikringsformidlingsforskriften</dd><dt class="title">Tittel</dt><dd class="title">Forskrift om forsikringsformidling (forsikringsformidlingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. desember 2021 med hjemmel i lov 22. desember 2021 nr. 163 om forsikringsformidling (forsikringsformidlingsloven) § 3-3, § 6-1, § 6-2, § 6-3, § 6-5, § 7-2, § 8-3, § 8-6, § 9-5 og § 11-2 og lov 10. april 2015 nr. 17 om finansforetak og finanskonsern (finansforetaksloven) § 16-12 og § 16-13. <br /> <strong>EØS-henvisninger:</strong> EØS-avtalen vedlegg IX nr. 13e (direktiv (EU) 2016/97 som endret ved direktiv (EU) 2018/411) og nr. 13eb (forordning (EU) 2017/2358 som endret ved forordning (EU) 2018/541).</dd><dt class="refid">RefID</dt><dd class="refid">forskrift/2021-12-22-3872</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om forsikringsformidling (forsikringsformidlingsforskriften)<ul class="tocSubUl"><li>Kapittel 1. Vilkår for å drive forsikringsformidling, søknad, tildeling mv.<ul class="tocSubUl"><li>§ 1-1. Forsikringsforetakets bekreftelse og oppbevaring av dokumentasjon</li><li>§ 1-2. Meldeplikt ved agentavtalens opphør</li></ul></li><li>Kapittel 2. Kvalifikasjonskrav og vandelskrav (egnethetskrav)<ul class="tocSubUl"><li>§ 2-1. Kvalifikasjonskrav for forsikringsmegler</li><li>§ 2-2. Kvalifikasjonskrav for forsikringsagent</li><li>§ 2-3. Generelle krav til faglige kvalifikasjoner</li><li>§ 2-4. Etterutdanning</li><li>§ 2-5. Krav til dokumentasjon</li><li>§ 2-6. Krav til hederlig vandel for aksessoriske forsikringsagentforetak</li></ul></li><li>Kapittel 3. Forsikringer<ul class="tocSubUl"><li>§ 3-1. Ansvarsforsikringens størrelse</li><li>§ 3-2. Forsikring som dekker underslag av klientmidler</li></ul></li><li>Kapittel 4. Krav til virksomheten i forsikringsformidlingsforetak<ul class="tocSubUl"><li>§ 4-1. Klientkonto</li><li>§ 4-2. Disponering av klientmidler</li><li>§ 4-3. Forsikringsforetak som kan overta forsikringsrisikoen</li></ul></li><li>Kapittel 5. Klagenemnd<ul class="tocSubUl"><li>§ 5-1. Klagenemnd for forsikrings- og gjenforsikringsmeglingsvirksomhet</li><li>§ 5-2. Nemndas avgjørelser</li><li>§ 5-3. Finansiering av nemndas virksomhet</li><li>§ 5-4. Retningslinjer for nemndas virksomhet</li></ul></li><li>Kapittel 6. Ikrafttredelsesregler og overgangsregler. Endringer i andre forskrifter<ul class="tocSubUl"><li>§ 6-1. Ikrafttredelse mv.</li><li>§ 6-2. Overgangsregler for avvikling av forsikringsagentregistre, underagentvirksomhet mv.</li><li>§ 6-3. Overgangsregler om informasjon mv.</li><li>§ 6-4. Endringer i andre forskrifter<ul class="tocSubUl"><li>§ 16-8. Etterutdanning</li><li>§ 16-9. Krav til dokumentasjon</li><li>§ 16-10. Gjennomføring av forordning om produktstyring mv.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-22-3872" id="dokument"><h1>Forskrift om forsikringsformidling (forsikringsformidlingsforskriften)</h1><section class="section" data-name="kap1" id="kapittel-1" data-lovdata-URL="LTI/forskrift/2021-12-22-3872/KAPITTEL_1"><h2>Kapittel 1. Vilkår for å drive forsikringsformidling, søknad, tildeling mv.</h2><article class="legalArticle" data-lovdata-URL="LTI/forskrift/2021-12-22-3872/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forsikringsforetakets bekreftelse og oppbevaring av dokumentasjon</span></h3><article class="legalP" id="kapittel-1-paragraf-1-ledd-1">Forsikringsforetakets bekreftelse etter forsikringsformidlingsloven § 3-3 første ledd annet punktum skal gis skriftlig og på den måten Finanstilsynet bestemmer.</article><article class="legalP" id="kapittel-1-paragraf-1-ledd-2">Bekreftelsen skal angi<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-2-punkt-1"><article class="legalP" id="kapittel-1-paragraf-1-ledd-2-punkt-1-ledd-1">at vilkårene for registrering i forsikringsformidlingsloven § 3-4 første ledd bokstav a til e er oppfylt og dokumentert</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-2-punkt-2"><article class="legalP" id="kapittel-1-paragraf-1-ledd-2-punkt-2-ledd-1">at dokumentasjon etter forsikringsformidlingsloven § 6-5 annet ledd ikke er eldre enn tre måneder</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-2-punkt-3"><article class="legalP" id="kapittel-1-paragraf-1-ledd-2-punkt-3-ledd-1">rolle og navn på personene i foretaket som oppfyller kravene til egnethet i forsikringsformidlingsloven kapittel 6</article></article></li><li data-li-identifier="d." data-name="d."><article class="listArticle" id="kapittel-1-paragraf-1-ledd-2-punkt-4"><article class="legalP" id="kapittel-1-paragraf-1-ledd-2-punkt-4-ledd-1">forsikringsproduktene som er omfattet av formidlingsavtalen</article></article></li><li data-li-identifier="e." data-name="e."><article class="listArticle" id="kapittel-1-paragraf-1-ledd-2-punkt-5"><article class="legalP" id="kapittel-1-paragraf-1-ledd-2-punkt-5-ledd-1">hvilke forsikringsklasser formidlingen gjelder</article></article></li><li data-li-identifier="f." data-name="f."><article class="listArticle" id="kapittel-1-paragraf-1-ledd-2-punkt-6"><article class="legalP" id="kapittel-1-paragraf-1-ledd-2-punkt-6-ledd-1">opplysninger om ansvarlig for vurdering av egnethetskrav i forsikringsforetaket.</article></article></li></ul></article><article class="legalP" id="kapittel-1-paragraf-1-ledd-3">Bekreftelsen skal inneholde en beskrivelse av hvordan forsikringsagentene oppfyller kvalifikasjonskravene som følger av § 6-3 i forsikringsformidlingsloven og § 2-2 i denne forskrift, eller forsikringsformidlingsloven § 6-4 annet ledd.</article><article class="legalP" id="kapittel-1-paragraf-1-ledd-4">Ved søknad om registering skal bekreftelsen ikke være eldre enn tre måneder når den mottas av Finanstilsynet.</article><article class="legalP" id="kapittel-1-paragraf-1-ledd-5">Forsikringsforetaket skal oppbevare dokumentasjonen som ligger til grunn for bekreftelsen så lenge avtalen om formidling av forsikringer løper og i minst 3 år etter opphør av avtalen.</article></article><article class="legalArticle" data-lovdata-URL="LTI/forskrift/2021-12-22-3872/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Meldeplikt ved agentavtalens opphør</span></h3><article class="legalP" id="kapittel-1-paragraf-2-ledd-1">Ved opphør av avtale om forsikringsformidling skal forsikringsforetaket straks melde fra til Finanstilsynet på den måten Finanstilsynet bestemmer.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-12-22-3872/KAPITTEL_2"><h2>Kapittel 2. Kvalifikasjonskrav og vandelskrav (egnethetskrav)</h2><article class="legalArticle" data-lovdata-URL="LTI/forskrift/2021-12-22-3872/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Kvalifikasjonskrav for forsikringsmegler</span></h3><article class="legalP" id="kapittel-2-paragraf-1-ledd-1">I vurderingen av kvalifikasjonskravene etter forsikringsformidlingsloven § 6-2 første ledd skal forsikringsmegleren minst godtgjøre at kunnskapskravene som følger av denne forskrift § 2-3 er oppfylt. I tillegg skal forsikringsmegleren oppfylle minst ett av følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-1-punkt-1"><article class="legalP" id="kapittel-2-paragraf-1-ledd-1-punkt-1-ledd-1">Forsikringsmegleren har en tilfredsstillende utdannelse og tre års praksis fra forsikring som er relevant for forsikringsmeglingsforetakets virksomhet.</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-1-punkt-2"><article class="legalP" id="kapittel-2-paragraf-1-ledd-1-punkt-2-ledd-1">Forsikringsmegleren har relevant praksis fra fem sammenhengende år i et forsikringsformidlingsforetak eller et forsikringsforetak.</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-1-punkt-3"><article class="legalP" id="kapittel-2-paragraf-1-ledd-1-punkt-3-ledd-1">Forsikringsmegleren er autorisert forsikringsmegler i medhold av bestemmelser om autorisasjon fra bransjeorganisasjon eller utdannelsesinstitusjon, godkjent av Finanstilsynet.</article></article></li></ul></article><article class="legalP" id="kapittel-2-paragraf-1-ledd-2">Opparbeidet praksis i henhold til første ledd må ikke være avsluttet mer enn fem år før tiltredelse av stillingen.</article></article><article class="legalArticle" data-lovdata-URL="LTI/forskrift/2021-12-22-3872/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Kvalifikasjonskrav for forsikringsagent</span></h3><article class="legalP" id="kapittel-2-paragraf-2-ledd-1">I vurderingen av kvalifikasjonskravene etter forsikringsformidlingsloven § 6-3 første ledd skal forsikringsagenten minst godtgjøre at kunnskapskravene som følger av denne forskrift § 2-3 er oppfylt. I tillegg skal forsikringsagenten oppfylle minst ett av følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">Forsikringsagenten har en tilfredsstillende utdannelse og ett års praksis fra forsikring som er relevant for agentforetakets virksomhet.</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">Forsikringsagenten har relevant praksis fra tre sammenhengende år i et forsikringsformidlingsforetak eller et forsikringsforetak.</article></article></li><li data-li-identifier="c." data-name="c."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">Forsikringsagenten er autorisert forsikringsrådgiver i medhold av bestemmelser om autorisasjon fra bransjeorganisasjon eller utdannelsesinstitusjon, godkjent av Finanstilsynet.</article></article></li></ul></article><article class="legalP" id="kapittel-2-paragraf-2-ledd-2">Opparbeidet praksis i henhold til første ledd må ikke være avsluttet mer enn fem år før tiltredelse av stillingen.</article></article><article class="legalArticle" data-lovdata-URL="LTI/forskrift/2021-12-22-3872/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Generelle krav til faglige kvalifikasjoner</span></h3><article class="legalP" id="kapittel-2-paragraf-3-ledd-1">Forsikringsmegler og forsikringsagent må ha relevant kunnskap om de forsikringer vedkommende formidler, og må minst godtgjøre kunnskap om<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">vilkår og betingelser som gjelder for forsikringen, herunder tilleggsrisikoer</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">behandling av krav under forsikringen</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">klagehåndtering og utenrettslige klageordninger</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">hvilke forhold det er relevant å avdekke om en kundes forsikringsbehov</article></article></li><li data-li-identifier="e." data-name="e."><article class="listArticle" id="kapittel-2-paragraf-3-ledd-1-punkt-5"><article class="legalP" id="kapittel-2-paragraf-3-ledd-1-punkt-5-ledd-1">håndtering av interessekonflikter</article></article></li><li data-li-identifier="f." data-name="f."><article class="listArticle" id="kapittel-2-paragraf-3-ledd-1-punkt-6"><article class="legalP" id="kapittel-2-paragraf-3-ledd-1-punkt-6-ledd-1">forsikringsmarkedet</article></article></li><li data-li-identifier="g." data-name="g."><article class="listArticle" id="kapittel-2-paragraf-3-ledd-1-punkt-7"><article class="legalP" id="kapittel-2-paragraf-3-ledd-1-punkt-7-ledd-1">relevant regelverk for fagområdet</article></article></li><li data-li-identifier="h." data-name="h."><article class="listArticle" id="kapittel-2-paragraf-3-ledd-1-punkt-8"><article class="legalP" id="kapittel-2-paragraf-3-ledd-1-punkt-8-ledd-1">relevante bransjestandarder.</article></article></li></ul></article><article class="legalP" id="kapittel-2-paragraf-3-ledd-2">På livsforsikrings- og pensjonsområdet skal personer som nevnt i første ledd i tillegg minst ha kunnskap om premiefastsetting, egenskapene ved de ulike produktene, fordeler og ulemper ved forskjellige investeringsvalg og om sparemarkedet.</article><article class="legalP" id="kapittel-2-paragraf-3-ledd-3">Forsikringsmegler og forsikringsagent må i alle tilfeller kunne godtgjøre å ha kunnskap om økonomi og finans.</article></article><article class="legalArticle" data-lovdata-URL="LTI/forskrift/2021-12-22-3872/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Etterutdanning</span></h3><article class="legalP" id="kapittel-2-paragraf-4-ledd-1">Finanstilsynet kan godkjenne etterutdanning arrangert av bransjeorganisasjon eller utdanningsinstitusjon. Arrangøren skal gi en beskrivelse av hvordan etterutdanningen organiseres og gjennomføres, herunder hvordan arrangøren vil sikre en planmessig etterutdanning i emner som er relevante for forsikringsformidling.</article><article class="legalP" id="kapittel-2-paragraf-4-ledd-2">Finanstilsynet kan i særlige tilfeller godkjenne etterutdanning arrangert av forsikringsmeglingsforetak hvis foretaket kan godtgjøre at det har tilstrekkelige ressurser og kompetanse til å gjennomføre og vedlikeholde etterutdanningen over tid.</article><article class="legalP" id="kapittel-2-paragraf-4-ledd-3">Etterutdanning skal minst dekke emner som nevnt i denne forskrift § 2-3.</article></article><article class="legalArticle" data-lovdata-URL="LTI/forskrift/2021-12-22-3872/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Krav til dokumentasjon</span></h3><article class="legalP" id="kapittel-2-paragraf-5-ledd-1">Forsikringsformidlingsforetaket må til enhver tid kunne dokumentere at kravene til etterutdanning er oppfylt. Dokumentasjonen skal angi<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-5-ledd-1-punkt-1"><article class="legalP" id="kapittel-2-paragraf-5-ledd-1-punkt-1-ledd-1">navn på ansatt og stilling i foretaket</article></article></li><li data-li-identifier="b." data-name="b."><article class="listArticle" id="kapittel-2-paragraf-5-ledd-1-punkt-2"><article class="legalP" id="kapittel-2-paragraf-5-ledd-1-punkt-2-ledd-1">arrangør av etterutdanningen</article></article></li><li data-li-identifier="c." data-name="c."><article class="listArticle" id="kapittel-2-paragraf-5-ledd-1-punkt-3"><article class="legalP" id="kapittel-2-paragraf-5-ledd-1-punkt-3-ledd-1">emneområde med kort beskrivelse av kursets innhold</article></article></li><li data-li-identifier="d." data-name="d."><article class="listArticle" id="kapittel-2-paragraf-5-ledd-1-punkt-4"><article class="legalP" id="kapittel-2-paragraf-5-ledd-1-punkt-4-ledd-1">dato for kursdeltakelser og varighet på kursene.</article></article></li></ul></article></article><article class="legalArticle" data-lovdata-URL="LTI/forskrift/2021-12-22-3872/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Krav til hederlig vandel for aksessoriske forsikringsagentforetak</span></h3><article class="legalP" id="kapittel-2-paragraf-6-ledd-1">Krav om fremleggelse av ordinær politiattest etter forsikringsformidlingsloven § 6-5 annet ledd, jf. politiregisterloven § 40, gjelder kun daglig leder og andre personer i den faktiske ledelsen som er ansvarlig for den aksessoriske forsikringsformidlingsvirksomheten.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-12-22-3872/KAPITTEL_3"><h2>Kapittel 3. Forsikringer</h2><article class="legalArticle" data-lovdata-URL="LTI/forskrift/2021-12-22-3872/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Ansvarsforsikringens størrelse</span></h3><article class="legalP" id="kapittel-3-paragraf-1-ledd-1">Ansvarsforsikringen som nevnt i forsikringsformidlingsloven kapittel 7 skal dekke et beløp som tilsvarer minst 1&#xa0;300&#xa0;380 euro per skadetilfelle.</article><article class="legalP" id="kapittel-3-paragraf-1-ledd-2">For forsikringsformidlingsforetak som har 10 eller færre forsikringsformidlere kan den totale dekningen etter ansvarsforsikringen i løpet av et år begrenses oppad til et beløp i norske kroner svarende til 1&#xa0;924&#xa0;560 euro.</article><article class="legalP" id="kapittel-3-paragraf-1-ledd-3">For forsikringsformidlingsforetak som har mer enn 10 forsikringsformidlere kan den totale dekningen etter ansvarsforsikringen i løpet av et år begrenses oppad til et beløp i norske kroner svarende til 3&#xa0;903&#xa0;000 euro.</article><article class="legalP" id="kapittel-3-paragraf-1-ledd-4">Finanstilsynet kan i enkeltvedtak bestemme at ansvarsforsikringen skal være høyere enn det som kreves etter første til tredje ledd.</article></article><article class="legalArticle" data-lovdata-URL="LTI/forskrift/2021-12-22-3872/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Forsikring som dekker underslag av klientmidler</span></h3><article class="legalP" id="kapittel-3-paragraf-2-ledd-1">Forsikringen som dekker underslag av klientmidler, skal minst dekke 75 prosent av det gjennomsnittlige innestående på klientkonto i løpet av siste år. Denne forskrift § 3-1 fjerde ledd gjelder tilsvarende.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2021-12-22-3872/KAPITTEL_4"><h2>Kapittel 4. Krav til virksomheten i forsikringsformidlingsforetak</h2><article class="legalArticle" data-lovdata-URL="LTI/forskrift/2021-12-22-3872/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Klientkonto</span></h3><article class="legalP" id="kapittel-4-paragraf-1-ledd-1">Klientkonto skal opprettes i foretakets navn og betegnes «klientkonto».</article><article class="legalP" id="kapittel-4-paragraf-1-ledd-2">I kontoavtalen for klientkonto skal banken forplikte seg til<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">ikke å gjøre motregning gjeldende i klientkontoen for de krav banken måtte ha overfor forsikringsformidlingsforetaket</article></article></li><li data-li-identifier="b." data-name="b."><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">å registrere opphør av rett til å disponere over klientkontoen hvis Finanstilsynet fatter vedtak om å sperre klientkontoen i medhold av denne forskrift § 4-2</article></article></li><li data-li-identifier="c." data-name="c."><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">å gi personer som Finanstilsynet utpeker i samsvar med denne forskrift § 4-2, rett til å disponere over klientkontoen.</article></article></li></ul></article></article><article class="legalArticle" data-lovdata-URL="LTI/forskrift/2021-12-22-3872/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Disponering av klientmidler</span></h3><article class="legalP" id="kapittel-4-paragraf-2-ledd-1">I tilfeller der klientmidler er disponert i strid med regler om klientkonto kan Finanstilsynet sperre klientkontoen eller gi én eller flere personer disposisjonsrett over denne.</article></article><article class="legalArticle" data-lovdata-URL="LTI/forskrift/2021-12-22-3872/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Forsikringsforetak som kan overta forsikringsrisikoen</span></h3><article class="legalP" id="kapittel-4-paragraf-3-ledd-1">Forsikringsformidlingsloven § 8-6 første ledd er ikke til hinder for at forsikringsagentforetak kan formidle skadeforsikringer til forsikringsforetak med hovedsete i stat utenfor EØS dersom forsikringsforetaket ikke driver forsikringsvirksomhet i Norge eller dersom forsikringen gjelder:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">Grupper av forsikringsklasser i skadeforsikring som omfatter sjø- og transportforsikring samt luftfartsforsikring, jf. finansforetaksforskriften § 2-13 bokstav c og d.</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">Grupper av forsikringsklasser i skadeforsikring som omfatter kreditt og kausjonsforsikring, jf. finansforetaksforskriften § 2-13 bokstav g, hvis forsikringstaker er deltaker i en industriell eller kommersiell aktivitet.</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">Forsikringsklassene landkjøretøy, brann og naturskader, annen skade på eiendom og eiendeler, ansvar forårsaket ved bruk av landkjøretøy, alminnelig ansvar og diverse økonomiske tap, jf. finansforetaksforskriften § 2-12 nr. 3, 8, 9, 10, 13 og 16, hvis forsikringstaker oppfyller minst to av følgende tre kriterier: <ul class="defaultList"><li data-li-identifier="1." data-name="1."><article class="listArticle" id="kapittel-4-paragraf-3-ledd-1-punkt-3-ledd-1-punkt-1"><article class="legalP" id="kapittel-4-paragraf-3-ledd-1-punkt-3-ledd-1-punkt-1-ledd-1">en balansesum på 6,2 millioner EUR</article></article></li><li data-li-identifier="2." data-name="2."><article class="listArticle" id="kapittel-4-paragraf-3-ledd-1-punkt-3-ledd-1-punkt-2"><article class="legalP" id="kapittel-4-paragraf-3-ledd-1-punkt-3-ledd-1-punkt-2-ledd-1">en nettoomsetning på 12,8 millioner EUR</article></article></li><li data-li-identifier="3." data-name="3."><article class="listArticle" id="kapittel-4-paragraf-3-ledd-1-punkt-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1-punkt-3-ledd-1">et gjennomsnitt på 250 ansatte gjennom regnskapsåret.</article></article></li></ul></article></article></li></ul></article><article class="legalP" id="kapittel-4-paragraf-3-ledd-2">Forsikringsagentforetak kan likevel ikke formidle forsikringer som nevnt i første ledd bokstav a til c dersom forsikringen gjelder lovpliktig yrkesskadeforsikring, lovpliktig ansvarsforsikring for motorkjøretøy eller lovpliktig ansvarsforsikring som gjelder erstatningsansvar for skade voldt ved atomskade eller av legemidler.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2021-12-22-3872/KAPITTEL_5"><h2>Kapittel 5. Klagenemnd</h2><article class="legalArticle" data-lovdata-URL="LTI/forskrift/2021-12-22-3872/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Klagenemnd for forsikrings- og gjenforsikringsmeglingsvirksomhet</span></h3><article class="legalP" id="kapittel-5-paragraf-1-ledd-1">Departementet oppnevner en klagenemnd for forsikrings- og gjenforsikringsmeglingsvirksomhet. Nemnda skal behandle tvister mellom oppdragsgivere og forsikrings- og gjenforsikringsmeglingsforetak.</article><article class="legalP" id="kapittel-5-paragraf-1-ledd-2">Nemnda skal bestå av leder og 4–6 medlemmer, alle med personlige stedfortredere. Leder og stedfortreder for leder må ha juridisk embetseksamen. Forsikrings- og gjenforsikringsmeglerne samt oppdragsgiverne skal være representert i nemnda.</article></article><article class="legalArticle" data-lovdata-URL="LTI/forskrift/2021-12-22-3872/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Nemndas avgjørelser</span></h3><article class="legalP" id="kapittel-5-paragraf-2-ledd-1">Nemndas avgjørelser er rådgivende.</article></article><article class="legalArticle" data-lovdata-URL="LTI/forskrift/2021-12-22-3872/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Finansiering av nemndas virksomhet</span></h3><article class="legalP" id="kapittel-5-paragraf-3-ledd-1">Nemnda finansieres ved årsavgift og klagegebyr som angitt nedenfor. Samtlige forsikrings- og gjenforsikringsmeglingsforetak som er registrert i Finanstilsynet pålegges en årsavgift. Avgiften kan variere i forhold til foretakenes markedsandeler.</article><article class="legalP" id="kapittel-5-paragraf-3-ledd-2">Forsikrings- og gjenforsikringsmeglingsforetak pålegges et klagegebyr for hver skriftlig klage nemnda realitetsbehandler.</article></article><article class="legalArticle" data-lovdata-URL="LTI/forskrift/2021-12-22-3872/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Retningslinjer for nemndas virksomhet</span></h3><article class="legalP" id="kapittel-5-paragraf-4-ledd-1">Departementet fastsetter nærmere retningslinjer om nemndas virksomhet, herunder bestemmelser om sammensetning, saksbehandling og utlikning av årsavgift på forsikrings- og gjenforsikringsmeglingsforetakene.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2021-12-22-3872/KAPITTEL_6"><h2>Kapittel 6. Ikrafttredelsesregler og overgangsregler. Endringer i andre forskrifter</h2><article class="legalArticle" data-lovdata-URL="LTI/forskrift/2021-12-22-3872/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse mv.</span></h3><article class="legalP" id="kapittel-6-paragraf-1-ledd-1">Forskriften trer i kraft 1. januar 2022, med unntak av § 16-10 i forskrift 9. desember 2016 nr. 1502 om finansforetak og finanskonsern (finansforetaksforskriften) som trer i kraft 1. februar 2022.</article><article class="legalP" id="kapittel-6-paragraf-1-ledd-2">Fra 1. januar 2022 oppheves forskrift 9. desember 2005 nr. 1421 om forsikringsformidling og forskrift 27. februar 2006 nr. 252 om aksessorisk forsikringsagentvirksomhet.</article></article><article class="legalArticle" data-lovdata-URL="LTI/forskrift/2021-12-22-3872/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Overgangsregler for avvikling av forsikringsagentregistre, underagentvirksomhet mv.</span></h3><article class="legalP" id="kapittel-6-paragraf-2-ledd-1">Forsikringsforetak som fører eget agentregister i medhold av lov 10. juni 2005 nr. 41 om forsikringsformidling § 7-1 første ledd, kan søke Finanstilsynet om utsettelse av avvikling av forsikringsagentregisteret som fastsatt i overgangsreglene i lov 22. desember 2021 nr. 163 om forsikringsformidling § 11-2 annet ledd. Avviklingen må skje senest 12 måneder etter ikrafttredelsen av loven.</article><article class="legalP" id="kapittel-6-paragraf-2-ledd-2">Underagent som ved lovens ikrafttredelse har avtale om formidling av forsikringer med et forsikringsagentforetak etter lov 10. juni 2005 nr. 41 om forsikringsformidling § 7-1 tredje ledd, må oppfylle kravet om registrering i lov 22. desember 2021 nr. 163 om forsikringsformidling § 3-1 innen ett år etter lovens ikrafttredelse. Bruk av overgangsregelen forutsetter at foretaket i hele perioden fremgår av forsikringsagentforetakets oversikt over underagenter.</article><article class="legalP" id="kapittel-6-paragraf-2-ledd-3">Foretak som er registrert som aksessorisk forsikringsagentvirksomhet etter lov 10. juni 2005 nr. 41 om forsikringsformidling, som etter lov 22. desember 2021 nr. 163 om forsikringsformidling skal registreres som forsikringsagentforetak, herunder banker, kredittforetak og verdipapirforetak, må innen ett år fra lovens ikrafttredelse oppfylle reglene som gjelder for forsikringsagentvirksomhet.</article><article class="legalP" id="kapittel-6-paragraf-2-ledd-4">Etterutdanning som nevnt i lov 22. desember 2021 nr. 163 om forsikringsformidling § 6-1 til § 6-3, jf. denne forskrift § 2-4 og § 2-5, og finansforetaksloven § 16-12, jf. § 16-8 og § 16-9 i forskrift 9. desember 2016 nr. 1502 om finansforetak og finanskonsern, skal for årene 2022 og 2023 være gjennomført og dokumentert innen 31. desember 2023.</article><article class="legalP" id="kapittel-6-paragraf-2-ledd-5">Forsikringsagentforetak som formidler forsikringer på vegne av skadeforsikringsforetak med hovedsete i stat utenfor EØS etter lov 10. juni 2005 nr. 41 om forsikringsformidling § 7-7 og § 5-3, kan fortsette å drive slik virksomhet i inntil seks måneder etter ikrafttredelse av lov 22. desember 2021 nr. 163 om forsikringsformidling uten hinder av § 8-6 i loven.</article></article><article class="legalArticle" data-lovdata-URL="LTI/forskrift/2021-12-22-3872/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Overgangsregler om informasjon mv.</span></h3><article class="legalP" id="kapittel-6-paragraf-3-ledd-1">Før inngåelse av forsikringsavtale og ved endring eller fornyelse av avtalen, skal forsikringsformidlingsforetaket minst gi kunden informasjon om følgende:<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-3-ledd-1-punkt-1"><article class="legalP" id="kapittel-6-paragraf-3-ledd-1-punkt-1-ledd-1">forsikringsformidlingsforetakets navn og adresse</article></article></li><li data-li-identifier="b." data-name="b."><article class="listArticle" id="kapittel-6-paragraf-3-ledd-1-punkt-2"><article class="legalP" id="kapittel-6-paragraf-3-ledd-1-punkt-2-ledd-1">hvilket register forsikringsformidlingsforetaket er oppført i, og hvordan det kan kontrolleres at foretaket er registrert</article></article></li><li data-li-identifier="c." data-name="c."><article class="listArticle" id="kapittel-6-paragraf-3-ledd-1-punkt-3"><article class="legalP" id="kapittel-6-paragraf-3-ledd-1-punkt-3-ledd-1">om forsikringsformidlingsforetaket yter rådgivning på basis av en objektiv analyse, jf. lov 22. desember 2021 nr. 163 om forsikringsformidling § 2-1 første alternativ</article></article></li><li data-li-identifier="d." data-name="d."><article class="listArticle" id="kapittel-6-paragraf-3-ledd-1-punkt-4"><article class="legalP" id="kapittel-6-paragraf-3-ledd-1-punkt-4-ledd-1">størrelsen på provisjon og/eller annen godtgjørelse som forsikringsformidlingsforetaket mottar fra forsikringsgiveren i tilknytning til inngåelsen av avtale om angjeldende forsikring, og størrelsen på den provisjon eller annet vederlag som forsikringsformidlingsforetaket vil kreve fra oppdragsgiver</article></article></li><li data-li-identifier="e." data-name="e."><article class="listArticle" id="kapittel-6-paragraf-3-ledd-1-punkt-5"><article class="legalP" id="kapittel-6-paragraf-3-ledd-1-punkt-5-ledd-1">om forsikringsformidlingsforetaket har en direkte eller indirekte eierandel som utgjør mer enn 10&#xa0;% av stemmeretten eller kapitalen i et forsikringsforetak</article></article></li><li data-li-identifier="f." data-name="f."><article class="listArticle" id="kapittel-6-paragraf-3-ledd-1-punkt-6"><article class="legalP" id="kapittel-6-paragraf-3-ledd-1-punkt-6-ledd-1">om et forsikringsforetak, eller morselskapet til et forsikringsforetak, har en direkte eller indirekte eierandel som utgjør mer enn 10&#xa0;% av forsikringsformidlingsforetakets stemmerett eller kapital</article></article></li><li data-li-identifier="g." data-name="g."><article class="listArticle" id="kapittel-6-paragraf-3-ledd-1-punkt-7"><article class="legalP" id="kapittel-6-paragraf-3-ledd-1-punkt-7-ledd-1">den avgift forsikringstaker er pliktig til å svare til Norsk Naturskadepool etter lov 16. juni 1989 nr. 70 om naturskadeforsikring § 4a dersom brannskadeforsikring på ting her i riket formidles til forsikringsforetak som ikke er medlem av Naturskadepoolen</article></article></li><li data-li-identifier="h." data-name="h."><article class="listArticle" id="kapittel-6-paragraf-3-ledd-1-punkt-8"><article class="legalP" id="kapittel-6-paragraf-3-ledd-1-punkt-8-ledd-1">om utenrettslige klageordninger.</article></article></li></ul></article><article class="legalP" id="kapittel-6-paragraf-3-ledd-2">Når forsikringsformidlingsforetaket informerer kunden om at den gir råd på basis av en objektiv analyse, jf. første ledd bokstav c, er den forpliktet til å gi disse rådene på grunnlag av en analyse av et så stort antall forsikringsavtaler som er tilgjengelig på markedet, at den er i stand til å gi en anbefaling, i samsvar med faglige kriterier, av hvilken forsikringsavtale som ville passe kundens behov.</article><article class="legalP" id="kapittel-6-paragraf-3-ledd-3">Når forsikringsformidlingsforetaket presenterer kunden for forsikringsløsninger fra ett eller flere forsikringsforetak, uten at de er avtalemessig forpliktet til å benytte disse, skal det opplyses om dette. Forsikringsformidlingsforetaket skal på kundens anmodning opplyse om navnene på forsikringsforetakene den samarbeider med. Forsikringsformidlingsforetaket skal informere kunden om retten til å anmode om slike opplysninger.</article><article class="legalP" id="kapittel-6-paragraf-3-ledd-4">Forsikringsformidlingsforetaket skal, særlig på grunnlag av opplysningene fra kunden, som et minimum presisere kundens krav og behov, samt begrunne hvert råd den gir kunden om et bestemt forsikringsprodukt. Disse presiseringene skal tilpasses den foreslåtte forsikringsavtalens kompleksitet.</article><article class="legalP" id="kapittel-6-paragraf-3-ledd-5">Et forsikringsformidlingsforetak skal for øvrig ha den samme informasjonsplikt som et forsikringsforetak som driver virksomhet her i landet har, jf. lov 16. juni 1989 nr. 69 om forsikringsavtaler kapittel 2 og 11.</article><article class="legalP" id="kapittel-6-paragraf-3-ledd-6">Det kan unnlates å gi informasjon som nevnt i første ledd bokstav c, e, f og h og som nevnt i annet til fjerde ledd ved formidling av forsikring som angitt i lov 27. november 1992 nr. 111 om lovvalg i forsikring § 9a til forsikringstaker som angitt i samme bestemmelse (store risikoer).</article><article class="legalP" id="kapittel-6-paragraf-3-ledd-7">Bestemmelsene i paragrafen her gjelder ikke for formidling av gjenforsikring.</article><article class="legalP" id="kapittel-6-paragraf-3-ledd-8">Bestemmelsene i paragrafen her gjelder for et skadeforsikringsforetaks formidling av forsikring.</article><article class="legalP" id="kapittel-6-paragraf-3-ledd-9">Bestemmelsene i paragrafen her gjelder inntil § 9-2 i lov 22. desember 2021 nr. 163 om forsikringsformidling trer i kraft.</article></article><article class="legalArticle" data-lovdata-URL="LTI/forskrift/2021-12-22-3872/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Endringer i andre forskrifter</span></h3><article class="legalP" id="kapittel-6-paragraf-4-ledd-1">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endring:</article> <article class="defaultP" margin-top="true">Etter § 16-7 skal ny del V i kapittel 16 lyde:</article><span class="futuretitle" id="kapittel-6-paragraf-4-foreslåttittel-1">Del V. Forsikringsdistribusjon</span><article class="futureLegalArticle" data-name="§16-8" id="kapittel-6-paragraf-4-foreslåttparagraf-1"><span class="futureLegalArticleHeader"><span class="legalArticleValue">§ 16-8</span>. <span class="legalArticleTitle">Etterutdanning</span></span><article class="legalP" id="kapittel-6-paragraf-4-foreslåttparagraf-1-ledd-1">Finanstilsynet kan godkjenne etterutdanning, jf. finansforetaksloven § 16-12, arrangert av bransjeorganisasjon eller utdanningsinstitusjon. Arrangøren skal gi en beskrivelse av hvordan etterutdanningen skal organiseres og gjennomføres, herunder hvordan arrangøren vil sikre en planmessig etterutdanning i emner som er relevante for forsikringsdistribusjon.</article><article class="legalP" id="kapittel-6-paragraf-4-foreslåttparagraf-1-ledd-2">Finanstilsynet kan i særlige tilfeller godkjenne etterutdanning arrangert av forsikringsforetak hvis foretaket kan godtgjøre at det har tilstrekkelige ressurser og kompetanse til å gjennomføre og vedlikeholde etterutdanningen over tid.</article></article><article class="futureLegalArticle" data-name="§16-9" id="kapittel-6-paragraf-4-foreslåttparagraf-2"><span class="futureLegalArticleHeader"><span class="legalArticleValue">§ 16-9</span>. <span class="legalArticleTitle">Krav til dokumentasjon</span></span><article class="legalP" id="kapittel-6-paragraf-4-foreslåttparagraf-2-ledd-1">Forsikringsforetaket må til enhver tid kunne dokumentere at kravene til etterutdanning er oppfylt. Dokumentasjonen skal angi<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-4-foreslåttparagraf-2-ledd-1-punkt-1"><article class="legalP" id="kapittel-6-paragraf-4-foreslåttparagraf-2-ledd-1-punkt-1-ledd-1">navn på ansatt og stilling i foretaket</article></article></li><li data-li-identifier="b." data-name="b."><article class="listArticle" id="kapittel-6-paragraf-4-foreslåttparagraf-2-ledd-1-punkt-2"><article class="legalP" id="kapittel-6-paragraf-4-foreslåttparagraf-2-ledd-1-punkt-2-ledd-1">arrangør av etterutdanningen</article></article></li><li data-li-identifier="c." data-name="c."><article class="listArticle" id="kapittel-6-paragraf-4-foreslåttparagraf-2-ledd-1-punkt-3"><article class="legalP" id="kapittel-6-paragraf-4-foreslåttparagraf-2-ledd-1-punkt-3-ledd-1">emneområde med kort beskrivelse av kursets innhold</article></article></li><li data-li-identifier="d." data-name="d."><article class="listArticle" id="kapittel-6-paragraf-4-foreslåttparagraf-2-ledd-1-punkt-4"><article class="legalP" id="kapittel-6-paragraf-4-foreslåttparagraf-2-ledd-1-punkt-4-ledd-1">dato for kursdeltakelser og varighet på kursene.</article></article></li></ul></article></article><article class="futureLegalArticle" data-name="§16-10" id="kapittel-6-paragraf-4-foreslåttparagraf-3"><span class="futureLegalArticleHeader"><span class="legalArticleValue">§ 16-10</span>. <span class="legalArticleTitle">Gjennomføring av forordning om produktstyring mv.</span></span><article class="legalP" id="kapittel-6-paragraf-4-foreslåttparagraf-3-ledd-1">EØS-avtalen vedlegg IX nr. 13eb (forordning (EU) 2017/2358 om utfylling av europaparlaments- og rådsdirektiv (EU) 2016/97 med hensyn til produkttilsyn- og produktstyringskrav for forsikringsforetak og forsikringsdistributører, som endret ved forordning (EU) 2018/541), gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article></article></article></section></main></body></html>