<!DOCTYPE html><html lang="no"><head><title>Forskrift om regulering av fisket etter lodde ved Island, Grønland og Jan Mayen i 2021–2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3769</dd><dt class="dokid">DokumentID</dt><dd class="dokid">LTI/forskrift/2021-12-17-3769</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01 – 2022-02-22</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§59</li><li>lov/1999-03-26-15/§20</li><li>lov/1999-03-26-15/§21</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2021-12-22 10:45</dd><dt class="journalNumber">Journalnummer</dt><dd class="journalNumber">2021-2270</dd><dt class="titleShort">Korttittel</dt><dd class="titleShort">Forskrift om regulering av fisket etter lodde ved Island, Grønland og Jan Mayen i 2021–2022</dd><dt class="title">Tittel</dt><dd class="title">Forskrift om regulering av fisket etter lodde ved Island, Grønland og Jan Mayen i 2021–2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. desember 2021 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 11, § 12, § 16, § 36, § 37 og § 59 og lov 26. mars 1999 nr. 15 om retten til å delta i fiske og fangst (deltakerloven) § 20 og § 21, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2021-12-17-3769</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter lodde ved Island, Grønland og Jan Mayen i 2021–2022<ul class="tocSubUl"><li>§ 1. Virkeområde</li><li>§ 2. Åpningsdato</li><li>§ 3. Utseiling</li><li>§ 4. Rapportering og innseilingsstopp</li><li>§ 5. Maksimalkvoter</li><li>§ 6. Lastekapasitet</li><li>§ 7. Stopp i fisket</li><li>§ 8. Kvoteutnyttelse</li><li>§ 9. Overføring av fangst</li><li>§ 10. Overtredelsesgebyr</li><li>§ 11. Straff</li><li>§ 12. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3769" id="dokument"><h1>Forskrift om regulering av fisket etter lodde ved Island, Grønland og Jan Mayen i 2021–2022</h1><article class="legalArticle" data-lovdata-URL="LTI/forskrift/2021-12-17-3769/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Det er forbudt for norske fartøy å fiske lodde i det nordøstlige Atlanterhav.</article><article class="legalP" id="paragraf-1-ledd-2">Uten hensyn til forbudet i første ledd, kan norske fartøy med ringnottillatelse totalt fiske inntil 145&#xa0;382 tonn lodde i fiskerisonen ved Jan Mayen, Grønlands økonomiske nord for 64° 30′ N, og i Islands økonomiske sone nord for 64° 30′ N.</article></article><article class="legalArticle" data-lovdata-URL="LTI/forskrift/2021-12-17-3769/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Åpningsdato</span></h2><article class="legalP" id="paragraf-2-ledd-1">Fisket kan starte 1. januar 2022.</article></article><article class="legalArticle" data-lovdata-URL="LTI/forskrift/2021-12-17-3769/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utseiling</span></h2><article class="legalP" id="paragraf-3-ledd-1">Ingen fartøy kan foreta utseiling uten på forhånd å ha meldt fra til Norges Sildesalgslag. Ved utseiling må fartøy være faktisk utlosset, ha loddenot om bord og ha forlatt land/kai.</article><article class="legalP" id="paragraf-3-ledd-2">Norges Sildesalgslag kan fastsette utseilingsstopp.</article><article class="legalP" id="paragraf-3-ledd-3">Fiskeridirektoratet kan fastsette siste frist for utseiling.</article></article><article class="legalArticle" data-lovdata-URL="LTI/forskrift/2021-12-17-3769/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rapportering og innseilingsstopp</span></h2><article class="legalP" id="paragraf-4-ledd-1">Fartøy som har tatt utseiling skal melde fra til Norges Sildesalgslag ved inngang til Islands økonomiske sone.</article><article class="legalP" id="paragraf-4-ledd-2">Fiskeridirektoratet og Norges Sildesalgslag kan fastsette innseilingsstopp til Islands økonomiske sone.</article></article><article class="legalArticle" data-lovdata-URL="LTI/forskrift/2021-12-17-3769/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Maksimalkvoter</span></h2><article class="legalP" id="paragraf-5-ledd-1">Det enkelte fartøys fiske i fiskerisonen ved Jan Mayen, Grønlands økonomiske sone og Islands økonomiske sone er begrenset av kvote tilsvarende fartøyets kvotefaktorer multiplisert med en kvoteenhet fastsatt til 3,47.</article><article class="legalP" id="paragraf-5-ledd-2">Kvoteenheten kan endres dersom en rasjonell utnyttelse av kvoten tilsier det.</article></article><article class="legalArticle" data-lovdata-URL="LTI/forskrift/2021-12-17-3769/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Lastekapasitet</span></h2><article class="legalP" id="paragraf-6-ledd-1">Det kan nyttes faktisk lastekapasitet tillatt for løsført fangst.</article></article><article class="legalArticle" data-lovdata-URL="LTI/forskrift/2021-12-17-3769/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fisket</span></h2><article class="legalP" id="paragraf-7-ledd-1">Fiskeridirektoratet vil stoppe fisket når kvoten nevnt i § 1 er beregnet oppfisket.</article><article class="legalP" id="paragraf-7-ledd-2">Fiskeridirektoratet kan stoppe fisket selv om det enkelte fartøy ikke har fisket sin maksimalkvote.</article></article><article class="legalArticle" data-lovdata-URL="LTI/forskrift/2021-12-17-3769/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Kvoteutnyttelse</span></h2><article class="legalP" id="paragraf-8-ledd-1">Hvert fartøy kan bare fiske og lande én kvote av de enkelte fiskeslag innenfor kvoteåret. Dersom fartøyet har startet fiske på en kvote, kan det ikke starte fiske på en annen kvote av samme fiskeslag i løpet av kvoteåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="paragraf-8-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor kvoteåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal da gjøres fradrag i kvoten for det kvantum selger av utskiftingsfartøyet har fisket og landet i kvoteåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="paragraf-8-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av kvoteåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="paragraf-8-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor kvoteåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av kvoteåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="paragraf-8-ledd-5">Dersom det er foretatt utskifting eller salg for fortsatt drift flere ganger i løpet av kvoteåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i kvoteåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av kvoteåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="paragraf-8-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="paragraf-8-ledd-7">Fiskeridirektoratets regionkontor kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="LTI/forskrift/2021-12-17-3769/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Overføring av fangst</span></h2><article class="legalP" id="paragraf-9-ledd-1">Det kvantum som kan fiskes med det enkelte fartøy kan ikke overføres til annet fartøy. Det er forbudt å motta og å lande fangst som er fisket av et annet fartøy.</article><article class="legalP" id="paragraf-9-ledd-2">Det er likevel tillatt å overføre fangst på feltet mellom fartøy som fisker med not og trål dersom fartøyene er egnet, bemannet og utstyrt for fiske.</article><article class="legalP" id="paragraf-9-ledd-3">Det er ikke tillatt å overføre fangst som er tatt om bord.</article></article><article class="legalArticle" data-lovdata-URL="LTI/forskrift/2021-12-17-3769/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Overtredelsesgebyr</span></h2><article class="legalP" id="paragraf-10-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova og deltakerloven.</article></article><article class="legalArticle" data-lovdata-URL="LTI/forskrift/2021-12-17-3769/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 60, § 61, § 62, § 64 og § 65 og deltakerloven § 31. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2021-12-17-3769/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></h2><article class="legalP" id="paragraf-12-ledd-1">Forskriften trer i kraft 1. januar 2022 og gjelder til og med 22. februar 2022.</article></article></main></body></html>