<!DOCTYPE html><html lang="no"><head><title>Midlertidig lov om forvaltning av personell i Forsvaret for å avhjelpe konsekvenser av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-21-39</dd><dt class="dokid">DokumentID</dt><dd class="dokid">LTI/lov/2021-05-21-39</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">2021-05-21 – 2021-11-10</dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2021-05-21 12:20</dd><dt class="journalNumber">Journalnummer</dt><dd class="journalNumber">2021-0746</dd><dt class="titleShort">Korttittel</dt><dd class="titleShort">Midlertidig lov om forvaltning av personell i Forsvaret for å avhjelpe konsekvenser av covid-19</dd><dt class="title">Tittel</dt><dd class="title">Midlertidig lov om forvaltning av personell i Forsvaret for å avhjelpe konsekvenser av covid-19</dd><dt class="miscInformation">Annet om dokumentet</dt><dd class="miscInformation">Prop.91 L (2020–2021), Innst.352 L (2020–2021), Lovvedtak 104 (2020–2021). Stortingets første og andre gangs behandling hhv. 4. og 11. mai 2021. Fremmet av Forsvarsdepartementet.</dd><dt class="refid">RefID</dt><dd class="refid">lov/2021-05-21-39</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om forvaltning av personell i Forsvaret for å avhjelpe konsekvenser av covid-19<ul class="tocSubUl"><li>§ 1. Formål og virkeområde</li><li>§ 2. Myndighet til å endre arbeidsoppgaver, ansvar og arbeidssted for sivilt tilsatte</li><li>§ 3. Tiltak for å forebygge smittsomme sykdommer</li><li>§ 4. Ikrafttredelse og opphevelse</li></ul></li></ul></dd></dl></header><main class="documentBody" data-lovdata-URL="LTI/lov/2021-05-21-39" id="dokument"><h1>Midlertidig lov om forvaltning av personell i Forsvaret for å avhjelpe konsekvenser av covid-19</h1><article class="legalArticle" data-lovdata-URL="LTI/lov/2021-05-21-39/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Lovens formål er å sikre at Forsvarets operative evne, beredskap og styrkeproduksjon opprettholdes gjennom covid-19-pandemien.</article><article class="legalP" id="paragraf-1-ledd-2">Loven gjelder på norsk territorium og på norske skip og luftfartøy.</article></article><article class="legalArticle" data-lovdata-URL="LTI/lov/2021-05-21-39/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Myndighet til å endre arbeidsoppgaver, ansvar og arbeidssted for sivilt tilsatte</span></h2><article class="legalP" id="paragraf-2-ledd-1">Forsvaret kan endre arbeidsoppgavene, ansvaret og arbeidsstedet for sine sivilt tilsatte dersom det kan dokumenteres at dette på grunn av utbruddet av covid-19 er strengt nødvendig for å opprettholde Forsvarets operative evne, beredskap og styrkeproduksjon.</article><article class="legalP" id="paragraf-2-ledd-2">I vurderingen av om sivilt tilsatte skal pålegges endringer i arbeidsoppgaver, ansvar eller arbeidssted, skal den enkeltes personlige forhold vektlegges.</article><article class="legalP" id="paragraf-2-ledd-3">Myndigheten til å pålegge endringer etter første ledd kan ikke delegeres lenger ned enn nivå to i Forsvarets organisasjon.</article></article><article class="legalArticle" data-lovdata-URL="LTI/lov/2021-05-21-39/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tiltak for å forebygge smittsomme sykdommer</span></h2><article class="legalP" id="paragraf-3-ledd-1">Forsvaret kan overfor sivilt tilsatte, militært tilsatte og andre tjenestepliktige som er innkalt til tjeneste, gjennomføre tiltak som er strengt nødvendige for å forebygge smittsomme sykdommer i den hensikt å opprettholde Forsvarets operative evne, beredskap og styrkeproduksjon. Slike tiltak kan omfatte å innføre restriksjoner i reise- og bevegelsesfriheten, og de kan gjelde både i og utenfor arbeidstid.</article><article class="legalP" id="paragraf-3-ledd-2">Myndigheten til å gjennomføre tiltak etter første ledd kan ikke delegeres lenger ned enn nivå to i Forsvarets organisasjon.</article></article><article class="legalArticle" data-lovdata-URL="LTI/lov/2021-05-21-39/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse og opphevelse</span></h2><article class="legalP" id="paragraf-4-ledd-1">Loven trer i kraft straks og oppheves 10. november 2021.</article></article></main></body></html>