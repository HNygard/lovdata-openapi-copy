<!DOCTYPE html><html lang="no"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-16-3739</dd><dt class="dokid">DokumentID</dt><dd class="dokid">LTI/forskrift/2021-12-16-3739</dd><dt class="ministry">Departement</dt><dd class="ministry"><ul><li>Arbeids- og sosialdepartementet, Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Petroleumstilsynet, Miljødirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-613</li></ul></dd><dt class="basedOn">Hjemmel</dt><dd class="basedOn"><ul><li>lov/1996-11-29-72/§10-18</li><li>lov/2005-06-17-62/§1-3</li><li>lov/2005-06-17-62/§2-2</li><li>lov/2005-06-17-62/§3-2</li><li>lov/2005-06-17-62/§3-3</li><li>lov/2005-06-17-62/§3-5</li><li>lov/2005-06-17-62/§4-2</li><li>lov/2005-06-17-62/§4-3</li><li>lov/2005-06-17-62/§4-5</li><li>lov/2005-06-17-62/§4-6</li><li>forskrift/2010-02-12-158/§68</li><li>lov/1981-03-13-6/§9</li><li>lov/1976-06-11-79/§4</li></ul></dd><dt class="dateOfPublication">Kunngjort</dt><dd class="dateOfPublication">2021-12-21 14:45</dd><dt class="journalNumber">Journalnummer</dt><dd class="journalNumber">2021-2210</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Petroleumstilsynet og Miljødirektoratet 16. desember 2021 med hjemmel i lov 29. november 1996 nr. 72 om petroleumsvirksomhet § 10-18, lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 1-3, § 2-2, § 3-2, § 3-3, § 3-5, § 4-2, § 4-3, § 4-5 og § 4-6, forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 første ledd bokstav c, lov 13. mars 1981 nr. 6 om vern mot forurensninger og om avfall (forurensningsloven) § 9 og lov 11. juni 1976 nr. 79 om kontroll med produkter og forbrukertjenester (produktkontrolloven) § 4.</dd><dt class="refid">RefID</dt><dd class="refid">forskrift/2021-12-16-3739</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I<ul class="tocSubUl"><li>§ 68a. Steinlegging</li><li>§ 70b. Måling av utslipp av NOx-utslipp fra energianlegg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-16-3739" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-16-3739/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">§ 62 om økotoksikologisk testing av kjemikalier sjuende ledd, ny bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">avgiftsfri diesel tilsatt fargestoff, til bruk som kjemikalium.</article></article></li></ul></article> <article class="defaultP" margin-top="true">§ 63 om kategorisering av stoff og kjemikalier fjerde ledd før opplistingen skal lyde:</article><article class="legalP" id="kapittel-1-ledd-2">Gul kategori omfatter stoffer som ikke omfattes av svart, rød eller grønn kategori. Sterke syrer og baser og avgiftsfri diesel tilsatt fargestoff som er fritatt for krav om økotoksikologisk testing, jf. § 62 sjuende ledd, er omfattet av gul kategori. Stoff i gul kategori med BOD28 større enn eller lik 20 prosent og mindre enn 60 prosent, jf. § 62, skal vurderes og kategoriseres i følgende underkategorier:</article> <article class="defaultP" margin-top="true">§ 66 om bruk og utslipp av kjemikalier åttende ledd strykes.</article> <article class="defaultP" margin-top="true">Ny § 68a om steinlegging skal lyde:</article><article class="futureLegalArticle" data-name="§68a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 68a</span>. <span class="legalArticleTitle">Steinlegging</span></span><article class="legalP" id="kapittel-1-foreslåttparagraf-1-ledd-1">Steinlegging som er nødvendig ved plassering av innretninger på havbunnen er tillatt dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">aktiviteten gjennomføres i et område hvor det ikke er risiko for at sårbare miljøverdier påvirkes</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">aktiviteten ikke berører forurensede sedimenter</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">det benyttes rene steinmasser.</article></article></li></ul></article><article class="legalP" id="kapittel-1-foreslåttparagraf-1-ledd-2">All plassering av steinmasser skal gjennomføres slik at påvirkning på områdene rundt minimeres.</article><article class="legalP" id="kapittel-1-foreslåttparagraf-1-ledd-3">Operatøren skal dokumentere type og mengde steinmasser som er benyttet og hvordan steinleggingen er gjennomført, jf. rammeforskriften § 23.</article></article> <article class="defaultP" margin-top="true">§ 70 om måling og beregning første ledd skal lyde:</article><article class="legalP" id="kapittel-1-ledd-3">Operatøren skal måle eller beregne utslipp til luft og sjø, forbruk av kjemikalier og injisert volum. I produsert vann som slippes til sjø, skal mengden vann og innhold av olje og andre naturlig forekommende stoffer i produsert vann, måles. Måling og beregning av NO<sub>x</sub>-utslipp fra energianlegg skal gjøres i henhold til § 70b.</article> <article class="defaultP" margin-top="true">Ny § 70b om måling av utslipp av NO<sub>x</sub>-utslipp fra energianlegg skal lyde:</article><article class="futureLegalArticle" data-name="§70b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 70b</span>. <span class="legalArticleTitle">Måling av utslipp av NO<sub>x</sub>-utslipp fra energianlegg</span></span><article class="legalP" id="kapittel-1-foreslåttparagraf-2-ledd-1">Utslipp fra konvensjonelle turbiner, motorer og kjeler med innfyrt effekt på 10 MW eller mer, som benyttes til å dekke energibehov på innretningen og eventuelle tilknyttede innretninger under normal drift, skal måles ved bruk av Continuous Emission Monitoring System (CEMS), Predictive Emission Monitoring System (PEMS) eller ved årlige akkrediterte utslippsmålinger utført ved representative lastgrader. CEMS eller PEMS skal minimum hvert tredje år verifiseres mot akkrediterte utslippsmålinger utført ved representative lastgrader på alle modeller av turbiner, motorer og kjeler installert på innretningen.</article><article class="legalP" id="kapittel-1-foreslåttparagraf-2-ledd-2">Utslipp av NO<sub>x</sub> fra lav-NO<sub>x</sub>-turbiner med innfyrt effekt på 10 MW eller mer, som benyttes til å dekke energibehov på innretningen og eventuelle tilknyttede innretninger under normal drift, skal måles ved akkrediterte utslippsmålinger minimum hvert tredje år ved representative lastgrader på den enkelte turbin. Operatøren skal etablere metodikk for å kvantifisere utslippene mellom målekampanjene. Dersom utslipp av NO<sub>x</sub> fra lav-NO<sub>x</sub>-turbiner måles ved bruk av PEMS, skal systemet minimum hvert tredje år verifiseres mot akkrediterte utslippsmålinger utført ved representative lastgrader på den enkelte turbin. For CEMS og for PEMS som tilfredsstiller teknisk spesifikasjon SN-CEN/TS 17198:2018, gjelder krav til verifisering som beskrevet i første ledd.</article><article class="legalP" id="kapittel-1-foreslåttparagraf-2-ledd-3">Avviket mellom NO<sub>x</sub>-konsentrasjon som måles med CEMS eller PEMS, og NO<sub>x</sub>-konsentrasjon som måles ved akkrediterte utslippsmålinger, skal ikke være større enn ± 10&#xa0;% for konvensjonelle turbiner og ± 10 mg/Nm<sup>3</sup> for lav-NO<sub>x</sub>-turbiner.</article></article> <article class="defaultP" margin-top="true">§ 83 om grunn gass og grunne formasjonsvæsker andre ledd skal lyde:</article><article class="legalP" id="kapittel-1-ledd-4">Ved boring i grunne formasjoner skal valg av brønnkonstruksjon og boreparametere hindre at gass eller formasjonsvæske fra brønnen utgjør en risiko for personell, miljø og innretning.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-16-3739/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section></main></body></html>