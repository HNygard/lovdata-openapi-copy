<!DOCTYPE html><html lang="nb"><head><title>Forskrift om endring i forskrift om opptak ved Lovisenberg diakonale høgskole AS (LDH)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-07-4070</dd><dt class="dokid">DokumentID</dt><dd class="dokid">LTI/forskrift/2021-12-07-4070</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Lovisenberg diakonale høgskole</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-10-1636</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392/§3</li><li>forskrift/2005-12-01-1392/§5</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2024-11-01 12:35</dd><dt class="journalNumber">Journalnummer</dt><dd class="journalNumber">2024-1175</dd><dt class="title">Tittel</dt><dd class="title">Forskrift om endring i forskrift om opptak ved Lovisenberg diakonale høgskole AS (LDH)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Lovisenberg diakonale høgskole 7. desember 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) §§ 3-6 og 3-7, forskrift 1. desember 2005 nr. 1392 om krav til mastergrad §§ 3 og 5, og forskrift 6. januar 2017 nr. 13 om opptak til høgare utdanning.</dd><dt class="refid">RefID</dt><dd class="refid">forskrift/2021-12-07-4070</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak ved Lovisenberg diakonale høgskole AS (LDH)<ul class="tocSubUl"><li>I<ul class="tocSubUl"><li>§ 2-1. Opptak til bachelorstudiet i sykepleie</li><li>§ 4-1. Klage</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-07-4070" id="dokument"><h1>Forskrift om endring i forskrift om opptak ved Lovisenberg diakonale høgskole AS (LDH)</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-07-4070/KAPITTEL_1"><h2 data-text-align="center">I</h2><article class="defaultP">I forskrift 10. mars 2020 nr. 1636 om opptak ved Lovisenberg diakonale høgskole AS (LDH) gjøres følgende endringer:</article> <article class="defaultP" margin-top="true">§ 1-6 første ledd skal lyde:</article><article class="legalP" id="kapittel-1-ledd-1">Søkere med utenlandsk utdanning og/eller morsmål fra land utenom Norden, må dokumentere at de fyller krav til norsk- og engelskkunnskaper i forskrift om opptak til høgare utdanning.</article> <article class="defaultP" margin-top="true">Kapitteloverskrift til kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2. Opptak til studier regulert av forskrift om opptak til høgare utdanning</span> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Opptak til bachelorstudiet i sykepleie</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Bachelorutdanningen i sykepleie ved LDH har opptak via Samordna opptak. For å bli opptatt ved bachelorstudiet kreves:</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Generell studiekompetanse jf. forskrift om opptak til høgare utdanning kapittel 2.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Og spesielle opptakskrav i norsk og matematikk slik de fremgår av § 4-2 i forskrift om opptak til høgare utdanning</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Alternativt realkompetanse. Følgende kriterier legges til grunn for opptak på grunnlag av realkompetanse:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-4-punkt-1"><article class="legalP" id="kapittel-1-foreslåttparagraf-1-nummer-4-punkt-1-ledd-1">Søkeren er 25 år eller eldre i opptaksåret</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-4-punkt-2"><article class="legalP" id="kapittel-1-foreslåttparagraf-1-nummer-4-punkt-2-ledd-1">Søkeren har ikke generell studiekompetanse</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-4-punkt-3"><article class="legalP" id="kapittel-1-foreslåttparagraf-1-nummer-4-punkt-3-ledd-1">Søkeren må dokumentere fem års relevant fulltids yrkespraksis. Relevant yrkespraksis kan erstattes av relevant ulønnet arbeid, utdanning, organisasjonsarbeid eller annet omsorgsansvar. Relevant praksis betyr at søkeren skal ha praksis/utdanning fra arbeid med pasienter, elever eller klienter innen helse-, omsorgs-, sosial- eller undervisningssektoren eller tilsvarende. Omsorg for egne barn kan telle med.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-4-punkt-4"><article class="legalP" id="kapittel-1-foreslåttparagraf-1-nummer-4-punkt-4-ledd-1">Ved vurdering av omfang av yrkespraksis, legges de samme prinsipper til grunn som brukes i Samordna opptak.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-4-punkt-5"><article class="legalP" id="kapittel-1-foreslåttparagraf-1-nummer-4-punkt-5-ledd-1">Spesielle opptakskrav gitt i nasjonal forskrift om opptak til høgare utdanning, kapittel 4, gjelder også for søkere med realkompetanse.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-4-punkt-6"><article class="legalP" id="kapittel-1-foreslåttparagraf-1-nummer-4-punkt-6-ledd-1">Søkeren må på en tilfredsstillende måte gjøre rede for motivasjon for å søke studiet, egen oppfatning av hva han/hun mener studiet vil kreve av og hvorfor søkeren mener han/hun kan gjennomføre studiet.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-4-punkt-7"><article class="legalP" id="kapittel-1-foreslåttparagraf-1-nummer-4-punkt-7-ledd-1">I henhold til § 7-12 og § 7-13 i forskrift om opptak til høgare utdanning rangeres søkerne i forhold til poengberegnede søkere ved hjelp av en skjønnsmessig vurdering. For å få tilbud om studieplass kreves likeverdige ferdigheter og kunnskaper med søkere som får tilbud om opptak etter rangering på grunnlag av poengberegning. I denne rangeringen legges det vekt på en helhetsvurdering av søkerens samlede kompetanse.</article></article></li></ul><article class="legalP" id="kapittel-1-foreslåttparagraf-1-nummer-4-ledd-1">Selv om søkeren er kvalifisert etter bestemmelsene om realkompetanse gir ikke dette i seg selv rett til studieplass.</article></article></article> <article class="defaultP" margin-top="true">§ 3-1 niende ledd bokstav c og d skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-4-ledd-1-punkt-1"><article class="legalP" id="kapittel-1-foreslåttparagraf-1-nummer-4-ledd-1-punkt-1-ledd-1">Det gis 0,5 tilleggspoeng pr. 30 studiepoeng for utdanning ut over opptaksgrunnlaget, maksimalt 2 poeng.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-4-ledd-1-punkt-2"><article class="legalP" id="kapittel-1-foreslåttparagraf-1-nummer-4-ledd-1-punkt-2-ledd-1">Tilleggspoeng for utdanning gis uavhengig av når utdanningen er gjennomført.</article></article></li></ul></article> <article class="defaultP" margin-top="true">Nåværende niende ledd bokstav d blir bokstav e.</article> <article class="defaultP" margin-top="true">§ 3-2 femte ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-4-ledd-1-punkt-3"><article class="legalP" id="kapittel-1-foreslåttparagraf-1-nummer-4-ledd-1-punkt-3-ledd-1">Det regnes ut en vektet gjennomsnittskarakter for bachelorutdanning/tilsvarende utdanning, som inngår i opptaksgrunnlaget for den aktuelle videreutdanning.</article></article></li></ul></article> <article class="defaultP" margin-top="true">§ 3-2 femte ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-4-ledd-1-punkt-4"><article class="legalP" id="kapittel-1-foreslåttparagraf-1-nummer-4-ledd-1-punkt-4-ledd-1">Det gis 0,5 tilleggspoeng pr. 30 studiepoeng for utdanning ut over opptaksgrunnlaget, maksimalt 2 poeng.</article></article></li></ul></article> <article class="defaultP" margin-top="true">§ 3-2 femte ledd, ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-4-ledd-1-punkt-5"><article class="legalP" id="kapittel-1-foreslåttparagraf-1-nummer-4-ledd-1-punkt-5-ledd-1">Daglig ledelse kan beslutte løpende opptak for enkeltstudier. Ved løpende opptak blir søkerne ikke rangert. Det foretas løpende opptak til studiet er fylt opp, eller til opptaket er avsluttet.</article></article></li></ul></article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Klage</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Klage på opptak til studier med søknad gjennom Samordna opptak, med unntak av søknader på grunnlag av realkompetanse, behandles i nasjonal klagenemd. Klagen stiles til LDH for førstegangsbehandling.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Klage på realkompetansevurdering behandles i høgskolens klagenemnd.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Klage på lokalt opptak må være LDH i hende innen 3 uker etter at søker har mottatt svar på søknad om opptak/skriftlig begrunnelse fra LDH. Klage stiles til LDH og behandles i LDHs klagenemnd.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-07-4070/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra 1. januar 2022.</article></section></main></body></html>