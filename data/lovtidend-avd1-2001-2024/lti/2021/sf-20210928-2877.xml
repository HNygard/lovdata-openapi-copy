<!DOCTYPE html><html lang="no"><head><title>Forskrift om endring i forskrift om stønad til dekning av utgifter til undersøkelse og behandling hos lege og i forskrift om nasjonalt vaksinasjonsprogram m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-28-2877</dd><dt class="dokid">DokumentID</dt><dd class="dokid">LTI/forskrift/2021-09-28-2877</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2021-09-28, 2021-10-01 – 2022-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-06-25-2226</li><li>forskrift/2009-10-02-1229</li><li>forskrift/2020-12-18-2847</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-4</li><li>lov/1997-02-28-19/§5-25</li><li>lov/1997-02-28-19/§22-2</li><li>lov/1994-08-05-55/§6-2</li><li>lov/1994-08-05-55/§7-11</li><li>lov/1999-07-02-61/§5-5</li><li>lov/2011-06-24-30/§3-2</li></ul></dd><dt class="dateOfPublication">Kunngjort</dt><dd class="dateOfPublication">2021-09-29 15:10</dd><dt class="journalNumber">Journalnummer</dt><dd class="journalNumber">2021-1703</dd><dt class="titleShort">Korttittel</dt><dd class="titleShort">Endr. i forskrift om stønad til dekning av utgifter hos lege og</dd><dt class="title">Tittel</dt><dd class="title">Forskrift om endring i forskrift om stønad til dekning av utgifter til undersøkelse og behandling hos lege og i forskrift om nasjonalt vaksinasjonsprogram m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 28. september 2021 med hjemmel i lov 28. februar 1997 nr. 19 om folketrygd (folketrygdloven) § 5-4, § 5-25 og § 22-2, lov 5. august 1994 nr. 55 om vern mot smittsomme sykdommer § 6-2 og § 7-11, lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 5-5 og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 3-2 tredje ledd.</dd><dt class="refid">RefID</dt><dd class="refid">forskrift/2021-09-28-2877</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om stønad til dekning av utgifter til undersøkelse og behandling hos lege og i forskrift om nasjonalt vaksinasjonsprogram m.m.<ul class="tocSubUl"><li>I</li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-28-2877" id="dokument"><h1>Forskrift om endring i forskrift om stønad til dekning av utgifter til undersøkelse og behandling hos lege og i forskrift om nasjonalt vaksinasjonsprogram m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-28-2877/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. juni 2021 nr. 2226 om stønad til dekning av utgifter til undersøkelse og behandling hos lege gjøres følgende endringer:</article> <article class="defaultP" margin-top="true">§ 1 nytt sjette ledd skal lyde:</article><article class="legalP" id="kapittel-1-ledd-2">I perioden 1. oktober 2021 til 30. juni 2022 ytes det også stønad til vaksinering mot sesonginfluensa for personer i risikogruppene.</article> <article class="defaultP" margin-top="true">Nytt kapittel 1C skal lyde:</article><span class="futuretitle" id="kapittel-1-foreslåttittel-1">Kapittel 1C. Midlertidig stønad til vaksinasjon mot sesonginfluensa for pasienter i risikogruppene</span><article class="defaultP"><table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="left" data-vertical-align="top"><i>Hon.</i></th><th data-text-align="left" data-vertical-align="top"><i>Ref.</i></th><th data-text-align="left" data-vertical-align="top"><i>Egen.</i></th><th data-text-align="left" data-vertical-align="top"><i>Merk.</i></th><th data-text-align="left" data-vertical-align="top"><i>Rep.</i></th></tr></thead><tbody><tr><td data-text-align="left" data-vertical-align="top">V1</td><td data-text-align="left" data-vertical-align="top">Vaksinering mot sesonginfluensa på personer i risikogruppene.</td><td data-text-align="right" data-vertical-align="top">200</td><td data-text-align="right" data-vertical-align="top">150</td><td data-text-align="right" data-vertical-align="top">50</td><td data-text-align="right" data-vertical-align="top">V1</td><td data-text-align="right" data-vertical-align="top">0</td></tr></tbody></table></article><article class="defaultP"><i>Merknad V1</i></article><article class="legalP" id="kapittel-1-ledd-3">Takst V1 gjelder for perioden 1. oktober 2021 til og med 30. juni 2022.</article><article class="legalP" id="kapittel-1-ledd-4">Takst V1 kan tas der hjelpepersonell utfører vaksinering på delegasjon fra fastlege.</article><article class="legalP" id="kapittel-1-ledd-5">Takst V1 kan kombineres med konsultasjonstakst og enkle pasientkontakttakster dersom pasienten er til undersøkelse eller behandling for andre forhold hos fastlegen. Takst V1 kan kombineres med takst for sykebesøk når sykebesøket er utløst av annet behov enn kun vaksinasjon.</article><article class="legalP" id="kapittel-1-ledd-6">Taksten kan ikke utløses på legevakt.</article> <article class="defaultP" margin-top="true">Merknad B5 (Under satser for forbruksmateriell) skal lyde:</article><article class="defaultP"><i>Merknad B5</i></article><article class="legalP" id="kapittel-1-ledd-7">Beløpene kan repeteres/kombineres hvis det er gjort flere inngrep/flere prosedyrer.</article><article class="legalP" id="kapittel-1-ledd-8">Pasienten må i tillegg dekke utgifter til materiell eller legemidler som ikke er dekket av de ovenstående fastsatte honorar som for eksempel gips, spiral, kateter, vaksiner, legemidler, ortoser, etc., etter legens kostnad. Dette gjelder likevel ikke for pasienter omfattet av denne forskrifts § 3 nr. 10. Pasienter i risikogruppene skal ikke dekke utgifter til vaksinen for sesonginfluensa.</article><article class="legalP" id="kapittel-1-ledd-9">Engangsutstyr som f.eks. sprøyter mv. kan det ikke beregnes ekstra for, da disse utgifter inngår i taksten.</article><article class="legalP" id="kapittel-1-ledd-10">Takstene 10a til 10d refunderes ikke av folketrygden. Folketrygden dekker slike utgifter kun ved tilfeller som går inn under folketrygdlovens kapittel 13 og denne forskrifts § 3 nr. 4 og nr. 10.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-28-2877/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 2. oktober 2009 nr. 1229 om nasjonalt vaksinasjonsprogram gjøres følgende endring:</article> <article class="defaultP" margin-top="true">§ 5 tredje ledd nytt andre punktum skal lyde:</article><article class="legalP" id="kapittel-2-ledd-2">For vaksinasjon etter første ledd som utføres i perioden 1. oktober 2021 til og med 30. juni 2022 kan det ikke kreves annen betaling enn egenandel etter reglene i forskrift 25. juni 2021 nr. 2226 om stønad til dekning av utgifter til undersøkelse og behandling hos lege § 1 sjette ledd, jf. kapittel 1C.</article></section><section class="section" data-name="kapIII" id="kapittel-3" data-lovdata-URL="LTI/forskrift/2021-09-28-2877/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 18. desember 2020 nr. 2847 om endring i forskrift om nasjonalt vaksinasjonsprogram gjøres følgende endring:</article> <article class="defaultP" margin-top="true">Del II skal lyde:</article><article class="legalP" id="kapittel-3-ledd-2">Forskriften trer i kraft straks, og opphører den 30. juni 2022.</article></section><section class="section" data-name="kapIV" id="kapittel-4" data-lovdata-URL="LTI/forskrift/2021-09-28-2877/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Endringene i forskrift 25. juni 2021 nr. 2226 om stønad til dekning av utgifter til undersøkelse og behandling hos lege og endringen i forskrift 2. oktober 2009 nr. 1229 om nasjonalt vaksinasjonsprogram trer i kraft 1. oktober 2021, og oppheves 1. juli 2022.</article><article class="legalP" id="kapittel-4-ledd-2">Endringen i forskrift 18. desember 2020 nr. 2847 om endring i forskrift om nasjonalt vaksinasjonsprogram trer i kraft straks.</article></section></main></body></html>