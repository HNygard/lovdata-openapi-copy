<!DOCTYPE html><html lang="no"><head><title>Lov om endringer i arbeidsmiljøloven og diskrimineringsombudsloven (nemndløsning for gjengjeldelsessaker etter varsling mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-93</dd><dt class="dokid">DokumentID</dt><dd class="dokid">LTI/lov/2021-06-18-93</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-62</li><li>lov/2017-06-16-50</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett</li> <li>Arbeidsrett &gt; Likestilling og diskriminering</li> <li>Arbeidsrett &gt; Arbeidsforhold. Sysselsetting</li> <li>Arbeidsrett &gt; Tariffavtaler</li> <li>Internasjonal rett &gt; Konvensjoner. Overenskomster</li> <li>Familie-, person- og barnerett &gt; Personrett. Personvern</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>Sivil- og straffeprosess &gt; Domstolloven</li> <li>Sivil- og straffeprosess &gt; Sivilprosess/tvisteloven</li> <li>Sivil- og straffeprosess &gt; Sivilprosess/tvisteloven</li> <li>Forvaltnings- og kommunalrett &gt; Offentlig forvaltning</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1015</dd><dt class="titleShort">Korttittel</dt><dd class="titleShort">Endringslov til arbeidsmiljøloven og diskrimineringsombudsloven</dd><dt class="title">Tittel</dt><dd class="title">Lov om endringer i arbeidsmiljøloven og diskrimineringsombudsloven (nemndløsning for gjengjeldelsessaker etter varsling mv.)</dd><dt class="miscInformation">Annet om dokumentet</dt><dd class="miscInformation">Prop.154 L (2020–2021), Innst.521 L (2020–2021), Lovvedtak 162 (2020–2021). Stortingets første og andre gangs behandling hhv. 8. og 11. juni 2021. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2021-06-18-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeidsmiljøloven og diskrimineringsombudsloven (nemndløsning for gjengjeldelsessaker etter varsling mv.)<ul class="tocSubUl"><li>I<ul class="tocSubUl"><li>§ 2 A-8. Diskrimineringsnemnda</li></ul></li><li>II<ul class="tocSubUl"><li>§ 2a. Avgjørelsesformer</li><li>§ 12. Oppreisning og erstatning</li><li>§ 14. Nemndas myndighet overfor andre forvaltningsorganer</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-93" id="dokument"><h1>Lov om endringer i arbeidsmiljøloven og diskrimineringsombudsloven (nemndløsning for gjengjeldelsessaker etter varsling mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 16. juni 2017 nr. 50 om Likestillings- og diskrimineringsombudet og Diskrimineringsnemnda (diskrimineringsombudsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-93/KAPITTEL_1"><h2 data-text-align="center">I</h2><article class="defaultP">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="defaultP" margin-top="true">§ 1-5 andre ledd skal lyde:</article><article class="numberedLegalP" data-numerator="2" id="kapittel-1-nummer-1">(2) Departementet kan gi forskrift om at lovens regler helt eller delvis skal gjelde for arbeidstaker som utfører arbeid i arbeidsgivers hjem eller husholdning.</article> <article class="defaultP" margin-top="true">Ny § 2 A-8 skal lyde:</article><article class="futureLegalArticle" data-name="§2A-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2 A-8</span>. <span class="legalArticleTitle">Diskrimineringsnemnda</span></span><article class="legalP" id="kapittel-1-foreslåttparagraf-1-ledd-1">Tvister om brudd på forbudet mot gjengjeldelse etter § 2 A-4 kan bringes inn for Diskrimineringsnemnda. Dette gjelder likevel ikke saker om oppsigelse eller avskjed. De nærmere regler om Diskrimineringsnemndas myndighet og saksbehandling mv. følger av diskrimineringsombudsloven.</article></article> <article class="defaultP" margin-top="true">§ 14-2 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Fortrinnsretten gjelder fra oppsigelsestidspunktet og i ett år fra oppsigelsesfristens utløp, men fra oppsigelsestidspunktet og i to år fra oppsigelsesfristens utløp dersom arbeidsforholdet avvikles i perioden fra 1. juli 2021 til og med 31. desember 2021 på grunn av virkninger av covid-19-pandemien.</article> <article class="defaultP" margin-top="true">§ 17-4 nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-3">(6) Søksmålsfristen etter første ledd avbrytes hvis tvisten bringes inn for Diskrimineringsnemnda.</article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-93/KAPITTEL_2"><h2 data-text-align="center">II</h2><article class="defaultP">I lov 16. juni 2017 nr. 50 om Likestillings- og diskrimineringsombudet og Diskrimineringsnemnda gjøres følgende endringer:</article> <article class="defaultP" margin-top="true">§ 1 fjerde ledd skal lyde:</article><article class="legalP" id="kapittel-2-ledd-1">Nemndas virksomhet omfatter også saker om gjengjeldelse etter arbeidsmiljøloven § 2 A-4 og oppreisning og erstatning etter § 2 A-5, med unntak av saker om oppsigelse eller avskjed.</article> <article class="defaultP" margin-top="true">Nåværende fjerde ledd blir nytt femte ledd.</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-2-ledd-2">Nemndas avgjørelser kan ikke påklages, med unntak av beslutninger om ileggelse av tvangsmulkt, jf. § 13 annet ledd annet punktum.</article> <article class="defaultP" margin-top="true">Ny § 2a skal lyde:</article><article class="futureLegalArticle" data-name="§2a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2a</span>. <span class="legalArticleTitle">Avgjørelsesformer</span></span><article class="legalP" id="kapittel-2-foreslåttparagraf-1-ledd-1">Nemnda kan fatte følgende vedtak:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">Vedtak om brudd på bestemmelser nevnt i § 1 annet og fjerde ledd, jf. § 11</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">Vedtak om at enkeltvedtak truffet av forvaltningsorganer i deres utøvelse av arbeidsgiverfunksjoner er diskriminerende, jf. § 14</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">Vedtak om avvisning, jf. § 10</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">Vedtak om pålegg, jf. § 11 annet ledd</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1">Vedtak om oppreisning i arbeidsforhold og ved arbeidsgivers valg og behandling av selvstendig næringsdrivende og innleide arbeidstakere, jf. § 12</article></article></li><li data-li-identifier="f)" data-name="f)"><article class="listArticle" id="kapittel-2-foreslåttparagraf-1-ledd-1-punkt-6"><article class="legalP" id="kapittel-2-foreslåttparagraf-1-ledd-1-punkt-6-ledd-1">Vedtak om erstatning ved brudd på bestemmelser nevnt i § 1 annet og fjerde ledd, jf. § 12</article></article></li><li data-li-identifier="g)" data-name="g)"><article class="listArticle" id="kapittel-2-foreslåttparagraf-1-ledd-1-punkt-7"><article class="legalP" id="kapittel-2-foreslåttparagraf-1-ledd-1-punkt-7-ledd-1">Vedtak om tvangsmulkt, jf. § 13</article></article></li></ul></article><article class="legalP" id="kapittel-2-foreslåttparagraf-1-ledd-2">Nemnda kan fatte følgende beslutninger:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">Beslutning om henleggelse, jf. § 10</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">Beslutning om ileggelse av tvangsmulkt, jf. § 13</article></article></li></ul></article><article class="legalP" id="kapittel-2-foreslåttparagraf-1-ledd-3">Nemnda kan gi følgende uttalelser:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-1-ledd-3-punkt-1"><article class="legalP" id="kapittel-2-foreslåttparagraf-1-ledd-3-punkt-1-ledd-1">Uttalelse om at forholdet som er påklaget ikke utgjør brudd på bestemmelser nevnt i § 1 annet og fjerde ledd, jf. § 11</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-1-ledd-3-punkt-2"><article class="legalP" id="kapittel-2-foreslåttparagraf-1-ledd-3-punkt-2-ledd-1">Uttalelse om at andre forvaltningsorganers vedtak innebærer brudd på bestemmelser nevnt i § 1 annet og fjerde ledd, jf. § 14</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-1-ledd-3-punkt-3"><article class="legalP" id="kapittel-2-foreslåttparagraf-1-ledd-3-punkt-3-ledd-1">Uttalelse om hvorvidt en tariffavtale eller en bestemmelse i tariffavtale som er brakt inn for nemnda, er i strid med bestemmelsene nevnt i § 1 annet og fjerde ledd, jf. § 15.</article></article></li></ul></article></article> <article class="defaultP" margin-top="true">§ 3 første ledd første punktum skal lyde:</article><article class="legalP" id="kapittel-2-ledd-3">Offentlige myndigheter plikter uten hinder av taushetsplikt å gi ombudet og nemnda de opplysningene som er nødvendige for gjennomføringen av bestemmelsene nevnt i § 1 annet og fjerde ledd, jf. § 5 tredje ledd.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-2-ledd-4">Nemnda skal håndheve bestemmelsene nevnt i § 1 annet og fjerde ledd, med unntak av følgende bestemmelser i likestillings- og diskrimineringsloven:<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">§ 18 om universell utforming av IKT</article></article></li><li data-li-identifier="b)" data-name="b)"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">§ 24 om offentlige myndigheters aktivitets- og redegjørelsesplikt</article></article></li><li data-li-identifier="c)" data-name="c)"><article class="listArticle" id="kapittel-2-ledd-4-punkt-3"><article class="legalP" id="kapittel-2-ledd-4-punkt-3-ledd-1">§ 25 om arbeidslivets organisasjoners plikt til å arbeide for likestilling</article></article></li><li data-li-identifier="d)" data-name="d)"><article class="listArticle" id="kapittel-2-ledd-4-punkt-4"><article class="legalP" id="kapittel-2-ledd-4-punkt-4-ledd-1">§ 26 om arbeidsgivers aktivitetsplikt</article></article></li><li data-li-identifier="e)" data-name="e)"><article class="listArticle" id="kapittel-2-ledd-4-punkt-5"><article class="legalP" id="kapittel-2-ledd-4-punkt-5-ledd-1">§ 26 b om arbeidsgivers opplysningsplikt om likestillingsarbeid</article></article></li><li data-li-identifier="f)" data-name="f)"><article class="listArticle" id="kapittel-2-ledd-4-punkt-6"><article class="legalP" id="kapittel-2-ledd-4-punkt-6-ledd-1">§ 28 om kjønnsbalanse i offentlige utvalg mv.</article></article></li><li data-li-identifier="g)" data-name="g)"><article class="listArticle" id="kapittel-2-ledd-4-punkt-7"><article class="legalP" id="kapittel-2-ledd-4-punkt-7-ledd-1">§ 32 annet ledd om behandling av lønnsopplysninger</article></article></li><li data-li-identifier="h)" data-name="h)"><article class="listArticle" id="kapittel-2-ledd-4-punkt-8"><article class="legalP" id="kapittel-2-ledd-4-punkt-8-ledd-1">§ 39 om straff for grov overtredelse av diskrimineringsforbudet som er begått av flere i fellesskap.</article></article></li></ul></article> <article class="defaultP" margin-top="true">§ 11 første og annet ledd skal lyde:</article><article class="legalP" id="kapittel-2-ledd-5">Nemnda kan treffe vedtak dersom det foreligger et brudd på bestemmelser nevnt i § 1 annet og fjerde ledd, med mindre annet er bestemt. Dersom nemnda kommer til at det ikke foreligger brudd på bestemmelsene i § 2 annet og fjerde ledd, skal den avgi en uttalelse om det.</article><article class="legalP" id="kapittel-2-ledd-6">Nemnda kan med unntak av i saker som nevnt i § 1 fjerde ledd og med de unntak som følger av §§ 14 og 15, pålegge stansing, retting og andre tiltak som er nødvendige for å sikre at diskriminering, trakassering, instruks eller gjengjeldelse opphører, og for å hindre gjentakelse. Nemnda kan sette en frist for oppfyllelse av pålegget.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Oppreisning og erstatning</span></span><article class="legalP" id="kapittel-2-foreslåttparagraf-2-ledd-1">Nemnda kan treffe vedtak om oppreisning i arbeidsforhold og ved arbeidsgivers valg og behandling av selvstendig næringsdrivende og innleide arbeidstakere, jf. likestillings- og diskrimineringsloven § 38 annet ledd første punktum, arbeidsmiljøloven §§ 2 A-5 og 13-9 og skipsarbeidsloven § 10-9.</article><article class="legalP" id="kapittel-2-foreslåttparagraf-2-ledd-2">Nemnda kan enstemmig treffe vedtak om erstatning ved brudd på bestemmelsene nevnt i § 1 annet og fjerde ledd, dersom innklagede ikke gjør gjeldende annet enn manglende betalingsevne eller andre åpenbart uholdbare innsigelser.</article></article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-2-ledd-7">Nemnda kan treffe vedtak om tvangsmulkt for å sikre gjennomføring av pålegg etter § 11 dersom fristen for å etterkomme pålegget oversittes. I saker der det antas å medføre ulempe eller skadevirkning å avvente nemndas behandling av saken, kan nemndleder treffe vedtak etter første punktum. Tvangsmulkt fastsettes som engangstvangsmulkt eller løpende dagmulkt. Tvangsmulkten begynner å løpe dersom frist for å etterkomme pålegget oversittes, og den skal løpe fram til pålegget er oppfylt.</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Nemndas myndighet overfor andre forvaltningsorganer</span></span><article class="legalP" id="kapittel-2-foreslåttparagraf-3-ledd-1">Nemnda kan ikke treffe vedtak om at andre forvaltningsorganers vedtak innebærer brudd på bestemmelser nevnt i § 1 annet eller fjerde ledd. Dette gjelder likevel ikke enkeltvedtak truffet av forvaltningsorganer i deres utøvelse av arbeidsgiverfunksjoner. Nemnda kan ikke i noe tilfelle treffe vedtak rettet mot Kongen eller departementene.</article><article class="legalP" id="kapittel-2-foreslåttparagraf-3-ledd-2">I tilfeller som nevnt i første ledd skal nemnda gi en uttalelse om hvorvidt det forholdet som er brakt inn for nemnda, innebærer brudd på bestemmelsene nevnt i § 1 annet og fjerde ledd. Dette gjelder likevel ikke saker om utnevning av dommere i statsråd.</article></article> <article class="defaultP" margin-top="true">§ 15 annet ledd skal lyde:</article><article class="legalP" id="kapittel-2-ledd-8">Nemnda kan gi en uttalelse om hvorvidt en tariffavtale eller bestemmelse i tariffavtale som er brakt inn for nemnda, er i strid med bestemmelsene nevnt i § 1 annet og fjerde ledd. Partene i tariffavtalen kan i slike tilfeller bringe spørsmålet om avtalens forhold til en bestemmelse nevnt i § 1 annet eller fjerde ledd inn for Arbeidsretten.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-2-ledd-9">Vedtak og beslutninger om ileggelse av tvangsmulkt kan bringes inn for domstolene til full prøving av saken. Søksmål om overprøving av et vedtak eller en beslutning om ileggelse av tvangsmulkt må reises innen tre måneder fra det tidspunktet partene ble underrettet om vedtaket eller beslutningen om tvangsmulkt. Reises ikke søksmål innen fristen, har vedtaket eller beslutningen virkning som rettskraftig dom og kan fullbyrdes etter reglene som gjelder dommer. Nemnda eller nemndleder kan gi oppfriskning for oversittelse av fristen i annet punktum etter reglene i tvisteloven §§ 16-12–16-14. Vedtaket om oppfriskning kan bringes inn for tingretten.</article> <article class="defaultP" margin-top="true">§ 17 andre ledd skal lyde:</article><article class="legalP" id="kapittel-2-ledd-10">Er søksmål reist ved tingretten og en part ønsker saken avgjort av nemnda, kan retten stanse den videre behandlingen etter begjæring av parten. Tvisteloven § 16-15, § 16-18 tredje og fjerde ledd og § 16-19 gjelder tilsvarende. Ved rettens avgjørelse av om saken skal stanses, skal det legges vekt på om det er rimelig å stanse saken i påvente av nemndas avgjørelse når hensyn tas til tidsbruken og kostnadene som vil påløpe for partene ved stansing. Saken bringes i gang igjen i tingretten etter begjæring fra en av partene, men tidligst etter at avgjørelsen er fattet, og senest innen én måned etter at avgjørelsen er meddelt partene.</article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-2-ledd-11">Nemndas rettskraftige vedtak og beslutninger kan gjenåpnes etter begjæring fra en part. Saken kan gjenåpnes dersom<ul class="defaultList"><li data-li-identifier="a)" data-name="a)"><article class="listArticle" id="kapittel-2-ledd-11-punkt-1"><article class="legalP" id="kapittel-2-ledd-11-punkt-1-ledd-1">det foreligger brudd på habilitetskrav i forvaltningsloven § 6</article></article></li><li data-li-identifier="b)" data-name="b)"><article class="listArticle" id="kapittel-2-ledd-11-punkt-2"><article class="legalP" id="kapittel-2-ledd-11-punkt-2-ledd-1">det foreligger andre saksbehandlingsfeil og det ikke kan utelukkes at feilen var bestemmende for avgjørelsens innhold</article></article></li><li data-li-identifier="c)" data-name="c)"><article class="listArticle" id="kapittel-2-ledd-11-punkt-3"><article class="legalP" id="kapittel-2-ledd-11-punkt-3-ledd-1">opplysninger om faktiske forhold som var ukjent da saken ble avgjort, tilsier at avgjørelsen høyst sannsynlig ville blitt en annen.</article></article></li></ul></article> <article class="defaultP" margin-top="true">§ 21 første ledd skal lyde:</article><article class="legalP" id="kapittel-2-ledd-12">Nemnda kan rette avgjørelser som på grunn av skrive- eller regnefeil, misforståelse, forglemmelse eller lignende klar feil har fått en utforming som ikke stemte med nemndas mening.</article></section><section class="section" data-name="kapIII" id="kapittel-3" data-lovdata-URL="LTI/lov/2021-06-18-93/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tiden Kongen bestemmer. Kongen kan bestemme at de ulike bestemmelsene skal tre i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Diskrimineringsnemnda kan bare behandle saker som nevnt i diskrimineringsombudsloven § 1 fjerde ledd som gjelder gjengjeldelse som skal ha skjedd etter at denne loven har trådt i kraft.</article></article></li></ul></section></main></body></html>