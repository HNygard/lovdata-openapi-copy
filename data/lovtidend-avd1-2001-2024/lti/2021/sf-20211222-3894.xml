<!DOCTYPE html><html lang="no"><head><title>Forskrift om gjennomføring av bufferfond for kommunale pensjonsordninger etter forsikringsvirksomhetsloven § 4-10a</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-22-3894</dd><dt class="dokid">DokumentID</dt><dd class="dokid">LTI/forskrift/2021-12-22-3894</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-30-869</li><li>forskrift/2011-12-20-1457</li><li>forskrift/2015-12-18-1824</li><li>forskrift/2015-08-25-999</li><li>forskrift/2016-12-09-1503</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-10-44/§3-1</li><li>lov/2005-06-10-44/§3-3</li><li>lov/2005-06-10-44/§3-23</li><li>lov/2005-06-10-44/§4-10a</li><li>lov/1998-07-17-56/§10-1</li><li>lov/2015-04-10-17/§14-8</li><li>lov/2015-04-10-17/§14-16</li></ul></dd><dt class="dateOfPublication">Kunngjort</dt><dd class="dateOfPublication">2021-12-28 14:15</dd><dt class="journalNumber">Journalnummer</dt><dd class="journalNumber">2021-2369</dd><dt class="titleShort">Korttittel</dt><dd class="titleShort">Forskrift om gjennomføring av bufferfond for kommunale pensjonsordninger etter forsikringsvirksomhetsloven § 4-10a</dd><dt class="title">Tittel</dt><dd class="title">Forskrift om gjennomføring av bufferfond for kommunale pensjonsordninger etter forsikringsvirksomhetsloven § 4-10a</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. desember 2021 med hjemmel i lov 10. juni 2005 nr. 44 om forsikringsvirksomhet (forsikringsvirksomhetsloven) § 3-1 fjerde ledd, § 3-3 sjette ledd, § 3-23 annet ledd og § 4-10a annet ledd, lov 17. juli 1998 nr. 56 om årsregnskap m.v. (regnskapsloven) § 10-1 og lov 10. april 2015 nr. 17 om finansforetak og finanskonsern (finansforetaksloven) § 14-8 syvende ledd og § 14-16 annet ledd.</dd><dt class="refid">RefID</dt><dd class="refid">forskrift/2021-12-22-3894</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gjennomføring av bufferfond for kommunale pensjonsordninger etter forsikringsvirksomhetsloven § 4-10a<ul class="tocSubUl"><li>I<ul class="tocSubUl"><li>§ 5-5. Annen bruk av tilleggsavsetninger eller bufferfond</li></ul></li><li>II</li><li>III<ul class="tocSubUl"><li>§ 5-10. Forsikringsforpliktelser</li></ul></li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-22-3894" id="dokument"><h1>Forskrift om gjennomføring av bufferfond for kommunale pensjonsordninger etter forsikringsvirksomhetsloven § 4-10a</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-22-3894/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. juni 2006 nr. 869 til forsikringsvirksomhetsloven (livsforsikring mv.) gjøres følgende endringer:</article> <article class="defaultP" margin-top="true">§ 2-2 annet ledd tredje punktum skal lyde:</article><article class="legalP" id="kapittel-1-ledd-2">Tas det i pristariffen hensyn til tilleggsavsetninger eller bufferfond knyttet til den enkelte kontrakt, skal det også angis hvordan dette er gjort.</article> <article class="defaultP" margin-top="true">§ 3-3 første ledd skal lyde:</article><article class="legalP" id="kapittel-1-ledd-3">Overføres en kontrakt fra kollektivporteføljen til investeringsvalgporteføljen, skal tilleggsavsetninger eller bufferfond knyttet til kontrakten overføres og inngå i den særskilte investeringsporteføljen tilknyttet kontrakten.</article> <article class="defaultP" margin-top="true">§ 5-5 skal lyde:</article><article class="futureLegalArticle" data-name="§5-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Annen bruk av tilleggsavsetninger eller bufferfond</span></span><article class="legalP" id="kapittel-1-foreslåttparagraf-1-ledd-1">Har et foretak tapt sin ansvarlige kapital, og kan kravet til premiereserve for en eller flere kontrakter ikke oppfylles ved overføring fra tilleggsavsetninger eller bufferfond knyttet til den eller de kontrakter det gjelder, skal kravet til premiereserve oppfylles ved overføring av gjenværende tilleggsavsetning eller bufferfond knyttet til de kontrakter som har tilstrekkelig premiereserve. Størrelsen av gjenværende tilleggsavsetninger eller bufferfond for hver kontrakt legges til grunn ved fordelingen.</article></article> <article class="defaultP" margin-top="true">§ 6-2 første ledd annet punktum skal lyde:</article><article class="legalP" id="kapittel-1-ledd-4">Overstiger avkastningen på investeringsporteføljen i et regnskapsår de årlige tilordningskrav etter beregningsgrunnlaget, kan det også foretas tilleggsavsetninger eller avsettes til bufferfond.</article> <article class="defaultP" margin-top="true">§ 6-2 annet ledd første punktum skal lyde:</article><article class="legalP" id="kapittel-1-ledd-5">Er avkastningen på investeringsporteføljen i et regnskapsår ikke så stor som forutsatt i premieberegningsgrunnlaget for pensjonsordningen, herunder diskonteringsrenten, og kan differansen ikke dekkes etter reglene om tilleggsavsetninger eller bufferfond, skal livsforsikringsforetaket eller pensjonskassen straks sørge for at manglende premiereserve blir dekket ved overføring fra bufferavsetningen etter § 6-3 eller, om nødvendig, fra premiefondet knyttet til pensjonsordningen.</article> <article class="defaultP" margin-top="true">§ 8-3 første ledd skal lyde:</article><article class="legalP" id="kapittel-1-ledd-6">Det skal i kontoutskriften gis særskilt opplysning om de midler som er knyttet til kontrakten, herunder premiereserve, pensjonskapital, tilleggsavsetninger, bufferfond, premiefond, innskuddsfond, pensjonistenes overskuddsfond og bufferavsetning.</article> <article class="defaultP" margin-top="true">§ 8-3 annet ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Årets avkastning på midler knyttet til kontrakten, herunder eventuell avkastning som er benyttet til å dekke vederlag for forvaltning av midlene. I tillegg skal det opplyses om årets overskudd på avkastning tilordnet midlene og fordeling av overskuddet til henholdsvis premiereserve, pensjonskapital, tilleggsavsetninger, premiefond, innskuddsfond, pensjonistenes overskuddsfond og bufferavsetning. Hvis årets avkastning ikke er tilstrekkelig til å dekke økningen av premiereserve etter kontraktens premieberegningsgrunnlag, skal bruk av tilleggsavsetninger eller bufferfond og bufferavsetning samt tilførte midler fra foretaket fremgå.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-22-3894/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. desember 2011 nr. 1457 om årsregnskap for pensjonsforetak gjøres følgende endringer:</article> <article class="defaultP" margin-top="true">§ 2-3 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Dersom pensjonsforetaket benytter tilleggsavsetningene eller bufferfondet til å dekke renteforpliktelser på forsikringskontrakter, skal styret redegjøre for dette. Tilsvarende gjelder dersom risikoutjevningsfondet er benyttet til å styrke avsetningen til premiereserve.</article></article></li></ul></article> <article class="defaultP" margin-top="true">§ 4-6 første ledd post 5.2 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">5.2</td><td data-text-align="left" data-vertical-align="top">Overføring av premiereserve, pensjonskapital mv. og tilleggsavsetninger eller bufferfond til andre forsikringsforetak/pensjonsforetak</td></tr></tbody></table></article> <article class="defaultP" margin-top="true">§ 4-6 første ledd ny post 6.4 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">6.4</td><td data-text-align="left" data-vertical-align="top">Endring i bufferfond</td></tr></tbody></table></article> <article class="defaultP" margin-top="true">§ 4-6 første ledd nåværende post 6.4 blir ny post 6.5.</article> <article class="defaultP" margin-top="true">§ 4-6 første ledd nåværende post 6.5 blir ny post 6.6. og skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">6.6</td><td data-text-align="left" data-vertical-align="top">Overføring av tilleggsavsetninger og bufferfond fra andre forsikringsselskaper/pensjonsforetak</td></tr></tbody></table></article> <article class="defaultP" margin-top="true">§ 4-6 første ledd post 7.5 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">7.5</td><td data-text-align="left" data-vertical-align="top">Overføring av tilleggsavsetninger og bufferfond fra andre forsikringsselskaper/pensjonsforetak</td></tr></tbody></table></article> <article class="defaultP" margin-top="true">§ 4-7 første ledd ny post 13.4 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">13.4</td><td data-text-align="left" data-vertical-align="top">Bufferfond</td></tr></tbody></table></article> <article class="defaultP" margin-top="true">§ 4-7 første ledd nåværende post 13.4 blir ny post 13.5.</article> <article class="defaultP" margin-top="true">§ 4-10 første ledd annet punktum skal lyde:</article><article class="legalP" id="kapittel-2-ledd-2">Overskytende tilleggsavsetninger og bufferfond utover det som medgår til å sikre forsikringsforpliktelsene, føres under resultatpostene 6.5 og 7.5.</article> <article class="defaultP" margin-top="true">§ 4-10 annet ledd skal lyde:</article><article class="numberedLegalP" data-numerator="2" id="kapittel-2-nummer-1">(2) Resultatpost 5.2 «Overføring av premiereserve, pensjonskapital mv. og tilleggsavsetninger og bufferfond til andre forsikringsforetak/pensjonsforetak» omfatter alle midler som er knyttet til forsikringskontrakten ved opphør.</article> <article class="defaultP" margin-top="true">§ 4-15 første ledd første punktum skal lyde:</article><article class="legalP" id="kapittel-2-ledd-3">Premiereserve, tilleggsavsetninger, bufferfond, premiefond og innskuddsfond, forstås i denne forskrift på samme måte som tilsvarende begreper i forsikringsvirksomhetsloven og forskrift 30. juni 2006 nr. 869 til forsikringsvirksomhetsloven (livsforsikring mv.).</article> <article class="defaultP" margin-top="true">§ 4-15 annet og tredje ledd skal lyde:</article><article class="numberedLegalP" data-numerator="2" id="kapittel-2-nummer-2">(2) Post 13.1 Premiereserve mv. omfatter premiereserve, pensjonskapital (eksklusive eventuelle tilleggsavsetninger og bufferfond) og pensjonsbeholdning for kontraktsfastsatte forpliktelser og forpliktelser med garantert rente, og som ikke er knyttet til særskilt investeringsportefølje.</article><article class="numberedLegalP" data-numerator="3" id="kapittel-2-nummer-3">(3) Post 13.5 Premiefond, innskuddsfond og fond for regulering av pensjoner mv. omfatter premiefond, innskuddsfond, pensjonistenes overskuddsfond, pensjonsreguleringsfond og reguleringsfond.</article> <article class="defaultP" margin-top="true">§ 4-16 første ledd første punktum skal lyde:</article><article class="legalP" id="kapittel-2-ledd-4">Premiereserve, tilleggsavsetninger, bufferfond, premiefond og innskuddsfond og pensjonistenes overskuddsfond, forstås i denne forskrift på samme måte som tilsvarende begreper i forsikringsvirksomhetsloven og forskrift 30. juni 2006 nr. 869 forsikringsvirksomhetsloven (livsforsikring mv.).</article> <article class="defaultP" margin-top="true">§ 4-16 annet og tredje ledd skal lyde:</article><article class="numberedLegalP" data-numerator="2" id="kapittel-2-nummer-4">(2) Post 14.1 Pensjonskapital mv. omfatter premiereserve, pensjonskapital (eksklusive eventuelle tilleggsavsetninger og bufferfond) og pensjonsbeholdning for forpliktelser knyttet til særskilt investeringsportefølje.</article><article class="numberedLegalP" data-numerator="3" id="kapittel-2-nummer-5">(3) Post 14.4 Premiefond, innskuddsfond og fond for regulering av pensjoner mv. omfatter premiefond, innskuddsfond, pensjonistenes overskuddsfond, pensjonsreguleringsfond, reguleringsfond og bufferavsetning.</article> <article class="defaultP" margin-top="true">§ 5-9 første ledd første kolon skal lyde:</article><article class="legalP" id="kapittel-2-ledd-5">Premiereserve, pensjonskapital, pensjonsbeholdning, tilleggsavsetninger eller bufferfond, premiefond, innskuddsfond, pensjonistenes overskuddsfond, reguleringsfond og pensjonsreguleringsfond, skal spesifiseres på følgende hovedbransjer a og delbransjer b:</article> <article class="defaultP" margin-top="true">§ 5-10 fjerde ledd skal lyde:</article><article class="numberedLegalP" data-numerator="4" id="kapittel-2-nummer-6">(4) Det skal gis opplysninger om beløp for både mottatt og avgitt premiereserve, pensjonskapital, pensjonsbeholdning, tilleggsavsetninger. kursreserve, bufferfond, premiefond, innskuddsfond, pensjonistenes overskuddsfond, reguleringsfond og pensjonsreguleringsfond. Det skal også opplyses om hvor mange kunder/kontrakter tilgangen og avgangen fordeler seg på.</article></section><section class="section" data-name="kapIII" id="kapittel-3" data-lovdata-URL="LTI/forskrift/2021-12-22-3894/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 18. desember 2015 nr. 1824 om årsregnskap for livsforsikringsforetak gjøres følgende endringer:</article> <article class="defaultP" margin-top="true">§ 2-3 tredje ledd skal lyde:</article><article class="numberedLegalP" data-numerator="3" id="kapittel-3-nummer-1">(3) Dersom tilleggsavsetninger eller bufferfond benyttes til å dekke renteforpliktelser på forsikringskontrakter, skal styret redegjøre for dette.</article> <article class="defaultP" margin-top="true">§ 4-4 post 5.2 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">5.2</td><td data-text-align="left" data-vertical-align="top">Overføring av premiereserve, pensjonskapital mv., tilleggsavsetninger og bufferfond til andre forsikringsforetak/pensjonskasser</td></tr></tbody></table></article> <article class="defaultP" margin-top="true">§ 4-4 ny post 6.4 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">6.4</td><td data-text-align="left" data-vertical-align="top">Endring i bufferfond</td></tr></tbody></table></article> <article class="defaultP" margin-top="true">§ 4-4 nåværende poster 6.4 til 6.5 blir nye poster 6.5 til 6.6</article> <article class="defaultP" margin-top="true">§ 4-4 post 6.6 blir ny post 6.7 og skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">6.7</td><td data-text-align="left" data-vertical-align="top">Overføring av tilleggsavsetninger og bufferfond fra andre forsikringsforetak/pensjonskasser</td></tr></tbody></table></article> <article class="defaultP" margin-top="true">§ 4-4 post 7.5 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">7.5</td><td data-text-align="left" data-vertical-align="top">Overføring av tilleggsavsetninger og bufferfond fra andre forsikringsforetak/pensjonskasser</td></tr></tbody></table></article> <article class="defaultP" margin-top="true">§ 4-5 ny post 13.4 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">13.4</td><td data-text-align="left" data-vertical-align="top">Bufferfond</td></tr></tbody></table></article> <article class="defaultP" margin-top="true">§ 4-5 nåværende poster 13.4 og 13.5 blir nye poster 13.5 og 13.6.</article> <article class="defaultP" margin-top="true">§ 4-5 post 14.3 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">14.3</td><td data-text-align="left" data-vertical-align="top">Bufferfond</td></tr></tbody></table></article> <article class="defaultP" margin-top="true">§ 4-5 nåværende post 14.3 blir ny post 14.4.</article> <article class="defaultP" margin-top="true">§ 4-9 første ledd annet punktum skal lyde:</article><article class="legalP" id="kapittel-3-ledd-2">Overskytende tilleggsavsetninger og bufferfond føres under resultatpostene 6.6 og 7.5.</article> <article class="defaultP" margin-top="true">§ 4-9 annet ledd skal lyde:</article><article class="numberedLegalP" data-numerator="2" id="kapittel-3-nummer-2">(2) Resultatpost 5.2 «Overføring av premiereserve, pensjonskapital mv. og tilleggsavsetninger og bufferfond til andre forsikringsforetak/pensjonskasser» omfatter alle midler som er knyttet til forsikringskontrakten ved opphør.</article> <article class="defaultP" margin-top="true">§ 4-17 første ledd første punktum skal lyde:</article><article class="legalP" id="kapittel-3-ledd-3">Premiereserve, tilleggsavsetninger, bufferfond, kursreguleringsfond, premiefond, innskuddsfond og andre tekniske avsetninger for skadeforsikringsvirksomheten, forstås i denne forskriften på samme måte som tilsvarende begreper i forsikringsvirksomhetsloven og forskrift 30. juni 2006 nr. 869 til forsikringsvirksomhetsloven (livsforsikring mv.).</article> <article class="defaultP" margin-top="true">§ 4-17 annet og tredje ledd skal lyde:</article><article class="numberedLegalP" data-numerator="2" id="kapittel-3-nummer-3">(2) Post 13.1 Premiereserve mv. omfatter premiereserve, pensjonskapital (eksklusive eventuelle tilleggsavsetninger og bufferfond) og pensjonsbeholdning for kontraktsfastsatte forpliktelser og forpliktelser med garantert rente, og som ikke er knyttet til særskilt investeringsportefølje.</article><article class="numberedLegalP" data-numerator="3" id="kapittel-3-nummer-4">(3) Post 13.5 Premiefond, innskuddsfond og fond for regulering av pensjoner mv. omfatter premiefond, innskuddsfond, pensjonistenes overskuddsfond, pensjonsreguleringsfond og reguleringsfond.</article> <article class="defaultP" margin-top="true">§ 4-18 første ledd første punktum skal lyde:</article><article class="legalP" id="kapittel-3-ledd-4">Premiereserve, tilleggsavsetninger, bufferfond samt premiefond og innskuddsfond, forstås i denne forskriften på samme måte som tilsvarende begreper i forsikringsvirksomhetsloven og forskrift 30. juni 2006 nr. 869 til forsikringsvirksomhetsloven (livsforsikring mv.).</article> <article class="defaultP" margin-top="true">§ 4-18 annet og tredje ledd skal lyde:</article><article class="numberedLegalP" data-numerator="2" id="kapittel-3-nummer-5">(2) Post 14.1 Premiereserve mv. omfatter premiereserve, pensjonskapital (eksklusive eventuelle tilleggsavsetninger og bufferfond) og pensjonsbeholdning for forpliktelser knyttet til særskilt investeringsportefølje.</article><article class="numberedLegalP" data-numerator="3" id="kapittel-3-nummer-6">(3) Post 14.4 Premiefond, innskuddsfond og fond for regulering av pensjoner mv. omfatter premiefond, innskuddsfond, pensjonistenes overskuddsfond, pensjonsreguleringsfond, reguleringsfond og bufferavsetning.</article> <article class="defaultP" margin-top="true">§ 5-10 skal lyde:</article><article class="futureLegalArticle" data-name="§5-10" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 5-10</span>. <span class="legalArticleTitle">Forsikringsforpliktelser</span></span><article class="legalP" id="kapittel-3-foreslåttparagraf-1-ledd-1">Premiereserve, pensjonskapital, pensjonsbeholdning, tilleggsavsetninger, bufferfond, premiefond, innskuddsfond, pensjonistenes overskuddsfond, reguleringsfond, pensjonsreguleringsfond, og andre tekniske avsetninger for skadeforsikringsvirksomheten, skal spesifiseres på de hovedbransjer og delbransjer som er angitt i § 5-11 første ledd.</article></article> <article class="defaultP" margin-top="true">§ 5-11 femte ledd skal lyde:</article><article class="numberedLegalP" data-numerator="5" id="kapittel-3-nummer-7">(5) Det skal gis opplysninger om beløp for både mottatt og avgitt premiereserve, pensjonskapital, pensjonsbeholdning, tilleggsavsetninger, bufferfond, premiefond, innskuddsfond, pensjonistenes overskuddsfond, reguleringsfond og pensjonsreguleringsfond. Det skal også opplyses om hvor mange kunder/kontrakter tilgangen og avgangen fordeler seg på.</article> <article class="defaultP" margin-top="true">§ 6-3 tredje ledd skal lyde:</article><article class="numberedLegalP" data-numerator="3" id="kapittel-3-nummer-8">(3) Overføring av midler fra foretakets tilleggsavsetninger og bufferfond til premiereserve kan kun gjennomføres ved utgangen av året.</article></section><section class="section" data-name="kapIV" id="kapittel-4" data-lovdata-URL="LTI/forskrift/2021-12-22-3894/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">I forskrift 25. august 2015 nr. 999 til finansforetaksloven om gjennomføring av Solvens II-direktivet (Solvens II-forskriften) gjøres følgende endringer:</article> <article class="defaultP" margin-top="true">§ 56 første ledd annet punktum skal lyde:</article><article class="legalP" id="kapittel-4-ledd-2">Reduksjonen skal tilsvare en andel av differansen mellom<ul class="defaultList"><li data-li-identifier="a." data-name="a."><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">forsikringstekniske avsetninger for livsforsikringsvirksomheten beregnet etter reglene i finansforetaksloven § 14-8 med forskrifter, etter fradrag for beløp som kan innkreves i henhold til gjenforsikringsavtaler og fra spesialforetak som har til formål å overta forsikringsrisiko, og</article></article></li><li data-li-identifier="b." data-name="b."><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">summen av premiereserve, tilleggsavsetninger, bufferfond, premiefond, innskuddsfond og pensjonistenes overskuddsfond beregnet etter reglene i forsikringsvirksomhetsloven kapittel 3 med forskrifter,</article></article></li></ul><p class="leddfortsettelse">for de tilfeller der beløpet nevnt i bokstav a er større enn beløpet nevnt i bokstav b.</p></article></section><section class="section" data-name="kapV" id="kapittel-5" data-lovdata-URL="LTI/forskrift/2021-12-22-3894/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">I forskrift 9. desember 2016 nr. 1503 om pensjonsforetak gjøres følgende endringer:</article> <article class="defaultP" margin-top="true">§ 2 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-5-ledd-1-punkt-1"><article class="legalP" id="kapittel-5-ledd-1-punkt-1-ledd-1">Pensjonsforetakets forpliktelser knyttet til kontrakter med kontraktsfastsatte forpliktelser, beregnet etter regler gitt i eller i medhold av forsikringsvirksomhetsloven § 3-9, § 3-19 og § 4-10a.</article></article></li></ul></article> <article class="defaultP" margin-top="true">I § 5 skal definisjonen av «Forsikringsfond» lyde:</article> <article class="defaultP" margin-top="true"><i>Forsikringsfond:</i> Summen av pensjonskassens samlede premiereserve, tilleggsavsetninger eller bufferfond, premiefond og pensjonsreguleringsfond.</article> <article class="defaultP" margin-top="true">§ 6 annet ledd skal lyde:</article><article class="legalP" id="kapittel-5-ledd-2">Første resultat utgjør 4 prosent av brutto forsikringsfond med fradrag for 50 prosent av pensjonskassens tilleggsavsetninger eller bufferfond i forsikringsfondet, multiplisert med det høyeste tall av 0,85 og forholdet mellom forsikringsfond for egen regning og brutto forsikringsfond.</article> <article class="defaultP" margin-top="true">§ 9 annet ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-5-ledd-2-punkt-1"><article class="legalP" id="kapittel-5-ledd-2-punkt-1-ledd-1">Halvparten av pensjonskassens tilleggsavsetninger eller bufferfond i forsikringsfondet.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2021-12-22-3894/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Forskriften trer i kraft 1. januar 2022.</article></section></main></body></html>