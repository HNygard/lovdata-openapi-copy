<!DOCTYPE html><html lang="no"><head><title>Forskrift om endring i forskrift om eksamen ved fengselsbetjentutdanningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-27-1535</dd><dt class="dokid">DokumentID</dt><dd class="dokid">LTI/forskrift/2021-04-27-1535</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Kriminalomsorgsdirektoratet</li></ul></dd><dt class="dateInForce">I kraft fra</dt><dd class="dateInForce">2021-05-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-23-854</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-02-22-183/§2-2</li><li>lov/2001-05-18-21/§1</li><li>lov/2001-05-18-21/§5</li><li>lov/2001-05-18-21/§10a</li><li>lov/2001-05-18-21/§16a</li><li>lov/2001-05-18-21/§31</li><li>lov/2001-05-18-21/§37</li><li>forskrift/2002-02-22-182</li><li>forskrift/2020-06-19-1246</li></ul></dd><dt class="dateOfPublication">Kunngjort</dt><dd class="dateOfPublication">2021-05-19 15:10</dd><dt class="journalNumber">Journalnummer</dt><dd class="journalNumber">2021-0771</dd><dt class="titleShort">Korttittel</dt><dd class="titleShort">Endr. i forskrift om eksamen ved fengselsbetjentutdanningen</dd><dt class="title">Tittel</dt><dd class="title">Forskrift om endring i forskrift om eksamen ved fengselsbetjentutdanningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kriminalomsorgsdirektoratet 27. april 2021 med hjemmel i forskrift 22. februar 2002 nr. 183 om straffegjennomføring § 2-2.</dd><dt class="refid">RefID</dt><dd class="refid">forskrift/2021-04-27-1535</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om eksamen ved fengselsbetjentutdanningen<ul class="tocSubUl"><li>I<ul class="tocSubUl"><li>§ 5. Ny eksamen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-27-1535" id="dokument"><h1>Forskrift om endring i forskrift om eksamen ved fengselsbetjentutdanningen</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-27-1535/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2011 nr. 854 om eksamen ved fengselsbetjentutdanningen gjøres følgende endringer:</article> <article class="defaultP" margin-top="true">§ 1 annet ledd oppheves.</article> <article class="defaultP" margin-top="true">§ 2 annet ledd skal lyde:</article><article class="legalP" id="kapittel-1-ledd-2">Følgende vurderingsformer kan benyttes individuelt eller i gruppe:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Skriftlig eksamen med tilsyn</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Muntlig eksamen</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Skriftlig eksamen uten tilsyn, for eksempel fagartikkel, hjemmeeksamen, prosjekt- eller semesteroppgave, eller mappeoppgave.</article></article></li></ul></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Ny eksamen</span></span><article class="legalP" id="kapittel-1-foreslåttparagraf-1-ledd-1">Eksamen for aspiranter som ikke bestod ved siste ordinære eksamen. Ny eksamen kan tas samtidig som det arrangeres utsatt eksamen.</article></article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-3">Emneplan er betegnelsen på den detaljerte delen av en studieplan som gjelder ett avsluttende emne. Emneplan er en konkretisering av emnet, og gir opplysninger om emnets mål, innhold, arbeids- og undervisningsformer og om eksamens-/vurderingsordningen i emnet. Hvis det er flere eksamener i et emne, skal den innbyrdes vektingen eller sammenhengen mellom eksamenene oppgis. Pensumlitteratur skal oppgis.</article> <article class="defaultP" margin-top="true">§ 10 første punktum skal lyde:</article><article class="legalP" id="kapittel-1-ledd-4">Aspirant er en person som er ansatt med plikt til å gjennomgå en nærmere bestemt utdanning som kvalifiserer vedkommende for fast ansettelse i kriminalomsorgen, jf. forskrift om straffegjennomføring § 2-2 og forskrift om aspiranter i kriminalomsorgen.</article> <article class="defaultP" margin-top="true">§ 17 første ledd og annet ledd skal lyde:</article><article class="legalP" id="kapittel-1-ledd-5">Aspiranter som ikke har levert eller fått godkjent arbeidskrav der krav om godkjenning er fastsatt i studieplanen, gis ikke adgang til å gå opp til eksamen i emnet.</article><article class="legalP" id="kapittel-1-ledd-6">Ny eksamen regnes som annet (siste) forsøk.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-1-ledd-7">Endelig karakter i emne som ut fra studieplanen skal på vitnemålet, fastsettes på grunnlag av eksamener, og/eller andre vurderingsordninger slik studieplanen angir.</article> <article class="defaultP" margin-top="true">§ 20 skal lyde:</article><article class="legalP" id="kapittel-1-ledd-8">Tid for kunngjøring av eksamensresultatene skal fastsettes på forhånd. Kunngjøringen skjer via Studentweb, bortsett fra ved muntlig eksamen der eksamenskandidaten først blir meddelt sitt eksamensresultat muntlig fra eksamenskommisjonen.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-9">Aspiranter som har strøket to ganger i samme emne, skal sies opp fra sin stilling, jf. lov om statens ansatte mv. § 15 sjette ledd.</article><article class="legalP" id="kapittel-1-ledd-10">Aspirantnemnda treffer vedtaket om oppsigelse, jf. forskrift om aspiranter i kriminalomsorgen § 17 første ledd. Vedtaket om oppsigelse kan påklages til sentralt ansettelsesråd, jf. samme forskrift § 17 tredje ledd.</article><article class="legalP" id="kapittel-1-ledd-11">For aspiranter som har hatt lovlig fravær, eller som ikke har bestått ved siste ordinære eksamen i et emne, arrangeres det utsatt eller ny eksamen i emnet, jf. § 4 og § 5.</article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-12">Aspirantene har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må et eventuelt krav om begrunnelse fremsettes umiddelbart etter at karakteren er meddelt. Ved annen bedømmelse må krav om begrunnelse fremmes innen en uke fra kandidaten fikk kjennskap til karakteren, og aldri mer enn tre uker fra karakteren ble kunngjort. Begrunnelse skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. KRUS bestemmer om sensor skal gi begrunnelsen muntlig eller skriftlig.</article><article class="legalP" id="kapittel-1-ledd-13">Hvis det er gitt skriftlige retningslinjer for bedømmelsen, skal disse være tilgjengelige for kandidatene etter at karakterer er fastsatt. En kandidat kan klage skriftlig på karakteren for sine egne prestasjoner senest tre uker etter at eksamensresultatet er kunngjort eller senest tre uker etter at begrunnelsen er gitt. Besvarelsen sensureres på nytt. Endring kan skje til gunst eller ugunst for klageren. Det er individuell klagerett ved gruppeeksamen. En eventuell endring av karakter etter klage vil kun gjelde for den som har klaget.</article><article class="legalP" id="kapittel-1-ledd-14">Hvis karakteren ved ny sensur avviker med to eller flere karakterer fra opprinnelig sensur, skal KRUS foreta ytterligere en vurdering før endelig karakter fastsettes.</article><article class="legalP" id="kapittel-1-ledd-15">Bedømmelse av muntlig eksamen, praktisk prøve eller annen bedømmelse som på grunn av prøvens art ikke lar seg etterprøve, kan ikke påklages. Formelle feil ved gjennomføringen av muntlig eller praktisk eksamen kan likevel påklages, se § 23.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-27-1535/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft ved kunngjøring.</article></section></main></body></html>