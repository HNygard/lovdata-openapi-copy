<!DOCTYPE html><html lang="no"><head><title>Lov om endringer i forsvarsloven (klageadgang og foreldelse i erstatningssaker og Forsvarets bistand til offentlige myndigheter og andre beredskapsaktører)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-03-26-14</dd><dt class="dokid">DokumentID</dt><dd class="dokid">LTI/lov/2021-03-26-14</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2016-08-12-77</li></ul></dd><dt class="legalArea">Rettsområde</dt><dd class="legalArea"><ul><li>Arbeidsrett &gt; Offentlige tjenestemenn</li> <li>HMS og beredskaps- og sikkerhetsrett &gt; Samfunnssikkerhet</li> <li>Pensjons- og trygderett &gt; Ytelser ved sykdom m.m.</li> <li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2021-03-26 11:55</dd><dt class="journalNumber">Journalnummer</dt><dd class="journalNumber">2021-0296</dd><dt class="titleShort">Korttittel</dt><dd class="titleShort">Endringslov til forsvarsloven</dd><dt class="title">Tittel</dt><dd class="title">Lov om endringer i forsvarsloven (klageadgang og foreldelse i erstatningssaker og Forsvarets bistand til offentlige myndigheter og andre beredskapsaktører)</dd><dt class="miscInformation">Annet om dokumentet</dt><dd class="miscInformation">Prop.59 L (2020–2021), Innst.223 L (2020–2021), Lovvedtak 68 (2020–2021). Stortingets første og andre gangs behandling hhv. 18. og 23. februar 2021. Fremmet av Forsvarsdepartementet.</dd><dt class="refid">RefID</dt><dd class="refid">lov/2021-03-26-14</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forsvarsloven (klageadgang og foreldelse i erstatningssaker og Forsvarets bistand til offentlige myndigheter og andre beredskapsaktører)<ul class="tocSubUl"><li>I<ul class="tocSubUl"><li>§ 56. Foreldelse av krav om erstatning og kompensasjon som følge av deltagelse i en internasjonal operasjon</li><li>§ 57. Forholdet til arbeidsmiljøloven og statsansatteloven</li><li>§ 60 a. Bistand fra Forsvaret for å ivareta samfunnssikkerhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-03-26-14" id="dokument"><h1>Lov om endringer i forsvarsloven (klageadgang og foreldelse i erstatningssaker og Forsvarets bistand til offentlige myndigheter og andre beredskapsaktører)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 12. august 2016 nr. 77 om verneplikt og tjeneste i Forsvaret m.m. (forsvarsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-03-26-14/KAPITTEL_1"><h2 data-text-align="center">I</h2><article class="defaultP">I lov 12. august 2016 nr. 77 om verneplikt og tjeneste i Forsvaret m.m. gjøres følgende endringer:</article> <article class="defaultP" margin-top="true">§ 44 første ledd første punktum skal lyde:</article><article class="legalP" id="kapittel-1-ledd-1">Offiserer, befal, grenaderer og konstabler tilsettes på de vilkår som er fastsatt i statsansatteloven med de avvik som følger i eller i medhold av denne lov.</article> <article class="defaultP" margin-top="true">§ 44 sjette ledd andre punktum skal lyde:</article><article class="legalP" id="kapittel-1-ledd-2">Forskriftene kan fravike fra statsansatteloven.</article> <article class="defaultP" margin-top="true">§ 46 andre ledd andre punktum skal lyde:</article><article class="legalP" id="kapittel-1-ledd-3">De som kan avskjediges eller suspenderes etter statsansatteloven §§ 26, 27 og 29 eller refses etter disiplinærloven § 1, kan ikke beordres fra en stilling av andre særskilte grunner.</article> <article class="defaultP" margin-top="true">§ 47 andre ledd skal lyde:</article><article class="legalP" id="kapittel-1-ledd-4">Midlertidig tilsatte og de som er fast tilsatt til de fyller 35 år, kan ikke kreve fortrinnsrett etter statsansatteloven.</article> <article class="defaultP" margin-top="true">§ 55 første ledd tredje punktum og nytt fjerde punktum skal lyde:</article><article class="legalP" id="kapittel-1-ledd-5">En avgjørelse i sak om erstatning for psykiske belastningsskader kan påklages til Klagenemnda for krav om erstatning og kompensasjon for psykiske belastningsskader som følge av deltagelse i internasjonale operasjoner. Øvrige avgjørelser kan ikke påklages.</article> <article class="defaultP" margin-top="true">§ 55 andre ledd skal lyde:</article><article class="legalP" id="kapittel-1-ledd-6">Den som har fått erstatning etter første ledd, kan ikke få ytterligere erstatning fra staten på annet grunnlag.</article> <article class="defaultP" margin-top="true">§ 55 fjerde ledd nytt andre og tredje punktum skal lyde:</article><article class="legalP" id="kapittel-1-ledd-7">Departementet kan også gi forskrift om billighetserstatning for psykiske belastningsskader som følge av deltagelse i internasjonale operasjoner. Utbetaling etter slik forskrift skal samordnes med andre erstatningsutbetalinger fra staten.</article> <article class="defaultP" margin-top="true">§ 56 skal lyde:</article><article class="futureLegalArticle" data-name="§56" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 56</span>. <span class="legalArticleTitle">Foreldelse av krav om erstatning og kompensasjon som følge av deltagelse i en internasjonal operasjon</span></span><article class="legalP" id="kapittel-1-foreslåttparagraf-1-ledd-1">Krav om erstatning og kompensasjon for en psykisk belastningsskade som følge av deltagelse i en internasjonal operasjon foreldes tre år etter den dag skadelidte fikk eller burde skaffet seg kunnskap om skaden og den ansvarlige, men tidligst tre år etter den dag det offentlige har fattet vedtak om uføretrygd og yrkesskadedekning på grunn av psykisk belastningsskade etter folketrygdloven kapittel 12 og 13. Foreldelsesloven § 9 andre ledd får ikke anvendelse ved krav etter første punktum.</article><article class="legalP" id="kapittel-1-foreslåttparagraf-1-ledd-2">Foreldelse av krav om erstatning og kompensasjon som følge av deltagelse i en internasjonal operasjon avbrytes ved at søknad om dette fremsettes for Statens pensjonskasse.</article><article class="legalP" id="kapittel-1-foreslåttparagraf-1-ledd-3">Søksmål må reises innen seks måneder fra det tidspunkt underretning om endelig vedtak i Klagenemnda for krav om erstatning og kompensasjon for psykiske belastningsskader som følge av deltagelse i internasjonale operasjoner er kommet frem til skadelidte. Ved avgjørelse om erstatning i saker etter § 55 første ledd som ikke kan påklages, må søksmål reises innen seks måneder fra det tidspunkt underretning om endelig vedtak i Statens pensjonskasse er kommet frem til skadelidte.</article></article> <article class="defaultP" margin-top="true">§ 57 skal lyde:</article><article class="futureLegalArticle" data-name="§57" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 57</span>. <span class="legalArticleTitle">Forholdet til arbeidsmiljøloven og statsansatteloven</span></span><article class="legalP" id="kapittel-1-foreslåttparagraf-2-ledd-1">Arbeidsmiljøloven og statsansatteloven §§ 4, 5, 6 og § 22 andre ledd gjelder ikke under tjeneste i internasjonale operasjoner.</article><article class="legalP" id="kapittel-1-foreslåttparagraf-2-ledd-2">Departementet kan gi forskrift om arbeidsmiljøet til norske styrker som deltar i internasjonale operasjoner.</article></article> <article class="defaultP" margin-top="true">Ny § 60 a skal lyde:</article><article class="futureLegalArticle" data-name="§60a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 60 a</span>. <span class="legalArticleTitle">Bistand fra Forsvaret for å ivareta samfunnssikkerhet</span></span><article class="legalP" id="kapittel-1-foreslåttparagraf-3-ledd-1">Forsvaret kan etter anmodning bistå offentlige myndigheter og andre beredskapsaktører med ansvar for samfunnssikkerhet, kritiske samfunnsfunksjoner eller kritisk infrastruktur dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Det oppstår en uønsket hendelse som har medført eller kan medføre tap av liv eller skade på helse, miljø, materielle eller immaterielle verdier, eller som har medført eller kan medføre redusert funksjonalitet for kritiske samfunnsfunksjoner eller kritisk infrastruktur.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Det sivile samfunnet har ikke evne eller kapasitet til å håndtere hendelsen.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Bistanden er forenlig med utførelsen av Forsvarets primæroppgaver.</article></article></li></ul></article><article class="legalP" id="kapittel-1-foreslåttparagraf-3-ledd-2">Forsvarets bistand etter første ledd kan ikke innebære myndighetsutøvelse ut over de rammene som ellers gjelder for den som ber om bistand. Bistanden etter første ledd skal ikke innebære noen form for maktanvendelse.</article><article class="legalP" id="kapittel-1-foreslåttparagraf-3-ledd-3">Forsvarets bistand til politiet omfattes ikke av første og annet ledd.</article><article class="legalP" id="kapittel-1-foreslåttparagraf-3-ledd-4">Kongen kan gi forskrift om hva bistanden til offentlige myndigheter og andre beredskapsaktører etter første ledd skal omfatte, og om prosedyrene for og utgiftsfordelingen ved slik bistand.</article></article> <article class="defaultP" margin-top="true">§ 64 første ledd skal lyde:</article><article class="legalP" id="kapittel-1-ledd-8">Forvaltningsloven kapittel IV til VI gjelder ikke behandlingen av saker etter §§ 6 til 31 og §§ 34, 49, 52 og 55.</article> <article class="defaultP" margin-top="true">§ 68 andre ledd skal lyde:</article><article class="legalP" id="kapittel-1-ledd-9">Tidligere yrkesbefal som er tilsatt før 1. januar 2005, kan sies opp bare etter statsansatteloven § 20 første ledd bokstav a.</article></section><section class="section" data-name="kapII" id="kapittel-2" data-lovdata-URL="LTI/lov/2021-03-26-14/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven trer i kraft fra den tid Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Krav om erstatning og kompensasjon for psykisk belastningsskade som følge av deltagelse i en internasjonal operasjon som før ikrafttredelse av § 56 første ledd er avslått som følge av foreldelse, kan kreves gjenopptatt.</article></article></li></ul></section></main></body></html>