<!DOCTYPE html><html lang="no"><head><title>Lov om endringer i arbeidsmiljøloven mv. (tiltak for å bekjempe arbeidslivskriminalitet)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-59</dd><dt class="dokid">DokumentID</dt><dd class="dokid">LTI/lov/2021-06-11-59</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-04-58</li><li>lov/2005-05-20-28</li><li>lov/2005-06-17-62</li><li>lov/2005-12-21-124</li></ul></dd><dt class="legalArea">Rettsområde</dt><dd class="legalArea"><ul><li>Strafferett &gt; Økonomi</li> <li>Strafferett &gt; Økonomi</li> <li>Strafferett &gt; Alminnelig strafferett</li> <li>Arbeidsrett &gt; Arbeidsmiljø</li> <li>HMS og beredskaps- og sikkerhetsrett &gt; Helse, miljø og sikkerhet</li> <li>Arbeidsrett &gt; Arbeidsforhold. Sysselsetting</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0973</dd><dt class="titleShort">Korttittel</dt><dd class="titleShort">Endringslov til arbeidsmiljøloven mv.</dd><dt class="title">Tittel</dt><dd class="title">Lov om endringer i arbeidsmiljøloven mv. (tiltak for å bekjempe arbeidslivskriminalitet)</dd><dt class="miscInformation">Annet om dokumentet</dt><dd class="miscInformation">Prop.153 L (2020–2021), Innst.520 L (2020–2021), Lovvedtak 161 (2020–2021). Stortingets første og andre gangs behandling hhv. 7. og 10. juni 2021. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2021-06-11-59</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i arbeidsmiljøloven mv. (tiltak for å bekjempe arbeidslivskriminalitet)<ul class="tocSubUl"><li>I</li><li>II<ul class="tocSubUl"><li>§ 395. Lønnstyveri</li><li>§ 396. Grovt lønnstyveri</li></ul></li><li>III</li><li>IV<ul class="tocSubUl"><li>§ 8 a. Straff</li></ul></li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-59" id="dokument"><h1>Lov om endringer i arbeidsmiljøloven mv. (tiltak for å bekjempe arbeidslivskriminalitet)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juni 1993 nr. 58 om allmenngjøring av tariffavtaler m.v. (allmenngjøringsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. desember 2005 nr. 124 om obligatorisk tjenestepensjon.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-59/KAPITTEL_1"><h2 data-text-align="center">I</h2><article class="defaultP">I lov 4. juni 1993 nr. 58 om allmenngjøring av tariffavtaler m.v. gjøres følgende endring:</article> <article class="defaultP" margin-top="true">§ 11 andre ledd skal lyde:</article><article class="legalP" id="kapittel-1-ledd-1">Arbeidstilsynet gir de pålegg og treffer de enkeltvedtak ellers som er nødvendige for gjennomføringen av vedtak om allmenngjøring og plikter i medhold av § 12. Det kan herunder gis pålegg om at arbeidsgiver skal oppfylle plikten til å yte fastsatt lønn og eventuell annen godtgjøring i henhold til slikt vedtak. Arbeidsmiljøloven § 18-6 første, andre, sjette, syvende og åttende ledd samt §§ 18-7, 18-8 og 18-10 får tilsvarende anvendelse ved tilsyn etter loven her, og ved gjennomføring av plikten til å gi opplysninger i tredje ledd første punktum. Eventuell oppdragsgiver skal også gjøres kjent med pålegg og andre enkeltvedtak.</article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-59/KAPITTEL_2"><h2 data-text-align="center">II</h2><article class="defaultP">I lov 20. mai 2005 nr. 28 om straff gjøres følgende endringer:</article> <article class="defaultP" margin-top="true">Ny § 395 skal lyde:</article><article class="futureLegalArticle" data-name="§395" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 395</span>. <span class="legalArticleTitle">Lønnstyveri</span></span><article class="legalP" id="kapittel-2-foreslåttparagraf-1-ledd-1">Den som utilbørlig og med forsett om en uberettiget vinning for seg selv eller andre misligholder plikt til å yte lønn, feriepenger eller annen godtgjøring som arbeidstaker har rett til etter avtale eller bestemmelse i lov eller forskrift, straffes med bot eller fengsel inntil 2 år.</article></article> <article class="defaultP" margin-top="true">Ny § 396 skal lyde:</article><article class="futureLegalArticle" data-name="§396" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 396</span>. <span class="legalArticleTitle">Grovt lønnstyveri</span></span><article class="legalP" id="kapittel-2-foreslåttparagraf-2-ledd-1">Grovt lønnstyveri straffes med bot eller fengsel inntil 6 år. Ved avgjørelsen av om tyveriet er grovt, skal det særlig legges vekt på om overtredelsen gjelder en betydelig verdi, har et systematisk eller organisert preg eller av andre grunner er særlig krenkende eller samfunnsskadelig.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-06-11-59/KAPITTEL_3"><h2 data-text-align="center">III</h2><article class="defaultP">I lov 17. juni 2005 nr. 62 om arbeidsmiljø, arbeidstid og stillingsvern mv. gjøres følgende endringer:</article> <article class="defaultP" margin-top="true">§ 4-1 åttende ledd skal lyde:</article><article class="numberedLegalP" data-numerator="8" id="kapittel-3-nummer-1">(8) Når hensynet til helse, miljø og sikkerhet tilsier det, kan departementet i forskrift gi bestemmelser om at virksomheter som tilbyr renholdstjenester eller tjenester i forbindelse med vedlikehold og reparasjon av motorvogn, må godkjennes av Arbeidstilsynet, og om det nærmere innholdet i en slik godkjenningsordning. Når det stilles krav om slik godkjenning, vil det være ulovlig å benytte tjenester fra virksomheter uten godkjenning.</article> <article class="defaultP" margin-top="true">§ 14-15 nytt andre ledd skal lyde:</article><article class="numberedLegalP" data-numerator="2" id="kapittel-3-nummer-2">(2) Lønn i penger, herunder feriepenger og annen godtgjøring i penger, skal utbetales fra arbeidsgiver via bank eller foretak med rett til å drive betalingsformidling til arbeidstakers konto. Første punktum gjelder likevel ikke dersom slik betalingsmåte er umulig eller svært byrdefull for arbeidstaker eller arbeidsgiver.</article> <article class="defaultP" margin-top="true">Nåværende andre til femte ledd blir tredje til sjette ledd.</article> <article class="defaultP" margin-top="true">§ 18-6 første ledd skal lyde:</article><article class="numberedLegalP" data-numerator="1" id="kapittel-3-nummer-3">(1) Arbeidstilsynet gir de pålegg og treffer de enkeltvedtak ellers som er nødvendig for gjennomføringen av bestemmelsene i og i medhold av § 1-7, kapittel 2, § 2 A-6, kapittel 3 til kapittel 11, samt §§ 14-1 a, 14-5 til 14-8, § 14-9 andre ledd bokstav f andre punktum og andre ledd siste punktum, § 14-12 første til tredje ledd, § 14-12 a første ledd, § 14-12 b første ledd, § 14-15 andre og sjette ledd og §§ 15-2, 15-15, 18-5 og 18-8. Dette gjelder likevel ikke § 10-2 andre til fjerde ledd og § 10-6 tiende ledd.</article> <article class="defaultP" margin-top="true">§ 19-1 andre ledd skal lyde:</article><article class="numberedLegalP" data-numerator="2" id="kapittel-3-nummer-4">(2) Under særlig skjerpende omstendigheter kan fengsel inntil fem år anvendes. Ved avgjørelsen av om det foreligger slike omstendigheter, skal det særlig legges vekt på om overtredelsen har eller kunne ha medført alvorlig fare for liv eller helse eller om den er foretatt eller fortsatt tross pålegg eller henstilling fra offentlig myndighet, vedtak av arbeidsmiljøutvalget eller henstilling fra verneombud eller bedriftshelsetjeneste.</article></section><section class="section" data-name="kapIV" id="kapittel-4" data-lovdata-URL="LTI/lov/2021-06-11-59/KAPITTEL_4"><h2 data-text-align="center">IV</h2><article class="defaultP">I lov 21. desember 2005 nr. 124 om obligatorisk tjenestepensjon gjøres følgende endring:</article> <article class="defaultP" margin-top="true">Ny § 8 a skal lyde:</article><article class="futureLegalArticle" data-name="§8a" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 8 a</span>. <span class="legalArticleTitle">Straff</span></span><article class="legalP" id="kapittel-4-foreslåttparagraf-1-ledd-1">Ved forsettlig eller uaktsom overtredelse av §§ 2, 4 og 5 straffes den som leder foretaket med bøter eller fengsel inntil 2 år. Straffansvar for foretaket er regulert i straffeloven §§ 27 og 28.</article></article></section><section class="section" data-name="kapV" id="kapittel-5" data-lovdata-URL="LTI/lov/2021-06-11-59/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>