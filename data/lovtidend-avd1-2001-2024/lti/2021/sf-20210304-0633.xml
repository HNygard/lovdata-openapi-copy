<!DOCTYPE html><html lang="no"><head><title>Forskrift om midlertidig endring i forskrift om motorferdsel på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-04-633</dd><dt class="dokid">DokumentID</dt><dd class="dokid">LTI/forskrift/2021-03-04-633</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Sysselmannen på Svalbard</li></ul></dd><dt class="dateInForce">I kraft fra</dt><dd class="dateInForce">2021-03-15 – 2021-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-06-24-723</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2002-06-24-723/§10</li><li>lov/2001-06-15-79/§80</li><li>lov/2001-06-15-79/§81</li><li>lov/2001-06-15-79/§82</li><li>lov/2001-06-15-79/§83</li></ul></dd><dt class="dateOfPublication">Kunngjort</dt><dd class="dateOfPublication">2021-03-09 15:15</dd><dt class="journalNumber">Journalnummer</dt><dd class="journalNumber">2021-0304</dd><dt class="titleShort">Korttittel</dt><dd class="titleShort">Midl. endr. i forskrift om motorferdsel på Svalbard</dd><dt class="title">Tittel</dt><dd class="title">Forskrift om midlertidig endring i forskrift om motorferdsel på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmannen på Svalbard 4. mars 2021 med hjemmel i forskrift 24. juni 2002 nr. 723 om motorferdsel på Svalbard § 10.</dd><dt class="refid">RefID</dt><dd class="refid">forskrift/2021-03-04-633</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om motorferdsel på Svalbard<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-04-633" id="dokument"><h1>Forskrift om midlertidig endring i forskrift om motorferdsel på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-04-633/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift av 24. juni 2002 nr. 723 om motorferdsel på Svalbard gjøres følgende midlertidige endringer:</article> <article class="defaultP" margin-top="true">§ 8 nytt fjerde ledd skal lyde:</article><article class="legalP" id="kapittel-1-ledd-2">På islagte sjøområder i Rindersbukta, innenfor en rett linje mellom Martinkampen og utløpet av Fagerstaddalen, og innenfor Akseløya, er det forbud mot ferdsel med motorkjøretøy frem til 1. juni 2021, vist på kart C. Utenfor dette området er det tillatt å krysse islagte områder av Van Mijenfjorden med beltemotorsykkel (snøskuter) på korteste farbare rute. På nordsiden av Van Mijenfjorden fra utløpet av Berzeliusdalen og til Braganzavågen er det tillatt å ferdes på kortest farbare rute langsetter land. Ved kryssing av islagte sjøområder i tråd med denne bestemmelsen er det kun tillatt med nødvendige sikkerhetsstopp.</article> <article class="defaultP" margin-top="true">§ 8 nytt femte ledd skal lyde:</article><article class="legalP" id="kapittel-1-ledd-3">På islagte sjøområder i Tempelfjorden, innenfor en rett linje mellom utløpet av Murdochelva og Kapp Schoultz, er det forbud mot ferdsel med motorkjøretøy frem til 1. juni 2021, vist på kart D. Utenfor dette området er det tillatt å krysse islagte områder i Tempelfjorden med beltemotorsykkel (snøskuter) på korteste farbare rute. Ved kryssing av islagte sjøområder i tråd med denne bestemmelsen er det kun tillatt med nødvendige sikkerhetsstopp.</article> <article class="defaultP" margin-top="true">§ 8 nytt sjette ledd skal lyde:</article><article class="legalP" id="kapittel-1-ledd-4">På islagte sjøområder i Billefjorden, Petuniabukta og Adolfbukta, er det forbud mot ferdsel med motorkjøretøy frem til 1. juni 2021. Det er tillatt å krysse islagte områder i Billefjorden med beltemotorsykkel (snøskuter) på korteste farbare rute mellom Nordenskiöldbreen og Pyramiden og utenfor dette området, samt mellom Pyramiden og nord-østre del av Petuniabukta, vist på kart E. Ved kryssing av islagte sjøområder i tråd med denne bestemmelsen er det kun tillatt med nødvendige sikkerhetsstopp.</article> <article class="defaultP" margin-top="true">§ 8 nåværende fjerde ledd blir nytt sjuende ledd og skal lyde:</article><article class="legalP" id="kapittel-1-ledd-5">Kart A er datert Miljøverndepartementet, juni 2002. Kart B er datert Klima- og miljødepartementet desember 2016. Kartene finnes i original hos Sysselmannen på Svalbard, hos Miljødirektoratet og i Klima- og miljødepartementet. Kart C, kart D og kart E er datert Sysselmannen på Svalbard januar 2021, og finnes i original hos Sysselmannen.</article> <article class="defaultP" margin-top="true">Nye kart C til E skal lyde:</article><span class="futuretitle" id="kapittel-1-foreslåttittel-1">Kart C</span><article class="defaultP">For å lese kart C se her: (pdf)</article><span class="futuretitle" id="kapittel-1-foreslåttittel-2">Kart D</span><article class="defaultP">For å lese kart D se her: (pdf)</article><span class="futuretitle" id="kapittel-1-foreslåttittel-3">Kart E</span><article class="defaultP">For å lese kart E se her: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-04-633/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. mars 2021 og gjelder til 1. juni 2021.</article></section></main></body></html>