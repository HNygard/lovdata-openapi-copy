<!DOCTYPE html><html lang="no"><head><title>Forskrift om endring i forskrift om finansforetak og finanskonsern (finansforetaksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-15-3607</dd><dt class="dokid">DokumentID</dt><dd class="dokid">LTI/forskrift/2021-12-15-3607</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-09-1502</li></ul></dd><dt class="basedOn">Hjemmel</dt><dd class="basedOn"><ul><li>lov/2015-04-10-17/§1-6</li><li>lov/2015-04-10-17/§1-7</li><li>lov/2015-04-10-17/§2-10</li><li>lov/2015-04-10-17/§11-8</li><li>lov/2015-04-10-17/§11-12</li><li>lov/2015-04-10-17/§14-17</li><li>lov/2015-04-10-17/§15-1</li><li>lov/2015-04-10-17/§15-2</li><li>lov/2015-04-10-17/§20a-1</li></ul></dd><dt class="dateOfPublication">Kunngjort</dt><dd class="dateOfPublication">2021-12-16 16:00</dd><dt class="journalNumber">Journalnummer</dt><dd class="journalNumber">2021-2144</dd><dt class="titleShort">Korttittel</dt><dd class="titleShort">Endr. i finansforetaksforskriften</dd><dt class="title">Tittel</dt><dd class="title">Forskrift om endring i forskrift om finansforetak og finanskonsern (finansforetaksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 15. desember 2021 med hjemmel i lov 10. april 2015 nr. 17 om finansforetak og finanskonsern (finansforetaksloven) § 1-6, § 1-7, § 2-10, § 11-8, § 11-12, § 14-17, § 15-1, § 15-2 og § 20A-1.</dd><dt class="refid">RefID</dt><dd class="refid">forskrift/2021-12-15-3607</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om finansforetak og finanskonsern (finansforetaksforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-15-3607" id="dokument"><h1>Forskrift om endring i forskrift om finansforetak og finanskonsern (finansforetaksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-15-3607/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endringer:</article> <article class="defaultP" margin-top="true">§ 1-8 skal lyde:</article><article class="legalP" id="kapittel-1-ledd-2">Foretak som driver virksomhet som nevnt i § 1-7 bokstav k nr. 1 eller nr. 2, eller begge, skal gi melding til Finanstilsynet dersom den samlede verdien av betalingstransaksjoner utført de siste 12 måneder overstiger et beløp i norske kroner som tilsvarer 1 million euro. Meldingen skal angi hvilke tjenester som ytes, og hvilket av unntakene for begrenset virksomhet som virksomheten omfattes av.</article><article class="legalP" id="kapittel-1-ledd-3">Foretak som driver virksomhet som nevnt i § 1-7 bokstav l, skal gi melding om sin virksomhet til Finanstilsynet. Foretaket skal årlig sende Finanstilsynet en erklæring fra en autorisert eller registrert revisor som bekrefter at virksomhetens betalingstransaksjoner overholder beløpsgrensene som angitt i § 1-7 bokstav l.</article> <article class="defaultP" margin-top="true">§ 1-9 skal lyde:</article><article class="legalP" id="kapittel-1-ledd-4">Finanstilsynet skal registrere foretak som har gitt melding etter § 1-8, dersom forutsetningene for unntak er oppfylt, i samsvar med § 7-4 annet ledd.</article> <article class="defaultP" margin-top="true">§ 7-4 annet ledd skal lyde:</article><article class="legalP" id="kapittel-1-ledd-5">Betalingsforetak med tillatelse etter finansforetaksloven § 2-10&#xa0;første ledd og fjerde ledd, deres agenter og filialer skal registreres i et offentlig register. Tilsvarende gjelder e-pengeforetak og opplysningsfullmektiger.</article> <article class="defaultP" margin-top="true">§ 11-2 tredje ledd skal lyde:</article><article class="legalP" id="kapittel-1-ledd-6">Med <i>risikoklasse</i> menes i dette kapittelet risikoklasse som nevnt i CRR tredje del, avdeling II, kapittel 2, avsnitt 2, jf. CRR/CRD IV-forskriften § 2 første ledd.</article> <article class="defaultP" margin-top="true">§ 11-4 trettende ledd skal lyde:</article><article class="legalP" id="kapittel-1-ledd-7">CRR artikkel 194 om generelle krav til sikkerhetsstillelse, artikkel 208 om krav til verdivurdering av fast eiendom og artikkel 229 om forsvarlig verdigrunnlag, jf. CRR/CRD IV-forskriften § 2 første ledd, gjelder tilsvarende.</article> <article class="defaultP" margin-top="true">§ 14-2 første ledd skal lyde:</article><article class="legalP" id="kapittel-1-ledd-8">Et betalingsforetak skal til enhver tid ha en ansvarlig kapital som minst utgjør det høyeste av:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">et beløp tilsvarende startkapitalen, jf. finansforetaksloven § 3-4, eller</article></article></li><li data-li-identifier="b." data-name="b."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">det høyeste beløp som fremkommer etter beregning i henhold til bokstav a, b eller c i § 14-4 første ledd.</article></article></li></ul></article> <article class="defaultP" margin-top="true">§ 14-2 fjerde ledd skal lyde:</article><article class="legalP" id="kapittel-1-ledd-9">Med <i>ansvarlig kapital</i> menes kjernekapital og tilleggskapital som nevnt i CRR artikkel 4 nr. 1 punkt 118, jf. CRR andre del, jf. CRR/CRD IV-forskriften § 2 første ledd. Kjernekapitalen skal bestå av minst 75 prosent ren kjernekapital. Tilleggskapitalen kan maksimalt utgjøre et beløp som tilsvarer en tredjedel av kjernekapitalen.</article> <article class="defaultP" margin-top="true">§ 14-3 første ledd skal lyde:</article><article class="legalP" id="kapittel-1-ledd-10">E-pengeforetak skal til enhver tid ha en ansvarlig kapital som minst utgjør det høyeste av følgende beløp:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">startkapitalen, jf. finansforetaksloven § 3-4, eller</article></article></li><li data-li-identifier="b." data-name="b."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">summen av <ul class="defaultList"><li data-li-identifier="-" data-name="-"><article class="listArticle" id="kapittel-1-ledd-10-punkt-2-ledd-1-punkt-1"><article class="legalP" id="kapittel-1-ledd-10-punkt-2-ledd-1-punkt-1-ledd-1">to prosent av gjennomsnittsverdien for de siste seks måneder av e-pengeforetakets gjeld knyttet til utestående elektroniske penger, og</article></article></li><li data-li-identifier="-" data-name="-"><article class="listArticle" id="kapittel-1-ledd-10-punkt-2-ledd-1-punkt-2"><article class="legalP" id="kapittel-1-ledd-10-punkt-2-ledd-1-punkt-2-ledd-1">det høyeste beløp som fremkommer etter beregning i henhold til bokstav a, b eller c i § 14-4 første ledd for eventuell betalingstjenestevirksomhet som foretaket driver og som ikke er knyttet til utstedelsen av e-penger.</article></article></li></ul></article></article></li></ul></article> <article class="defaultP" margin-top="true">§ 14-3 nytt annet ledd skal lyde:</article><article class="legalP" id="kapittel-1-ledd-11">Med <i>ansvarlig kapital</i> menes kjernekapital og tilleggskapital som nevnt i CRR artikkel 4 nr. 1 punkt 118, jf. CRR andre del, jf. CRR/CRD IV-forskriften § 2 første ledd. Kjernekapitalen skal bestå av minst 75 prosent ren kjernekapital. Tilleggskapitalen kan maksimalt utgjøre et beløp som tilsvarer en tredjedel av kjernekapitalen.</article> <article class="defaultP" margin-top="true">Nåværende § 14-3 annet ledd blir nytt tredje ledd.</article> <article class="defaultP" margin-top="true">§ 15-9 skal lyde:</article><article class="legalP" id="kapittel-1-ledd-12">Forsikringsforetak skal ha godtgjørelsesordninger som oppfyller kravene i forordning (EU) 2015/35 om utfylling av Solvens II-direktivet artikkel 258 nr. 1 bokstav l og artikkel 275, jf. forskrift 25. august 2015 nr. 999 til finansforetaksloven om gjennomføring av Solvens II-direktivet § 53 første ledd.</article> <article class="defaultP" margin-top="true">§ 20A-1 tredje ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">forsikringskrav som er reassurert i forsikringsforetak som har tillatelse som egenforsikringsforetak etter finansforetaksloven § 2-12 tredje ledd når forsikringsavtalen er inngått av en som tilhører den krets som egenforsikringsforetaket er opprettet for,</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-15-3607/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2022.</article></section></main></body></html>