<!DOCTYPE html><html lang="no"><head><title>Forskrift om endring i forskrift om høyere yrkesfaglig utdanning ved Fagskolen Rogaland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-04-326</dd><dt class="dokid">DokumentID</dt><dd class="dokid">LTI/forskrift/2021-02-04-326</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Rogaland</li></ul></dd><dt class="dateInForce">I kraft fra</dt><dd class="dateInForce">2021-02-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-18-2022</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§20</li><li>lov/2018-06-08-28/§24</li><li>lov/2018-06-08-28/§27</li><li>lov/2018-06-08-28/§39</li><li>lov/2018-06-08-28/§42</li><li>forskrift/2019-07-11-1005/§10</li><li>forskrift/2019-07-11-1005/§11</li><li>forskrift/2019-07-11-1005/§13</li><li>forskrift/2019-07-11-1005/§19</li><li>forskrift/2019-07-11-1005/§20</li><li>forskrift/2019-07-11-1005/§21</li><li>forskrift/2019-07-11-1005/§22</li><li>forskrift/2019-07-11-1005/§23</li></ul></dd><dt class="dateOfPublication">Kunngjort</dt><dd class="dateOfPublication">2021-02-05 14:20</dd><dt class="journalNumber">Journalnummer</dt><dd class="journalNumber">2021-0159</dd><dt class="titleShort">Korttittel</dt><dd class="titleShort">Endr. i forskrift for Fagskolen Rogaland</dd><dt class="title">Tittel</dt><dd class="title">Forskrift om endring i forskrift om høyere yrkesfaglig utdanning ved Fagskolen Rogaland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Rogaland 4. februar 2021 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16, § 20, § 24, § 27, § 39 og § 42 og forskrift 11. juli 2019 nr 1005 om høyere yrkesfaglig utdanning (fagskoleforskriften) § 10, § 11, § 13, § 19, § 20, § 21, § 22 og § 23.</dd><dt class="refid">RefID</dt><dd class="refid">forskrift/2021-02-04-326</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høyere yrkesfaglig utdanning ved Fagskolen Rogaland<ul class="tocSubUl"><li>I<ul class="tocSubUl"><li>§ 1-3. Forholdet til annet lovverk</li><li>§ 1-4. Definisjoner</li><li>§ 2-3. Opptakskrav og opptak på vilkår</li><li>§ 2-4. Krav til politiattest</li><li>§ 2-9. Ansvar for opptak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-04-326" id="dokument"><h1>Forskrift om endring i forskrift om høyere yrkesfaglig utdanning ved Fagskolen Rogaland</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-04-326/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2019 nr. 2022 om høyere yrkesfaglig utdanning ved Fagskolen Rogaland (forskrift for Fagskolen Rogaland) gjøres følgende endringer:</article> <article class="defaultP" margin-top="true">§ 1-3 Forholdet til annet lovverk skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Forholdet til annet lovverk</span></span><article class="legalP" id="kapittel-1-foreslåttparagraf-1-ledd-1">Er bestemmelsene i denne forskrift i strid med lov og/eller forskrift gitt av lovgiver eller NOKUT, gjelder bestemmelsene i loven med forskrifter.</article></article> <article class="defaultP" margin-top="true">§ 1-4 Definisjoner skal lyde:</article><article class="futureLegalArticle" data-name="§1-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Definisjoner</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) <i>Emne:</i> De minste resultatbærende enhetene som gir uttelling i form av studiepoeng. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud. Enhetene kan variere i omfang og skal komme frem på vitnemålet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) <i>Realkompetanse:</i> Realkompetanse er all kompetanse en person har tilegnet seg gjennom formell, ikke-formell og uformell læring. Dette kan være kunnskaper og ferdigheter tilegnet gjennom utdanning, lønnet eller ulønnet arbeid, organisasjonserfaring, fritidsaktiviteter, eller på annen måte.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) <i>Realkompetansevurdering:</i> Kartlegging, dokumentering, vurdering og sertifisering av den realkompetanse en person innehar opp mot kriterier, f.eks. fastsatt i fagplan eller studieplan. Realkompetansevurdering kan gi grunnlag for opptak til fagskoleutdanning eller avkorting av opplæring gjennom godskriving og fritak fra deler av en fagskoleutdanning.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) <i>Arbeidskrav:</i> Obligatoriske vurderingssituasjoner (som innleveringer og prøver) som danner grunnlaget for vurderingen i emnet.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) <i>Eksamen:</i> Vurderingsenhet med resultat som gir en selvstendig karakter, og som studentene må bestå for å få godkjent et vitnemålsgivende utdanningstilbud.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) <i>Emnekarakter:</i> Avsluttende karakter i et emne.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) <i>Studiepoeng:</i> Betegnelse på enhet for omfang i fagskoleutdanningen. Et års fulltidsstudium utgjør 60 studiepoeng.</article><article class="numberedLegalP" data-numerator="8" id="kapittel-1-foreslåttparagraf-2-nummer-8">(8) <i>Fordypning:</i> Betegnelse på enhet i underinndelingen av en fagretning (for eksempel Automatisering).</article><article class="numberedLegalP" data-numerator="9" id="kapittel-1-foreslåttparagraf-2-nummer-9">(9) <i>Læringsutbytte:</i> Det en person vet, kan og er i stand til å gjøre som et resultat av en læringsprosess. Læringsutbytte er beskrevet for kategoriene kunnskap, ferdigheter og generell kompetanse.</article><article class="numberedLegalP" data-numerator="10" id="kapittel-1-foreslåttparagraf-2-nummer-10">(10) <i>Ny eksamen:</i> Vurdering som arrangeres for studenter som har gjennomført, men ikke bestått eller ønsker å forbedre resultatet på ordinær eksamen.</article><article class="numberedLegalP" data-numerator="11" id="kapittel-1-foreslåttparagraf-2-nummer-11">(11) <i>Sluttvurdering:</i> Sluttvurdering i fagskolen er emnekarakterer og eksamenskarakterer eller en kombinasjon av disse. Disse resultatene framkommer på studentens dokumentasjon av fullført utdanning (vitnemål og karakterutskrift).</article><article class="numberedLegalP" data-numerator="12" id="kapittel-1-foreslåttparagraf-2-nummer-12">(12) <i>Studieplan:</i> Betegnelse på den enkelte skoles plan for utdanningsprogrammet. Normalt basert på en nasjonal plan. Denne planen utgjør den faglige delen av skolens NOKUT-søknad.</article><article class="numberedLegalP" data-numerator="13" id="kapittel-1-foreslåttparagraf-2-nummer-13">(13) <i>Student:</i> En person som er tatt opp til et fagskolestudium ved Fagskolen Rogaland.</article><article class="numberedLegalP" data-numerator="14" id="kapittel-1-foreslåttparagraf-2-nummer-14">(14) <i>Utsatt eksamen:</i> Vurdering som arrangeres for studenter som har levert legeerklæring eller hatt annet dokumentert gyldig fravær ved ordinær eksamen.</article></article> <article class="defaultP" margin-top="true">§ 1-10 Informasjonsplikt skal lyde:</article><article class="legalP" id="kapittel-1-ledd-2">Fagskolen Rogaland skal rapportere personopplysninger som nevnt i fagskoleloven § 42.</article> <article class="defaultP" margin-top="true">§ 2-3 Opptakskrav skal lyde:</article><article class="futureLegalArticle" data-name="§2-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptakskrav og opptak på vilkår</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Opptakskrav til Fagskolen Rogaland er enten relevant fag- eller svennebrev, treårig yrkesfaglig opplæring eller generell studiekompetanse, jf. Nasjonalt kvalifikasjonsrammeverk for livslang læring nivå 4, eller tilsvarende realkompetanse.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Spesielle opptakskrav (f.eks. krav til autorisasjon, opptaksprøver, karakter o.l.) og informasjon om hva som er relevant utdanning som gir grunnlag for opptak, er nedfelt i studieplanene.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Søkere som kan dokumentere at de skal gjennomføre fag- eller svenneprøve etter opptaksfristen, kan tildeles plass. Fagprøven må være gjennomført innen 1. oktober i opptaksåret.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Søkere som søker på grunnlag av treårig yrkesfaglig utdanning eller generell studiekompetanse, og som ikke kan gjennomføre eksamen i videregående opplæring på grunn av spesielle omstendigheter, kan få opptak til fagskoleutdanning dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-nummer-4-punkt-1"><article class="legalP" id="kapittel-1-foreslåttparagraf-3-nummer-4-punkt-1-ledd-1">Søkeren består eksamen i ett eller flere fag i videregående opplæring i løpet av første semester</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-nummer-4-punkt-2"><article class="legalP" id="kapittel-1-foreslåttparagraf-3-nummer-4-punkt-2-ledd-1">Søkeren har standpunktkarakter 2 eller bedre i faget</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-nummer-4-punkt-3"><article class="legalP" id="kapittel-1-foreslåttparagraf-3-nummer-4-punkt-3-ledd-1">Søkeren har ikke allerede avsluttende vurdering i faget, og</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-nummer-4-punkt-4"><article class="legalP" id="kapittel-1-foreslåttparagraf-3-nummer-4-punkt-4-ledd-1">Søkeren oppfyller fastsatte karakterkrav når eksamen er avlagt.</article></article></li></ul><p class="leddfortsettelse">Med spesielle omstendigheter mener en sykdom, ulykke eller dødsfall i nær familie.</p></article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Søkere som har fått opptak på vilkår, kan ikke reservere studieplassen.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Studenten mister plassen om han/hun ikke består eller fullfører fagprøven eller eksamen innen fristen, jf. denne paragrafen.</article></article> <article class="defaultP" margin-top="true">§ 2-4 Spesielle opptakskrav og politiattest skal lyde:</article><article class="futureLegalArticle" data-name="§2-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Krav til politiattest</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Ved utdanninger der studenter kan komme i kontakt med mindreårige eller andre sårbare grupper som del av praksis eller klinisk undervisning, er det krav om at studenten legger fram politiattest ved opptak, jf. fagskoleloven § 27 og politiregisterlova § 39. Politiattesten skal være slik som det går fram av barnevernlova § 6-10 andre ledd. Krav om politiattest skal gjøres kjent for studenten ved opptak til studium som er omfatta av disse føresegnene.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Søker må legge fram politiattest innen 4 uker etter at søkeren har fått tilbud om studieplass. Politiattesten skal ikke være eldre enn 3 måneder.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Fornyet vandelskontroll kan gjennomføres i løpet av studiet dersom det foreligger nye opplysninger, jf. politiregisterloven § 43.</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Det er den lokale klagenemnda ved fagskolen som vurderer og fatter vedtak om en student skal miste retten til å delta i praksis eller klinisk undervisning basert på politiattest. Studenten kan klage på vedtaket til Nasjonal klagenemnd for fagskoleutdanning. Se kapittel 8 om klage og klagebehandling i forskrift for Fagskolen Rogaland.</article></article> <article class="defaultP" margin-top="true">I § 2-5 Utfyllende regler om språkkrav og utenlandsk utdanning gjøres følgende endringer:</article> <article class="defaultP" margin-top="true">Tredje ledd pkt. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-foreslåttparagraf-4-nummer-4-punkt-1"><article class="legalP" id="kapittel-1-foreslåttparagraf-4-nummer-4-punkt-1-ledd-1">Avsluttende prøve i norsk (norskprøven) med ferdigheter på minimum nivå B2 i alle delferdigheter, jf. lov 6. november 2020 nr. 127 om integrering gjennom opplæring, utdanning og arbeid (integreringsloven) § 37.</article></article></li></ul></article> <article class="defaultP" margin-top="true">Fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For fagskoleutdanninger der søkere må dokumentere kunnskaper i norsk på minimum nivå B1, kan disse også dokumenteres med avsluttende prøve i norsk (norskprøven) med ferdigheter på minimum nivå B1 i alle delferdigheter, jf. lov 6. november 2020 nr. 127 om integrering gjennom opplæring, utdanning og arbeid (integreringsloven) § 37.</article> <article class="defaultP" margin-top="true">§ 2-8 Realkompetansevurdering tredje ledd skal lyde:</article><article class="numberedLegalP" data-numerator="3" id="kapittel-1-nummer-2">(3) Søkere må dokumentere kompetanse i felles allmenne fag som svarer til nivå 4 i Nasjonalt kvalifikasjonsrammeverk (NKR), og ha fylt 23 år i søkeåret.</article> <article class="defaultP" margin-top="true">§ 2-9 Ansvar for opptak skal lyde:</article><article class="futureLegalArticle" data-name="§2-9" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Ansvar for opptak</span></span><article class="legalP" id="kapittel-1-foreslåttparagraf-5-ledd-1">Rektor er ansvarlig for opptak og skal på vegne av styret sørge for at opptaket til fagskoleutdanningen blir gjennomført korrekt. Den faglig ansvarlige og utdanningsfaglige ledelsen skal gjennomføre det praktiske opptaket og vurdere realkompetanse. Det er rektor som fatter endelig vedtak om opptak.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-04-326/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-2-ledd-1">Forskriften trer i kraft 5. februar 2021.</article></section></main></body></html>