<!DOCTYPE html><html lang="no"><head><title>Forskrift om signatur i domstolene mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-01-3314</dd><dt class="dokid">DokumentID</dt><dd class="dokid">LTI/forskrift/2021-12-01-3314</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2021-12-01</dd><dt class="basedOn">Hjemmel</dt><dd class="basedOn"><ul><li>lov/1915-08-13-5/§197a</li><li>forskrift/2012-02-03-119</li></ul></dd><dt class="dateOfPublication">Kunngjort</dt><dd class="dateOfPublication">2021-12-01 14:25</dd><dt class="journalNumber">Journalnummer</dt><dd class="journalNumber">2021-1935</dd><dt class="titleShort">Korttittel</dt><dd class="titleShort">Forskrift om signatur i domstolene mv.</dd><dt class="title">Tittel</dt><dd class="title">Forskrift om signatur i domstolene mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 1. desember 2021 med hjemmel i lov 13. august 1915 nr. 5 om domstolene (domstolloven) § 197a, jf. delegeringsvedtak 3. februar 2012 nr. 119 punkt 2.</dd><dt class="refid">RefID</dt><dd class="refid">forskrift/2021-12-01-3314</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om signatur i domstolene mv.<ul class="tocSubUl"><li>§ 1. Formål og anvendelsesområde</li><li>§ 2. Elektronisk signatur</li><li>§ 3. Alternativ signeringsmetode</li><li>§ 4. Avsigelse av rettslige avgjørelser i saker med flere dommere</li><li>§ 5. Undertegning av rettsboken</li><li>§ 6. Undertegning av rettsforlik</li><li>§ 7. Undertegning av namsboken</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-01-3314" id="dokument"><h1>Forskrift om signatur i domstolene mv.</h1><article class="legalArticle" data-lovdata-URL="LTI/forskrift/2021-12-01-3314/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og anvendelsesområde</span></h2><article class="legalP" id="paragraf-1-ledd-1">Forskriften skal gi effektive og fleksible signaturløsninger i domstolene, samtidig som hensynet til rettssikkerhet ivaretas.</article><article class="legalP" id="paragraf-1-ledd-2">Forskriften gjelder ved krav om undertegning i prosesslovene.</article></article><article class="legalArticle" data-lovdata-URL="LTI/forskrift/2021-12-01-3314/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Elektronisk signatur</span></h2><article class="legalP" id="paragraf-2-ledd-1">Ved krav om undertegning av rettslige avgjørelser i prosesslovene kan undertegningen skje ved bruk av en betryggende løsning for elektronisk signatur.</article><article class="legalP" id="paragraf-2-ledd-2">Avgjørelsen anses undertegnet når den er signert ved bruk av en løsning som nevnt i første ledd og er sendt til registrering i domstolenes saksbehandlingssystem.</article></article><article class="legalArticle" data-lovdata-URL="LTI/forskrift/2021-12-01-3314/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Alternativ signeringsmetode</span></h2><article class="legalP" id="paragraf-3-ledd-1">Undertegning av rettslige avgjørelser som nevnt i § 2 kan også skje ved at et bilde av avgjørelsens slutning med underskrift sendes til registrering i domstolenes saksbehandlingssystem, eller ved at avgjørelsens slutning med underskrift skannes og sendes til slik registrering.</article><article class="legalP" id="paragraf-3-ledd-2">Signeringsmetoden i første ledd kan bare benyttes når andre signeringsmetoder ikke er tilgjengelige eller hensiktsmessige å bruke.</article></article><article class="legalArticle" data-lovdata-URL="LTI/forskrift/2021-12-01-3314/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Avsigelse av rettslige avgjørelser i saker med flere dommere</span></h2><article class="legalP" id="paragraf-4-ledd-1">I saker med flere dommere kan rettslige avgjørelser etter prosesslovene avsies ved at alle rettens medlemmer underskriver på likelydende dokumenter med avgjørelsens slutning ved bruk av signaturløsning som nevnt i § 2 eller § 3. Rettens leder, eller en fagdommer denne utpeker, skal underskrive til slutt. Avgjørelsen anses avsagt når rettens leder eller den utpekte fagdommeren har underskrevet og sendt avgjørelsen til registrering i domstolenes saksbehandlingssystem.</article><article class="legalP" id="paragraf-4-ledd-2">Rettslige avgjørelser kan også avsies ved at avgjørelsen undertegnes i samsvar med § 2 eller § 3 av rettens leder eller en fagdommer denne utpeker, og som bekrefter skriftlig at rettens øvrige medlemmer har godkjent avgjørelsens innhold, tidspunktet for godkjennelsen og hvordan godkjennelsen ble gitt. Bekreftelsen skal undertegnes av rettens leder eller den utpekte fagdommeren, og fremgå av samme dokument som avgjørelsen. Avgjørelsen anses som avsagt når rettens leder eller den utpekte fagdommeren har underskrevet og sendt avgjørelsen med bekreftelsen til registrering i domstolenes saksbehandlingssystem.</article><article class="legalP" id="paragraf-4-ledd-3">Signeringsmetoden i andre ledd kan bare benyttes når andre signeringsmetoder ikke er tilgjengelige eller hensiktsmessige å bruke.</article></article><article class="legalArticle" data-lovdata-URL="LTI/forskrift/2021-12-01-3314/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Undertegning av rettsboken</span></h2><article class="legalP" id="paragraf-5-ledd-1">Rettsboken kan undertegnes etter reglene i § 2 og § 3.</article><article class="legalP" id="paragraf-5-ledd-2">Rettsbok over forhandlinger i saker etter straffeprosessloven anses undertegnet når den er underskrevet av rettens leder eller en fagdommer som denne utpeker. Dommeren skal sammen med sin underskrift skriftlig bekrefte at rettens øvrige medlemmer har godkjent rettsbokens innhold, tidspunktet for godkjennelsen og hvordan godkjennelsen ble gitt. Kravet i § 4 tredje ledd gjelder tilsvarende.</article></article><article class="legalArticle" data-lovdata-URL="LTI/forskrift/2021-12-01-3314/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Undertegning av rettsforlik</span></h2><article class="legalP" id="paragraf-6-ledd-1">Rettsforlik kan undertegnes ved at partene eller partenes prosessfullmektiger og rettens medlemmer underskriver på likelydende dokumenter med rettsforliket etter fremgangsmåten i § 2 eller § 3. Rettens leder underskriver til slutt.</article></article><article class="legalArticle" data-lovdata-URL="LTI/forskrift/2021-12-01-3314/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Undertegning av namsboken</span></h2><article class="legalP" id="paragraf-7-ledd-1">Namsboken kan undertegnes etter reglene i § 2 og § 3. Den signerte namsboken anses som undertegnet når den er sendt til registrering i namsmannens saksbehandlingssystem.</article></article><article class="legalArticle" data-lovdata-URL="LTI/forskrift/2021-12-01-3314/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft 1. desember 2021.</article></article></main></body></html>