<!DOCTYPE html><html lang="no"><head><title>Midlertidig forskrift om smitteverntiltak – påbud om bruk munnbind mv., Longyearbyen lokalstyre, Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-10-642</dd><dt class="dokid">DokumentID</dt><dd class="dokid">LTI/forskrift/2021-03-10-642</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Longyearbyen lokalstyre</li></ul></dd><dt class="dateInForce">I kraft fra</dt><dd class="dateInForce">2021-03-11 kl. 06.00</dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/1925-07-17-11/§37</li><li>lov/2018-06-22-83/§11-8</li><li>forskrift/2015-06-22-747</li><li>lov/1994-08-05-55/§4-1</li></ul></dd><dt class="dateOfPublication">Kunngjort</dt><dd class="dateOfPublication">2021-03-10 15:10</dd><dt class="journalNumber">Journalnummer</dt><dd class="journalNumber">2021-0332</dd><dt class="titleShort">Korttittel</dt><dd class="titleShort">Midl. forskrift om smitteverntiltak – påbud om bruk munnbind mv., Longyearbyen lokalstyre</dd><dt class="title">Tittel</dt><dd class="title">Midlertidig forskrift om smitteverntiltak – påbud om bruk munnbind mv., Longyearbyen lokalstyre, Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Longyearbyen lokalstyre ved Administrasjonsutvalget, på vegne av Lokalstyret, 10. mars 2021, med hjemmel i lov 17. juli 1925 nr. 11 om Svalbard § 37 jf. lov 22. juni 2018 nr. 83 om kommuner og fylkeskommuner (kommuneloven) § 11-8 og forskrift 22. juni 2015 nr. 747 om anvendelse av helselover og -forskrifter for Svalbard og Jan Mayen jf. lov 5. august 1994 nr. 55 om vern mot smittsomme sykdommer § 4-1.</dd><dt class="refid">RefID</dt><dd class="refid">forskrift/2021-03-10-642</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om smitteverntiltak – påbud om bruk munnbind mv., Longyearbyen lokalstyre, Svalbard<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Plikt til å bruke munnbind</li><li>§ 4. Dispensasjon</li><li>§ 5. Straff</li><li>§ 6. Ikrafttredelse, varighet og endring</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-10-642" id="dokument"><h1>Midlertidig forskrift om smitteverntiltak – påbud om bruk munnbind mv., Longyearbyen lokalstyre, Svalbard</h1><article class="legalArticle" data-lovdata-URL="LTI/forskrift/2021-03-10-642/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å fastsette smittevernfaglige tiltak for å hindre eller begrense spredning av SARS-CoV-2 i befolkningen i en periode med forventet økning i antall mennesker som oppholder seg på Svalbard og hvor potensialet for smittespredning er stort.</article></article><article class="legalArticle" data-lovdata-URL="LTI/forskrift/2021-03-10-642/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder i Longyearbyen arealplanområde.</article></article><article class="legalArticle" data-lovdata-URL="LTI/forskrift/2021-03-10-642/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Plikt til å bruke munnbind</span></h2><article class="legalP" id="paragraf-3-ledd-1">Munnbind skal brukes i følgende situasjoner:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">I butikker/kjøpesentre. Gjelder både ansatte og kunder.</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">På serveringssteder og overnattingssteder, unntatt når man sitter ved bordet under et måltid. Gjelder både ansatte og kunder.</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">På Svalbard lufthavn i alle fellesarealer og i drosje og buss. Gjelder både passasjer og sjåfør når det er kunder i bil eller buss.</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">På venterom hos leger, tannleger, helsestasjon og andre helsetjenester.</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">Hos frisør, hudpleie og andre virksomheter med en-til-en-kontakt. Gjelder både for ansatt og kunde. Kunde kan ta av munnbindet når det er nødvendig og for å utføre behandlingen.</article></article></li><li data-li-identifier="f." data-name="f."><article class="listArticle" id="paragraf-3-ledd-1-punkt-6"><article class="legalP" id="paragraf-3-ledd-1-punkt-6-ledd-1">I tros- og livssynshus og i lokaler for kultur-, trenings-, sports- og fritidsaktiviteter. Dette gjelder ikke for utøvere under selve kultur- eller idrettsaktiviteten.</article></article></li><li data-li-identifier="g." data-name="g."><article class="listArticle" id="paragraf-3-ledd-1-punkt-7"><article class="legalP" id="paragraf-3-ledd-1-punkt-7-ledd-1">Utendørs ved større folkeansamlinger.</article></article></li></ul></article><article class="legalP" id="paragraf-3-ledd-2">Plikten til å bruke munnbind gjelder ikke for barn under 12 år, eller for de som av medisinske eller andre årsaker ikke kan bruke munnbind. Plikten gjelder ikke elever og ansatte ved Longyearbyen skole i skoletiden på skolens område.</article></article><article class="legalArticle" data-lovdata-URL="LTI/forskrift/2021-03-10-642/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Smittevernlegen kan i særlige tilfeller dispensere fra forskriften.</article></article><article class="legalArticle" data-lovdata-URL="LTI/forskrift/2021-03-10-642/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av bestemmelser i denne forskriften straffes med bøter eller fengsel inntil 6 måneder, jf. smittevernloven § 8-1.</article></article><article class="legalArticle" data-lovdata-URL="LTI/forskrift/2021-03-10-642/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse, varighet og endring</span></h2><article class="legalP" id="paragraf-6-ledd-1">Forskriften trer i kraft 11. mars 2021 kl. 06.00. Longyearbyen lokalstyre kan forlenge, oppheve og endre forskriften.</article></article></main></body></html>