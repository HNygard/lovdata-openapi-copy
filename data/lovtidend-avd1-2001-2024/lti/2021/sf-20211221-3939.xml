<!DOCTYPE html><html lang="no"><head><title>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-21-3939</dd><dt class="dokid">DokumentID</dt><dd class="dokid">LTI/forskrift/2021-12-21-3939</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for IT- og forvaltningspolitikk</li></ul></dd><dt class="dateInForce">I kraft fra</dt><dd class="dateInForce">2022-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-06-21-732</li></ul></dd><dt class="basedOn">Hjemmel</dt><dd class="basedOn"><ul><li>lov/2017-06-16-51/§2</li><li>lov/2017-06-16-51/§18</li><li>lov/2017-06-16-51/§19a</li><li>lov/2017-06-16-51/§36</li><li>lov/2017-06-16-51/§36a</li><li>lov/2017-06-16-51/§41</li><li>forskrift/2021-09-17-2780</li><li>forskrift/2021-11-12-3207</li></ul></dd><dt class="dateOfPublication">Kunngjort</dt><dd class="dateOfPublication">2022-01-06 15:30</dd><dt class="journalNumber">Journalnummer</dt><dd class="journalNumber">2022-0015</dd><dt class="titleShort">Korttittel</dt><dd class="titleShort">Endr. i forskrift om universell utforming av informasjons- og kommunikasjonsteknologiske (IKT)-løsninger</dd><dt class="title">Tittel</dt><dd class="title">Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kommunal- og moderniseringsdepartementet 21. desember 2021 med hjemmel i lov 16. juni 2017 nr. 51 om likestilling og forbud mot diskriminering (likestillings- og diskrimineringsloven) § 2, § 18, § 19a, § 36, § 36a og § 41 jf. delegeringsvedtak 17. september 2021 nr. 2780 og delegeringsvedtak 12. november 2021 nr. 3207. <br /><strong>EØS-henvisninger:</strong> EØS-avtalen vedlegg XI nr. 5oc (direktiv (EU) 2016/2102).</dd><dt class="refid">RefID</dt><dd class="refid">forskrift/2021-12-21-3939</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Definisjoner</li><li>§ 4. Krav til universell utforming av nettløsninger i private virksomheter</li><li>§ 4a. Krav til universell utforming av nettløsninger tilhørende allmennkringkastere og datterforetak</li><li>§ 4b. Krav til universell utforming av nettløsninger i offentlige virksomheter</li><li>§ 4c. Unntak fra krav til universell utforming av nettløsninger</li><li>§ 4d. Krav til universell utforming av automater i offentlige og private virksomheter</li><li>§ 4e. Tilgjengelighetserklæring og tilbakemeldingsfunksjon</li><li>§ 10a. Tilsynsorganets plikt til kontroll og rapportering</li><li>§ 11. Ikrafttredelse og overgangsregler</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-21-3939" id="dokument"><h1>Forskrift om endring i forskrift om universell utforming av informasjons- og kommunikasjonsteknologiske (IKT)-løsninger</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-21-3939/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. juni 2013 nr. 732 om universell utforming av informasjons- og kommunikasjonsteknologiske (IKT)-løsninger gjøres følgende endringer:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-2">Forskriftens formål er å sikre universell utforming av informasjons- og kommunikasjonsteknologiske løsninger, for å fremme likeverdig samfunnsdeltakelse, bygge ned og hindre nye digitale barrierer og hindre diskriminering, uten at det medfører en uforholdsmessig stor byrde for virksomheten.</article> <article class="defaultP" margin-top="true">§ 1 første ledd annet punktum slettes.</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for IKT-løsninger som underbygger virksomhetens alminnelige funksjoner, og som er hovedløsninger rettet mot eller stilt til rådighet for brukere.</article><article class="legalP" id="kapittel-1-foreslåttparagraf-1-ledd-2">Forskriften er begrenset til å gjelde nettløsninger, herunder digitale læremidler, og automater.</article><article class="legalP" id="kapittel-1-foreslåttparagraf-1-ledd-3">Forskriften gjelder på alle samfunnsområder, med unntak av familieliv og andre forhold av personlig karakter.</article><article class="legalP" id="kapittel-1-foreslåttparagraf-1-ledd-4">Forskriften gjelder ikke for IKT-løsninger i virksomheter som sysselsetter arbeidstaker, og som brukes ved utøvelse av arbeid, med mindre annet fremgår av forskriften.</article><article class="legalP" id="kapittel-1-foreslåttparagraf-1-ledd-5">Forskriften gjelder ikke for IKT-løsninger som faller inn under kringkastingslovens virkeområde.</article><article class="legalP" id="kapittel-1-foreslåttparagraf-1-ledd-6">Forskriften gjelder ikke der utformingen av IKT-løsninger reguleres av annen lovgivning.</article><article class="legalP" id="kapittel-1-foreslåttparagraf-1-ledd-7">Forskriften gjelder ikke på Svalbard, på installasjoner og fartøy i virksomhet på norsk kontinentalsokkel, i økonomisk sone eller på norske skip og luftfartøyer utenfor norsk territorium. Kravene i § 4d gjelder ikke på norske skip og luftfartøyer uansett hvor de befinner seg.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne forskriften menes med:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>Universell utforming:</i> Utforming eller tilrettelegging av hovedløsningen i informasjons- og kommunikasjonsteknologi slik at virksomhetens alminnelige funksjon kan benyttes av flest mulig.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>Informasjons- og kommunikasjonsteknologi (IKT):</i> Teknologi og systemer av teknologi som anvendes til å uttrykke, skape, omdanne, utveksle, lagre, mangfoldiggjøre og publisere informasjon, eller som på annen måte gjør informasjon anvendbar.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>Automat:</i> Maskin eller annen innretning som brukeren opererer alene for å kjøpe en vare eller få utført en tjeneste.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1"><i>Nettløsning:</i> Formidling av informasjon eller tjeneste som er tilgjengelig i nettleser eller tilsvarende, tilgjengelig via en URI (Uniform Resource Identifier) og som benytter http-protokollen (Hypertext Transfer Protocol) eller tilsvarende for å tilgjengeliggjøre innhold.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1"><i>Digitale læremidler:</i> Nettbaserte redskaper som kan brukes i det pedagogiske arbeidet, og som er utviklet med hensikt å støtte læringsaktiviteter.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1"><i>Mobilapplikasjon:</i> Brukerprogramvare som utformes og utvikles for bruk på mobile enheter rettet mot allmennheten, som smarttelefoner og nettbrett. Dette omfatter ikke programvare som styrer enhetene (operativsystem) eller maskinvare.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1"><i>Hovedløsning:</i> IKT-løsninger som er en integrert del av den måten virksomheten informerer og tilbyr sine tjenester til allmennheten på og som er knyttet til virksomhetens alminnelige funksjon. Hovedløsning i utdannings- og opplæringssektoren: nettløsninger som er en integrert del av virksomhetens undervisning eller informasjonsformidling, og som virksomheten har innflytelse over.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1"><i>Tidsbaserte media:</i> Omfatter media av følgende typer: kun lyd, kun video, lyd-video, lyd og/eller video kombinert med interaksjon.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-2-ledd-1-punkt-9"><article class="legalP" id="kapittel-1-foreslåttparagraf-2-ledd-1-punkt-9-ledd-1"><i>Gjenstander fra kulturhistoriske samlinger:</i> Privat eller offentlig eide gjenstander som presenterer en historisk, kunstnerisk, arkeologisk, estetisk, vitenskapelig eller teknisk interesse, og som er en del av samlinger bevart av kulturinstitusjoner som biblioteker, arkiver eller museer.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-2-ledd-1-punkt-10"><article class="legalP" id="kapittel-1-foreslåttparagraf-2-ledd-1-punkt-10-ledd-1"><i>Intranett og ekstranett:</i> Nettsteder som er tilgjengelig på et lokalt nettverk eller på det åpne internett til bruk for virksomhetens ansatte (intranett), eller som gir utvalgte tredjeparter adgang til avgrenset innhold (ekstranett).</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-2-ledd-1-punkt-11"><article class="legalP" id="kapittel-1-foreslåttparagraf-2-ledd-1-punkt-11-ledd-1"><i>Måledata:</i> Resultater fra kontrollaktiviteten som utføres for å kontrollere at kravene i § 4b overholdes. Måledata omfatter både kvantitative opplysninger om nettsteder og mobilapplikasjoner som er testet (antall nettsteder og mobilapplikasjoner eventuelt med antall av besøkende eller brukere, mv.) og kvantitative opplysninger om status for universell utforming.</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-2-ledd-1-punkt-12"><article class="legalP" id="kapittel-1-foreslåttparagraf-2-ledd-1-punkt-12-ledd-1"><i>Ny IKT-løsning:</i> Total utskifting av en teknisk løsning, versjonsoppgradering, utskifting eller større endring av kildekode og større endring av utseende eller utforming. Gradvise endringer over tid som til sammen utgjør en endring som nevnt i denne bokstav, kan også regnes som ny IKT-løsning.</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-2-ledd-1-punkt-13"><article class="legalP" id="kapittel-1-foreslåttparagraf-2-ledd-1-punkt-13-ledd-1"><i>Brukergrensesnitt:</i> Møtepunktet mellom menneske og maskin, og den delen av maskinen brukeren kommer i direkte kontakt med, herunder fysisk maskinvare og logiske programvarekomponenter.</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-2-ledd-1-punkt-14"><article class="legalP" id="kapittel-1-foreslåttparagraf-2-ledd-1-punkt-14-ledd-1"><i>Standard:</i> Normativt dokument, herunder spesifikasjoner, retningslinjer og veiledninger. Med standard menes også standard vedtatt etter forordning (EU) nr. 1025/2012 artikkel 2(1) bokstav b og c.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til universell utforming av nettløsninger i private virksomheter</span></span><article class="legalP" id="kapittel-1-foreslåttparagraf-3-ledd-1">Private virksomheters nettløsninger skal minst utformes i samsvar med standard Web Content Accessibility Guidelines 2.0 (WCAG 2.0)/NS/ISO/IEC 40500:2012, på nivå A og AA med unntak for suksesskriteriene 1.2.3, 1.2.4 og 1.2.5, eller tilsvarende denne standard.</article></article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Krav til universell utforming av nettløsninger tilhørende allmennkringkastere og datterforetak</span></span><article class="legalP" id="kapittel-1-foreslåttparagraf-4-ledd-1">Nettløsninger som tilhører allmennkringkastere og deres datterforetak, eller andre organisasjoner og deres datterforetak som utfører allmennkringkastingsoppgave, skal minst utformes i samsvar med standard Web Content Accessibility Guidelines 2.0 (WCAG 2.0)/NS/ISO/IEC 40500:2012, på nivå A og AA med unntak for suksesskriteriene 1.2.3, 1.2.4 og 1.2.5, eller tilsvarende denne standard.</article></article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Krav til universell utforming av nettløsninger i offentlige virksomheter</span></span><article class="legalP" id="kapittel-1-foreslåttparagraf-5-ledd-1">Offentlige virksomheter skal sikre at nettløsninger er universelt utformet ved å gjøre de mulig å oppfatte, mulig å betjene, forståelige og robuste.</article><article class="legalP" id="kapittel-1-foreslåttparagraf-5-ledd-2">Offentlige virksomheters nettløsninger som samsvarer med kravene i EN 301&#xa0;549 V3.2.1 (2021-03), oppfyller plikten etter første ledd.</article><article class="legalP" id="kapittel-1-foreslåttparagraf-5-ledd-3">Offentlige virksomheter har plikt til universell utforming av innhold på intranett og ekstranett som er publisert etter 1. februar 2023, eller som har gjennomgått en vesentlig revisjon etter § 3 første ledd bokstav l.</article><article class="legalP" id="kapittel-1-foreslåttparagraf-5-ledd-4">Offentlige virksomheter skal oppfylle forskriftens krav til tilgjengelighetserklæring og tilbakemeldingsfunksjon i § 4e.</article></article> <article class="defaultP" margin-top="true">Ny § 4c skal lyde:</article><article class="futureLegalArticle" data-name="§4c" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4c</span>. <span class="legalArticleTitle">Unntak fra krav til universell utforming av nettløsninger</span></span><article class="legalP" id="kapittel-1-foreslåttparagraf-6-ledd-1">Kravene til universell utforming gjelder ikke for følgende innhold:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">dokumentformater publisert før 1. februar 2022. Slike dokumentformater er likevel omfattet dersom dokumentet er nødvendig for en aktiv administrativ prosess som ledd i de oppgaver virksomheten ivaretar.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">direktesendte tidsbaserte medier.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">nettbaserte kart og karttjenester, så lenge vesentlig informasjon finnes på en tilgjengelig digital måte, for kart som er ment for navigasjonsformål.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">tredjepartsinnhold utenfor virksomhetens kontroll.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">reproduksjoner av kulturhistoriske gjenstander som ikke kan gjøres universelt utformet enten fordi: <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-6-ledd-1-punkt-5-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-5-ledd-1-punkt-1-ledd-1">etterlevelse av kravene er uforenlig med gjenstandens bevaring eller autentisitet, eller</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-6-ledd-1-punkt-5-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-5-ledd-1-punkt-2-ledd-1">på grunn av manglende kostnadseffektive automatiserte løsninger, som kan omdanne manuskripter eller annet innhold.</article></article></li></ul></article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">innhold på nettsteder eller i mobilapplikasjoner som kvalifiserer som arkiver, det vil si at de bare har innhold som verken er nødvendig for aktive administrative prosesser eller er oppdatert eller redigert etter 1. februar 2022.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-6-ledd-1-punkt-7"><article class="legalP" id="kapittel-1-foreslåttparagraf-6-ledd-1-punkt-7-ledd-1">synstolkning av forhåndsinnspilte tidsbaserte medier.</article></article></li></ul></article></article> <article class="defaultP" margin-top="true">Ny § 4d overskriften skal lyde:</article><article class="futureLegalArticle" data-name="§4d" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4d</span>. <span class="legalArticleTitle">Krav til universell utforming av automater i offentlige og private virksomheter</span></span></article> <article class="defaultP" margin-top="true">§ 4 nåværende annet ledd blir ny § 4d første ledd. Bokstav a–j skal ha sluttpunktum i den nummererte listen.</article> <article class="defaultP" margin-top="true">Ny § 4d første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-punkt-1"><article class="legalP" id="kapittel-1-foreslåttparagraf-7-punkt-1-ledd-1">CEN/TS 15291:2006 – Identification Card Systems – Guidance on design for accessible card-activated devices.</article></article></li></ul></article> <article class="defaultP" margin-top="true">Ny § 4d første ledd bokstav g, h og i skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-foreslåttparagraf-7-punkt-2"><article class="legalP" id="kapittel-1-foreslåttparagraf-7-punkt-2-ledd-1">NS-EN ISO 9241-20:2009 – Ergonomics of human-system interaction – Part 20: Accessibility guidelines for information/communication technology (ICT) equipment and services.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-7-punkt-3"><article class="legalP" id="kapittel-1-foreslåttparagraf-7-punkt-3-ledd-1">ISO 20282-1:2006 – Ease of operation of everyday products – Part 1: Design requirements for context of use and user characteristics.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-7-punkt-4"><article class="legalP" id="kapittel-1-foreslåttparagraf-7-punkt-4-ledd-1">ISO/TS 20282-2:2006 – Ease of operation of everyday products – Part 2: Test method for walk-up-and-use products.</article></article></li></ul></article> <article class="defaultP" margin-top="true">Ny § 4e skal lyde:</article><article class="futureLegalArticle" data-name="§4e" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4e</span>. <span class="legalArticleTitle">Tilgjengelighetserklæring og tilbakemeldingsfunksjon</span></span><article class="legalP" id="kapittel-1-foreslåttparagraf-8-ledd-1">Offentlige virksomheter skal avgi en tilgjengelighetserklæring om etterlevelse av kravene i § 4b. Offentlige virksomheter skal bruke Digitaliseringsdirektoratets sentrale løsning for tilgjengelighetserklæring.</article><article class="legalP" id="kapittel-1-foreslåttparagraf-8-ledd-2">Tilgjengelighetserklæringen skal være detaljert, uttømmende og tydelig. Tilgjengelighetserklæringen skal oppdateres regelmessig, og minimum årlig.</article><article class="legalP" id="kapittel-1-foreslåttparagraf-8-ledd-3">Tilgjengelighetserklæringen skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-3-punkt-1"><article class="legalP" id="kapittel-1-foreslåttparagraf-8-ledd-3-punkt-1-ledd-1">En forklaring av innhold som ikke er universelt utformet, og en begrunnelse for hvorfor innholdet ikke kan følge kravene, samt en beskrivelse av universelt utformede alternativer, der det finnes.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-3-punkt-2"><article class="legalP" id="kapittel-1-foreslåttparagraf-8-ledd-3-punkt-2-ledd-1">En beskrivelse av, og lenke til en tilbakemeldingsfunksjon, hvor enhver kan varsle virksomheten om mangelfull etterlevelse av kravene i forskriftens § 4b.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-3-punkt-3"><article class="legalP" id="kapittel-1-foreslåttparagraf-8-ledd-3-punkt-3-ledd-1">Lenke til håndhevingsprosedyren og informasjon om klagerett.</article></article></li></ul></article><article class="legalP" id="kapittel-1-foreslåttparagraf-8-ledd-4">For nettsteder skal tilgjengelighetserklæringen publiseres på virksomhetens nettsted.</article><article class="legalP" id="kapittel-1-foreslåttparagraf-8-ledd-5">For mobilapplikasjoner skal tilgjengelighetserklæringen enten publiseres på virksomhetens nettsted, eller sammen med nedlastingsinformasjon for mobilapplikasjonen.</article><article class="legalP" id="kapittel-1-foreslåttparagraf-8-ledd-6">Enhver kan også be om opplysninger om innhold som er unntatt etter § 4b tredje ledd og § 4c, eller som er unntatt etter en forholdsmessighetsvurdering i henhold til likestillings- og diskrimineringsloven § 18 tredje ledd. Virksomhetene skal svare på henvendelser fra brukerne innen rimelig tid.</article></article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-3">Virksomhet som har ansvar etter forskriften, skal kunne dokumentere at kravene er overholdt. Ansvarsforhold i virksomheten og hvilke standarder som er benyttet for universell utforming av den aktuelle IKT-løsningen skal dokumenteres.</article> <article class="defaultP" margin-top="true">§ 5 fjerde ledd oppheves.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-4">Digitaliseringsdirektoratet kan etter søknad gi dispensasjon fra krav og frister etter § 4, § 4a og § 4d, dersom det foreligger en uforholdsmessig stor byrde. En uforholdsmessig stor byrde kan være hensynet til personvern, økonomi, teknologiske muligheter eller der utviklingsforløpet for en anskaffelse ikke lar seg tilpasse tidsfristene.</article> <article class="defaultP" margin-top="true">Ny § 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Tilsynsorganets plikt til kontroll og rapportering</span></span><article class="legalP" id="kapittel-1-foreslåttparagraf-9-ledd-1">Digitaliseringsdirektoratet skal årlig kontrollere at offentlige organers nettsteder og mobilapplikasjoner overholder kravene til universell utforming etter forskriftens § 4b.</article><article class="legalP" id="kapittel-1-foreslåttparagraf-9-ledd-2">Kontrollene skal utføres i samsvar med metodikken fastsatt i (EU) 2018/1524 gjennomføringsbeslutning om kontrollmetode og rapportering. Metodikken omfatter:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">perioden for målingen og utvalget av nettsteder og mobilapplikasjoner som inngår i målingen,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">på nettstedsnivå: utvalget av enkeltsider og innholdet på disse sidene,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">på mobilapplikasjonsnivå: innholdet som skal testes, herunder versjon, tidspunkt for lansering og oppdateringer,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">en beskrivelse av brudd og samsvar med kravene til universell utforming med henvisning til relevante deler av gjeldende standard,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-9-ledd-2-punkt-5"><article class="legalP" id="kapittel-1-foreslåttparagraf-9-ledd-2-punkt-5-ledd-1">dersom det avdekkes brudd med kravene skal offentlige organer få data og informasjon om etterlevelsen av kravene, i et format som setter de i stand til å rette opp bruddene,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-9-ledd-2-punkt-6"><article class="legalP" id="kapittel-1-foreslåttparagraf-9-ledd-2-punkt-6-ledd-1">hensiktsmessige ordninger, herunder om nødvendig veiledning og eksempler om automatisk testing, manuell testing og brukertesting, som lar seg gjøre innenfor perioden for måling og rapportering.</article></article></li></ul></article><article class="legalP" id="kapittel-1-foreslåttparagraf-9-ledd-3">Det skal rapporteres til ESA hvert tredje år.</article></article> <article class="defaultP" margin-top="true">§ 11 tittel skal lyde:</article><article class="futureLegalArticle" data-name="§11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Ikrafttredelse og overgangsregler</span></span></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-21-3939/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften her trer i kraft 1. februar 2022.</article><article class="legalP" id="kapittel-2-ledd-2">Virksomheter som pålegges nye plikter etter forskriften her, må oppfylle de nye pliktene innen 1. februar 2023.</article></section></main></body></html>