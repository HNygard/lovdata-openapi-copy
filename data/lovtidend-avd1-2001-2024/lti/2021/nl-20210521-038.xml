<!DOCTYPE html><html lang="no"><head><title>Lov om endringer i folketrygdloven (sykepenger og pleiepenger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-21-38</dd><dt class="dokid">DokumentID</dt><dd class="dokid">LTI/lov/2021-05-21-38</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2021-05-21 12:20</dd><dt class="journalNumber">Journalnummer</dt><dd class="journalNumber">2021-0745</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven (sykepenger og pleiepenger)</dd><dt class="miscInformation">Annet om dokumentet</dt><dd class="miscInformation">Prop.104 L (2020–2021), Innst.359 L (2020–2021), Lovvedtak 103 (2020–2021). Stortingets første og andre gangs behandling hhv. 4. og 11. mai 2021. Fremmet av Arbeids- og sosialdepartementet.</dd><dt class="refid">RefID</dt><dd class="refid">lov/2021-05-21-38</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (sykepenger og pleiepenger)<ul class="tocSubUl"><li>I<ul class="tocSubUl"><li>§ 9-4. Opphold i Norge eller i utlandet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-05-21-38" id="dokument"><h1>Lov om endringer i folketrygdloven (sykepenger og pleiepenger)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-05-21-38/KAPITTEL_1"><h2 data-text-align="center">I</h2><article class="defaultP">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 8-4 andre ledd oppheves. Nåværende tredje og fjerde ledd blir andre og tredje ledd.</article> <article class="defaultP" margin-top="true">§ 8-8 andre og nytt tredje ledd skal lyde:</article><article class="legalP" id="kapittel-1-ledd-1">Medlemmet har plikt til å være i arbeidsrelatert aktivitet, jf. § 8-7 a første ledd og arbeidsmiljøloven § 4-6 første ledd, så tidlig som mulig, og senest innen 8 uker. Dette gjelder ikke når medisinske grunner klart er til hinder for slik aktivitet, eller arbeidsrelaterte aktiviteter ikke kan gjennomføres på arbeidsplassen.</article><article class="legalP" id="kapittel-1-ledd-2">Retten til sykepenger faller bort dersom medlemmet uten rimelig grunn nekter å gi opplysninger eller medvirke til utredning, eller uten rimelig grunn nekter å ta imot tilbud om behandling, rehabilitering, tilrettelegging av arbeid og arbeidsutprøving eller arbeidsrettede tiltak, se også § 21-8. Det samme gjelder dersom medlemmet uten rimelig grunn unnlater å medvirke ved utarbeiding og gjennomføring av oppfølgingsplaner, unnlater å delta i dialogmøter som nevnt i første ledd, eller unnlater å være i arbeidsrelatert aktivitet som nevnt i andre ledd.</article> <article class="defaultP" margin-top="true">§ 8-9 tredje ledd skal lyde:</article><article class="legalP" id="kapittel-1-ledd-3">Etter søknad kan et medlem også ellers få sykepenger under opphold i utlandet i inntil fire uker i løpet av en tolvmånedersperiode. Det kan bare gis sykepenger under opphold i utlandet når det er avklart med arbeidsgiver og sykmelder at utenlandsoppholdet ikke vil være til hinder for planlagt aktivitet og behandling. Det er også et vilkår at utenlandsoppholdet ikke vil hindre Arbeids- og velferdsetatens kontroll og oppfølging.</article> <article class="defaultP" margin-top="true">§ 8-12 første ledd tredje punktum skal lyde:</article><article class="defaultP">Dersom trygden yter sykepenger i de første 16 kalenderdagene, ytes det sykepenger i opptil 260 dager.</article> <article class="defaultP" margin-top="true">§ 8-44 overskriften skal lyde:</article><article class="defaultP"><i>Arbeidstaker på skip</i></article> <article class="defaultP" margin-top="true">§ 8-48 andre ledd skal lyde:</article><article class="legalP" id="kapittel-1-ledd-4">Et medlem som samtidig fyller vilkårene for sykepenger og for arbeidsavklaringspenger, skal først benytte retten til sykepenger fullt ut. Dersom sykepengegrunnlaget er mindre enn to ganger grunnbeløpet, kan medlemmet likevel velge ytelse.</article> <article class="defaultP" margin-top="true">§ 8-55 første ledd bokstav c oppheves. Nåværende bokstav d til f blir bokstav c til e.</article> <article class="defaultP" margin-top="true">§ 9-4 skal lyde:</article><article class="futureLegalArticle" data-name="§9-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">Opphold i Norge eller i utlandet</span></span><article class="legalP" id="kapittel-1-foreslåttparagraf-1-ledd-1">Det er et vilkår for rett til ytelser etter dette kapitlet at medlemmet oppholder seg i Norge.</article><article class="legalP" id="kapittel-1-foreslåttparagraf-1-ledd-2">Det gis likevel ytelser etter dette kapitlet ved opphold i utlandet til<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">en person som er medlem etter §§ 2-5, 2-6 eller 2-8</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">et medlem som har omsorgen for et barn som er innlagt i helseinstitusjon for norsk offentlig regning, eller der barnet får oppholdet dekket etter avtale med et annet land om trygd.</article></article></li></ul></article><article class="legalP" id="kapittel-1-foreslåttparagraf-1-ledd-3">Et medlem kan også ellers få ytelser etter dette kapitlet i inntil åtte uker i løpet av en tolvmånedersperiode. Medlemmet skal informere Arbeids- og velferdsetaten om utenlandsoppholdet.</article><article class="legalP" id="kapittel-1-foreslåttparagraf-1-ledd-4">Når et medlem som arbeider i utlandet, har rett til ytelser etter kapittel 9, utbetaler arbeidsgiveren ytelsen og får refusjon fra trygden.</article></article> <article class="defaultP" margin-top="true">§ 9-11 andre ledd tredje punktum oppheves.</article> <article class="defaultP" margin-top="true">§ 9-11 tredje ledd skal lyde:</article><article class="legalP" id="kapittel-1-ledd-5">Det gjøres unntak fra andre ledd første punktum når barnets sykdom, jf. § 9-10, medfører at omsorgspersonen ikke kan være i arbeid fordi barnet må ha tilsyn og pleie om natten, eller omsorgspersonen må være i beredskap.</article> <article class="defaultP" margin-top="true">§ 9-16 første ledd skal lyde:</article><article class="legalP" id="kapittel-1-ledd-6">For å få rett til pleiepenger etter § 9-10 må det legges fram en legeerklæring fra lege i spesialisthelsetjenesten. Det samme gjelder ved forlengelse av pleiepengeperioden.</article> <article class="defaultP" margin-top="true">§ 9-16 tredje ledd oppheves. Nåværende fjerde til sjette ledd blir tredje til femte ledd.</article> <article class="defaultP" margin-top="true">§ 11-27 første ledd skal lyde:</article><article class="legalP" id="kapittel-1-ledd-7">Et medlem som har rett til arbeidsavklaringspenger og samtidig fyller vilkårene for å få en annen folketrygdytelse som skal dekke det samme inntektstapet i det samme tidsrommet, kan velge ytelse. Dette gjelder ikke i tilfeller som nevnt i § 8-48 andre ledd første punktum.</article></section><section class="section" data-name="kapII" id="kapittel-2" data-lovdata-URL="LTI/lov/2021-05-21-38/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tiden Kongen bestemmer.</article><article class="legalP" id="kapittel-2-ledd-2">Endringene i folketrygdloven §§ 8-48, 8-55 og 11-27 skal gjelde for saker der første fraværsdag inntrer etter ikrafttredelsen.</article><article class="legalP" id="kapittel-2-ledd-3">Endringene i folketrygdloven § 8-9 skal gjelde for utenlandsopphold som starter etter ikrafttredelsen.</article><article class="legalP" id="kapittel-2-ledd-4">Endringene i folketrygdloven §§ 8-4, 8-8, 8-12, 9-4, 9-11 og 9-16 skal gjelde fra ikrafttredelsen for både nye tilfeller og saker der arbeidsuførheten eller sykdommen har oppstått før ikrafttredelsestidspunktet og vedvarer etter dette tidspunktet.</article></section></main></body></html>