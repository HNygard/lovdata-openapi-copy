<!DOCTYPE html><html lang="no"><head><title>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-23-536</dd><dt class="dokid">DokumentID</dt><dd class="dokid">LTI/forskrift/2021-02-23-536</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2021-02-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-08-31-1231</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2010-08-31-1231/§15</li><li>lov/1976-12-17-91/§4</li><li>lov/1976-12-17-91/§6</li><li>lov/2008-06-06-37/§34</li><li>lov/2008-06-06-37/§35</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§39</li><li>lov/2008-06-06-37/§43</li></ul></dd><dt class="dateOfPublication">Kunngjort</dt><dd class="dateOfPublication">2021-02-25 15:00</dd><dt class="journalNumber">Journalnummer</dt><dd class="journalNumber">2021-0272</dd><dt class="titleShort">Korttittel</dt><dd class="titleShort">Endr. i forskrift om rapportering, utlendingers fiske i NØS mv.</dd><dt class="title">Tittel</dt><dd class="title">Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. februar 2021 med hjemmel i forskrift 31. august 2010 nr. 1231 om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard § 15, jf. lov 17. desember 1976 nr. 91 om Norges økonomiske sone § 4 og § 6 og lov 6. juni 2008 nr. 37 om forvaltning av viltlevande marine ressursar (havressurslova) § 34, § 35, § 36, § 37, § 39 og § 43.</dd><dt class="refid">RefID</dt><dd class="refid">forskrift/2021-02-23-536</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-23-536" id="dokument"><h1>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-23-536/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. august 2010 nr. 1231 om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard gjøres følgende endringer:</article> <article class="defaultP" margin-top="true">§ 4 andre ledd (endret) skal lyde:</article><article class="legalP" id="kapittel-1-ledd-2">Ansvarshavende om bord på fartøy omfattet av denne forskrift skal forvisse seg om at rapporteringssystemet fungerer tilfredsstillende før fisket i norske farvann påbegynnes. Det vil si at alle pålagte data og elektroniske meldinger kan sendes til Fiskeridirektoratet, og at fartøyet kan motta og lese returmeldingen, jf. § 12 i denne forskrift, med meldingsstatus for den enkelte melding og informasjon som angir meldingsstatus for denne meldingen fra Fiskeridirektoratet, videresendt av flaggstatens kontrollsenter.</article> <article class="defaultP" margin-top="true">§ 5 andre ledd (endret) skal lyde:</article><article class="legalP" id="kapittel-1-ledd-3">Fartøyet kan ikke påbegynne fiske i Norges økonomiske sone, fiskerisonen ved Jan Mayen, eller fiskevernsonen ved Svalbard, før melding om fiskestart (COE) er godkjent (ACK) av Fiskeridirektoratet i henhold til § 12 i denne forskrift.</article> <article class="defaultP" margin-top="true">§ 9 andre ledd (ny) skal lyde:</article><article class="legalP" id="kapittel-1-ledd-4">Fartøyet kan ikke påbegynne fiske i Norges økonomiske sone, fiskerisonen ved Jan Mayen, eller fiskevernsonen ved Svalbard, før melding om havneavgang (DEP) er godkjent (ACK) av Fiskeridirektoratet i henhold til § 12 i denne forskrift.</article> <article class="defaultP" margin-top="true">§ 9 andre ledd blir deretter § 9 tredje ledd.</article> <article class="defaultP" margin-top="true">§ 12 første ledd (endret) skal lyde:</article><article class="legalP" id="kapittel-1-ledd-5">Elektroniske meldinger sendt til Fiskeridirektoratet i henhold til denne forskrift blir automatisk bekreftet med en returmelding med meldingsidentifikasjonen RET. Returmeldingen sendes fra Fiskeridirektoratet til flaggstatens kontrollsenter, som umiddelbart skal videresende returmeldingen til fartøyet. Den ansvarshavende om bord i fartøyet skal forvisse seg om at det er mottatt en returmelding fra Fiskeridirektoratet for hver av meldingene som er sendt til Fiskeridirektoratet etter denne forskrift. Dersom den elektroniske meldingen er mottatt uten feil vil returmeldingen angi meldingsstatus ACK (godkjent). Dersom den elektroniske meldingen er mottatt med feil vil returmeldingen angi meldingsstatus NAK (ikke godkjent). Dersom den elektroniske meldingen ikke bekreftes med returmelding, eller returmeldingen angir meldingsstatus NAK (ikke godkjent), må den ansvarshavende om bord i fartøyet sende meldingen på nytt til Fiskeridirektoratet via flaggstatens kontrollsenter, eller ta kontakt med flaggstatens kontrollsenter for å sikre at nødvendige tiltak gjennomføres for å oppfylle rapporteringsplikten. Den elektroniske meldingen anses ikke som sendt til Fiskeridirektoratet før meldingen er bekreftet mottatt av Fiskeridirektoratet med returmelding som angir meldingsstatus ACK (godkjent).</article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-23-536/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>