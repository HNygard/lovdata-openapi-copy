<!DOCTYPE html><html lang="no"><head><title>Forskrift om endring i forskrift om fastsetting av arbeidsinntekt for enker (enkemenn) i tjenestepensjonsordninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-10-12-2969</dd><dt class="dokid">DokumentID</dt><dd class="dokid">LTI/forskrift/2021-10-12-2969</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2021-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1978-09-05-4</li></ul></dd><dt class="basedOn">Hjemmel</dt><dd class="basedOn"><ul><li>lov/1949-07-28-26/§34</li><li>lov/1953-06-26-11/§17</li><li>lov/1962-06-22-12/§20</li></ul></dd><dt class="dateOfPublication">Kunngjort</dt><dd class="dateOfPublication">2021-10-13 14:40</dd><dt class="journalNumber">Journalnummer</dt><dd class="journalNumber">2021-1760</dd><dt class="titleShort">Korttittel</dt><dd class="titleShort">Endr. i forskrift om fastsettelse av arbeidsinntekt</dd><dt class="title">Tittel</dt><dd class="title">Forskrift om endring i forskrift om fastsetting av arbeidsinntekt for enker (enkemenn) i tjenestepensjonsordninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 12. oktober 2021 med hjemmel i lov 28. juli 1949 nr. 26 om Statens pensjonskasse § 34 femte ledd, lov 26. juni 1953 nr. 11 om pensjonsordning for apotekvirksomhet mv. § 17 femte ledd og lov 22. juni 1962 nr. 12 om pensjonsordning for sykepleiere § 20 første ledd bokstav b tredje ledd.</dd><dt class="refid">RefID</dt><dd class="refid">forskrift/2021-10-12-2969</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fastsetting av arbeidsinntekt for enker (enkemenn) i tjenestepensjonsordninger<ul class="tocSubUl"><li>I<ul class="tocSubUl"><li>§ 1. Virkeområde</li><li>§ 2. Reduksjon av enke- eller enkemannspensjon for alderspensjon</li><li>§ 3. Reduksjon av enke- eller enkemannspensjon for arbeidsinntekt</li><li>§ 4. Forventet arbeidsinntekt</li><li>§ 5. Arbeidsavklaringspenger og enke- eller enkemannspensjon</li><li>§ 6. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-10-12-2969" id="dokument"><h1>Forskrift om endring i forskrift om fastsetting av arbeidsinntekt for enker (enkemenn) i tjenestepensjonsordninger</h1><section class="section" data-name="kapI" id="kapittel-1" data-lovdata-URL="LTI/forskrift/2021-10-12-2969/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 5. september 1978 nr. 4 om fastsetting av arbeidsinntekt for enker (enkemenn) i tjenestepensjonsordninger gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om reduksjon av enke- eller enkemannspensjon fra en offentlig tjenestepensjonsordning for alders- eller uførepensjon og arbeidsinntekt</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften utfyller reglene om reduksjon av enke- eller enkemannspensjon fra en offentlig tjenestepensjonsordning for alders- eller uførepensjon og arbeidsinntekt.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Reduksjon av enke- eller enkemannspensjon for alderspensjon</span></span><article class="legalP" id="kapittel-1-foreslåttparagraf-2-ledd-1">Dersom den gjenlevende er yngre enn 67 år, skal det ved reduksjonen av enke- eller enkemannspensjonen for gjenlevendes alderspensjon etter lov om Statens pensjonskasse § 35 andre ledd, eller en tilsvarende regel i en annen offentlig tjenestepensjonsordning, legges til grunn en alderspensjon som ikke er levealdersjustert.</article><article class="legalP" id="kapittel-1-foreslåttparagraf-2-ledd-2">Fra den første dagen i måneden etter at gjenlevende har fylt 67 år, skal det ved reduksjonen av enke- eller enkemannspensjonen for alderspensjon legges til grunn en levealdersjustert alderspensjon for den gjenlevende. Den levealdersjusterte alderspensjonen fastsettes ut fra et justeringstall som tilsvarer forholdstallet, jf. folketrygdloven § 19-6 og § 19-7.</article><article class="legalP" id="kapittel-1-foreslåttparagraf-2-ledd-3">I reduksjonen av enke- eller enkemannspensjonen for alderspensjon inngår også det beløpet den avdødes alderspensjon ville ha utgjort, regnet av samme pensjonsgrunnlag og tjenestetid som er lagt til grunn for enke- eller enkemannspensjonen, men uten levealdersjustering.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Reduksjon av enke- eller enkemannspensjon for arbeidsinntekt</span></span><article class="legalP" id="kapittel-1-foreslåttparagraf-3-ledd-1">Dersom den gjenlevende er yngre enn 67 år, reduseres enke- eller enkemannspensjonen etter lov om Statens pensjonskasse § 36, eller en tilsvarende regel i annen offentlig tjenestepensjonsordning, for faktisk eller forventet arbeidsinntekt. Er det fastsatt en forventet arbeidsinntekt i folketrygden, skal denne arbeidsinntekten legges til grunn i tjenestepensjonen.</article><article class="legalP" id="kapittel-1-foreslåttparagraf-3-ledd-2">Fra den første dagen i måneden etter at den gjenlevende ektefelle har fylt 67 år, skal enke- eller enkemannspensjonen ikke reduseres med mindre gjenlevende faktisk har arbeidsinntekt.</article><article class="legalP" id="kapittel-1-foreslåttparagraf-3-ledd-3">Enke- eller enkemannspensjonen reduseres ikke for arbeidsinntekt fra den første dagen i måneden etter at den gjenlevende har fylt 70 år.</article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Forventet arbeidsinntekt</span></span><article class="legalP" id="kapittel-1-foreslåttparagraf-4-ledd-1">Tjenestepensjonsordningen fastsetter forventet arbeidsinntekt i samsvar med folketrygdloven § 17-8 inntil forventet arbeidsinntekt eventuelt blir fastsatt av Arbeids- og velferdsetaten.</article><article class="legalP" id="kapittel-1-foreslåttparagraf-4-ledd-2">Når tjenestepensjonsordningen mottar melding om arbeidsinntekten som er lagt til grunn i folketrygden, og det har vært fastsatt en midlertidig arbeidsinntekt etter første ledd, skal pensjonen omregnes etter folketrygdens arbeidsinntekt med virkning fra tidspunktet pensjonen fra folketrygden startet. Er folketrygdens arbeidsinntekt høyere enn arbeidsinntekten som er fastsatt midlertidig etter første ledd, skal omregningen av pensjonen gjennomføres fra det tidspunktet pensjonen tidligst etter vanlige rutiner lar seg endre med virkning framover.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Arbeidsavklaringspenger og enke- eller enkemannspensjon</span></span><article class="legalP" id="kapittel-1-foreslåttparagraf-5-ledd-1">I tilfeller der inntekten er arbeidsavklaringspenger etter folketrygdloven kapittel 11, og denne inntekten inngår i samordningen med alderspensjon fra offentlig tjenestepensjonsordning, skal inntekten som benyttes til reduksjon av enke- eller enkemannspensjonen, reduseres med det beløpet som er gått til fradrag i alderspensjonen.</article><article class="legalP" id="kapittel-1-foreslåttparagraf-5-ledd-2">Arbeidsavklaringspenger som ytes samtidig med uførepensjon fra offentlig tjenestepensjonsordning, skal ikke redusere enke- eller enkemannspensjonen.</article></article> <article class="defaultP" margin-top="true">§6 og § 7 oppheves. Nåværende § 8 blir § 6 og skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-6-ledd-1">Forskriften trer i kraft straks.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-10-12-2969/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. november 2021.</article></section></main></body></html>