<!DOCTYPE html><html lang="no"><head><title>Forskrift om kontinuerlig luftdyktighet for nasjonalt sertifiserte luftfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-25-2247</dd><dt class="dokid">DokumentID</dt><dd class="dokid">LTI/forskrift/2021-06-25-2247</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-02-24-433</li><li>forskrift/2004-02-24-458</li><li>forskrift/2004-02-24-469</li><li>forskrift/2008-06-19-614</li><li>forskrift/2007-06-26-721</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-3</li><li>lov/1993-06-11-101/§4-5</li><li>lov/1993-06-11-101/§4-7</li><li>lov/1993-06-11-101/§4-9</li><li>lov/1993-06-11-101/§4-10</li><li>lov/1993-06-11-101/§13a-5</li><li>lov/1993-06-11-101/§15-4</li><li>forskrift/2001-04-06-321</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2021-07-01 17:35</dd><dt class="journalNumber">Journalnummer</dt><dd class="journalNumber">2021-1279</dd><dt class="titleShort">Korttittel</dt><dd class="titleShort">Forskrift om kontinuerlig luftdyktighet for nasjonalt sertifiserte luftfartøy</dd><dt class="title">Tittel</dt><dd class="title">Forskrift om kontinuerlig luftdyktighet for nasjonalt sertifiserte luftfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 25. juni 2021 med hjemmel i lov 11. juni 1993 nr. 101 om luftfart (luftfartsloven) § 4-1, § 4-3 første ledd, § 4-5 tredje ledd, § 4-7, § 4-9, § 4-10, § 13a-5 og § 15-4, jf. delegeringsvedtak 6. april 2001 nr. 321 og delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2021-06-25-2247</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kontinuerlig luftdyktighet for nasjonalt sertifiserte luftfartøy<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2. Nasjonale krav og godkjenninger mv.<ul class="tocSubUl"><li>§ 3. Nasjonal gjennomføring av deler av forordning (EU) nr. 1321/2014</li><li>§ 4. Enkle luftfartøy</li><li>§ 5. Andre luftfartøy</li><li>§ 6. Tidligere militære luftfartøy</li><li>§ 7. Vedlikeholdsprogram</li><li>§ 8. Godkjenning av vedlikeholdsordning</li><li>§ 9. Selverklæring for Part-145, CAMO og CAO</li><li>§ 10. Vedlikeholdsorganisasjon med godkjenning fra tredjeland</li><li>§ 11. Eiers ansvar</li><li>§ 12. Part-66 flytekniker</li><li>§ 13. Nasjonal rettighet til å utføre og attestere for vedlikehold i en vedlikeholdsordning</li><li>§ 14. Godkjenning av typetrening</li><li>§ 15. Vedlikehold av amatørbygde luftfartøy</li><li>§ 16. Attest for utført vedlikehold (CRS – Certificate for Release to Service)</li><li>§ 17. Luftdyktighetsgransker – årlig vedlikehold</li><li>§ 18. Utstedelse av vedlikeholdsrapport og N-ARC</li><li>§ 19. Utstedelse av vedlikeholdsrapport – Luftfartstilsynet utsteder N-ARC</li><li>§ 20. Forlengelse av N-ARC</li><li>§ 21. Klassifikasjon av modifikasjoner og reparasjoner</li><li>§ 22. Mindre modifikasjoner og reparasjoner</li><li>§ 23. Større modifikasjoner og reparasjoner</li><li>§ 24. Veiing</li></ul></li><li>Kapittel 3. Særbestemmelser til vedlikeholdsforordningen Part-ML og Part-M<ul class="tocSubUl"><li>§ 25. Vedlikeholdsordning</li><li>§ 26. Til ML.A.401(b) nr. 3</li><li>§ 27. Til ML.A.403(b), ML.A.801(c) nr. 2, ML.A.803(b) og 901(b) nr. 4</li><li>§ 28. Til ML.A.502</li><li>§ 29. Til ML.A.902(b) nr. 2 og ML.A.903(a) nr. 10</li><li>§ 30. Til ML.A.905 og ML.A.906</li></ul></li><li>Kapittel 4. Besiktigelse, dispensasjon, tilbakekall og overtredelsesgebyr<ul class="tocSubUl"><li>§ 31. Besiktigelse</li><li>§ 32. Dispensasjon</li><li>§ 33. Tilbakekall av nasjonale rettigheter</li><li>§ 34. Overtredelsesgebyr</li></ul></li><li>Kapittel 5. Ikrafttredelse og overgangsregler<ul class="tocSubUl"><li>§ 35. Ikrafttredelse og oppheving av forskrifter</li><li>§ 36. Endring i andre forskrifter<ul class="tocSubUl"><li>§ 23. (Import av påbegynt, selvbygd luftfartøy)</li></ul></li><li>§ 37. Overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-25-2247" id="dokument"><h1>Forskrift om kontinuerlig luftdyktighet for nasjonalt sertifiserte luftfartøy</h1><section class="section" data-name="kap1" id="kapittel-1" data-lovdata-URL="LTI/forskrift/2021-06-25-2247/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2021-06-25-2247/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for bemannet luftfartøy, inkludert helikopter, som er regulert av forskrift 25. juni 2021 nr. 2246 om nasjonal sertifisering av luftfartøy og forskrift 26. juni 2007 nr. 721 om selvbygde luftfartøy (selvbyggerforskriften).</article><article class="legalP" id="kapittel-1-paragraf-1-ledd-2">Forskriften gjelder ikke for mikrofly eller luftfartøy som kun brukes til statsluftfart.</article><article class="legalP" id="kapittel-1-paragraf-1-ledd-3">Forskriften gjelder for vedlikeholdspersonell og organisasjoner som skal utføre vedlikeholdsoppgaver for luftfartøy som faller inn under forskriften.</article></article><article class="legalArticle" data-lovdata-URL="LTI/forskrift/2021-06-25-2247/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift forstås med<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>N-ARC:</i> nasjonal ARC (Airworthiness Review Certificate).</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>N-Part-145:</i> Part-145 som har avgitt selverklæring etter denne forskrift, nasjonal Part-145.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>N-CAMO:</i> CAMO (Continuing Airworthiness Management Organisation) som har avgitt selverklæring etter denne forskrift, nasjonal CAMO.</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>N-CAO:</i> CAO (Combined Airworthiness Organisation) som har avgitt selverklæring etter denne forskrift, nasjonal CAO.</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>vedlikeholdsordning:</i> et sikkerhetssystem for styring og utførelse av vedlikehold for luftfartøy.</article></article></li><li data-li-identifier="f." data-name="f."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>vedlikeholdsforordningen:</i> Kommisjonens gjennomføringsforordning (EU) nr. 1321/2014 som gjennomført i forskrift 7. mai 2015 nr. 488 om kontinuerlig luftdyktighet.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-06-25-2247/KAPITTEL_2"><h2>Kapittel 2. Nasjonale krav og godkjenninger mv.</h2><article class="legalArticle" data-lovdata-URL="LTI/forskrift/2021-06-25-2247/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Nasjonal gjennomføring av deler av forordning (EU) nr. 1321/2014</span></h3><article class="legalP" id="kapittel-2-paragraf-1-ledd-1">Kommisjonens gjennomføringsforordning (EU) nr. 1321/2014 Anneks Vb, Seksjon A (Part-ML) og Anneks I, Seksjon A (Part-M), som gjennomført i forskrift 7. mai 2015 nr. 488 om kontinuerlig luftdyktighet, gjelder som norsk rett.</article><article class="legalP" id="kapittel-2-paragraf-1-ledd-2">Der vedlikeholdsforordningen fastsetter at EASA skal gi en godkjenning skal dette forstås som Luftfartstilsynet, med unntak av for ML.A.401(b) nr. 1 og ML.A.902(b) nr. 2.</article><article class="legalP" id="kapittel-2-paragraf-1-ledd-3">Der vedlikeholdsforordningen bruker begrepet<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-3-punkt-1"><article class="legalP" id="kapittel-2-paragraf-1-ledd-3-punkt-1-ledd-1">ARC, skal dette forstås som N-ARC</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-3-punkt-2"><article class="legalP" id="kapittel-2-paragraf-1-ledd-3-punkt-2-ledd-1">Part-145, skal dette forstås som N-Part-145</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-3-punkt-3"><article class="legalP" id="kapittel-2-paragraf-1-ledd-3-punkt-3-ledd-1">CAMO, skal dette forstås som N-CAMO</article></article></li><li data-li-identifier="d." data-name="d."><article class="listArticle" id="kapittel-2-paragraf-1-ledd-3-punkt-4"><article class="legalP" id="kapittel-2-paragraf-1-ledd-3-punkt-4-ledd-1">CAO, skal dette forstås som N-CAO.</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2247/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Enkle luftfartøy</span></h3><article class="legalP" id="kapittel-2-paragraf-2-ledd-1">Enkle luftfartøy skal vedlikeholdes i samsvar med bestemmelsene i vedlikeholdsforordningen Part-ML. Med enkle luftfartøy menes luftfartøy med MTOM til og med 2730 kg, og helikopter med MTOM til og med 1200 kg med plass til maksimalt 4 personer om bord. Luftfartøy med jetmotor eller mer enn en turboprop skal likevel regnes som andre luftfartøy, og vedlikeholdes i samsvar med bestemmelsene i § 5.</article><article class="legalP" id="kapittel-2-paragraf-2-ledd-2">Luftfartøy som skal benyttes av organisasjon med tillatelse til å tilby opplevelsesflyging etter forskrift 15. februar 2021 nr. 524 om luftfartsoperasjoner med nasjonalt sertifiserte luftfartøy, skal vedlikeholdes i samsvar med § 5.</article></article><article class="legalArticle" data-lovdata-URL="LTI/forskrift/2021-06-25-2247/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Andre luftfartøy</span></h3><article class="legalP" id="kapittel-2-paragraf-3-ledd-1">Andre luftfartøy enn det som er nevnt i § 4 første ledd første og andre setning, skal vedlikeholdes i samsvar med bestemmelsene i vedlikeholdsforordningen Part-M. Vedlikehold og luftdyktigheten skal ivaretas av N-CAMO, N-CAO eller vedlikeholdsordning. N-CAO kan ivareta vedlikehold for luftfartøy opp til 5700 kg.</article></article><article class="legalArticle" data-lovdata-URL="LTI/forskrift/2021-06-25-2247/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tidligere militære luftfartøy</span></h3><article class="legalP" id="kapittel-2-paragraf-4-ledd-1">For tidligere militære luftfartøy kan det som et alternativ til Part-ML, jf. § 4 og Part-M, jf. § 5, legges til grunn vedlikeholdskrav fra anerkjente internasjonale standarder. Standardene må være utarbeidet av en luftfartsmyndighet og være på et skandinavisk språk eller engelsk.</article><article class="legalP" id="kapittel-2-paragraf-4-ledd-2">Vedlikeholdet skal ivaretas av N-CAMO, N-CAO eller vedlikeholdsordning. N-CAO kan ivareta vedlikehold for luftfartøy opp til 5700 kg.</article></article><article class="legalArticle" data-lovdata-URL="LTI/forskrift/2021-06-25-2247/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Vedlikeholdsprogram</span></h3><article class="legalP" id="kapittel-2-paragraf-5-ledd-1">Vedlikeholdsprogram for luftfartøy som nevnt i § 5 og § 6 skal godkjennes av Luftfartstilsynet.</article></article><article class="legalArticle" data-lovdata-URL="LTI/forskrift/2021-06-25-2247/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Godkjenning av vedlikeholdsordning</span></h3><article class="legalP" id="kapittel-2-paragraf-6-ledd-1">En vedlikeholdsordning skal godkjennes av Luftfartstilsynet. Godkjenning krever en organisasjon med personell til å utføre de oppgaver som er nødvendig for styring, utførelse og attestering av vedlikehold. Det skal foreligge prosedyrer som beskriver arbeidet, inkludert kvalitetssikring.</article><article class="legalP" id="kapittel-2-paragraf-6-ledd-2">Luftfartstilsynet kan godkjenne vedlikeholdsordning også for enkle luftfartøy.</article></article><article class="legalArticle" data-lovdata-URL="LTI/forskrift/2021-06-25-2247/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Selverklæring for Part-145, CAMO og CAO</span></h3><article class="legalP" id="kapittel-2-paragraf-7-ledd-1">Organisasjon med godkjenning som Part-145, CAMO eller CAO etter vedlikeholdsforordningen, har tilsvarende rettigheter til å utføre oppgaver for luftfartøy som kommer inn under denne forskriften. Organisasjonen må ved selverklæring til Luftfartstilsynet bekrefte at de har etablert prosedyrer for å ivareta vedlikehold eller luftdyktigheten for luftfartøy omfattet av denne forskriften. Gjennom selverklæringen får organisasjonen status som en N-Part-145, N-CAMO eller N-CAO.</article><article class="legalP" id="kapittel-2-paragraf-7-ledd-2">Luftfartstilsynet kan bestemme at en selverklæring ikke skal være gyldig dersom det gjennom tilsyn eller på annen måte avdekkes at organisasjonen ikke ivaretar luftdyktigheten for luftfartøy etter denne forskriften.</article></article><article class="legalArticle" data-lovdata-URL="LTI/forskrift/2021-06-25-2247/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Vedlikeholdsorganisasjon med godkjenning fra tredjeland</span></h3><article class="legalP" id="kapittel-2-paragraf-8-ledd-1">Luftfartstilsynet kan etter søknad anerkjenne vedlikeholdsorganisasjon med godkjenning fra land utenfor EØS-området (tredjeland).</article></article><article class="legalArticle" data-lovdata-URL="LTI/forskrift/2021-06-25-2247/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Eiers ansvar</span></h3><article class="legalP" id="kapittel-2-paragraf-9-ledd-1">Eier av luftfartøy som benytter N-Part-145, N-CAMO, N-CAO eller Part-66 flytekniker, må forsikre seg om at organisasjonen eller personen har de nødvendige rettigheter, jf. § 9, § 10 og § 12.</article></article><article class="legalArticle" data-lovdata-URL="LTI/forskrift/2021-06-25-2247/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Part-66 flytekniker</span></h3><article class="legalP" id="kapittel-2-paragraf-10-ledd-1">Part-66 flytekniker som kan utføre og attestere for vedlikehold etter vedlikeholdsforordningen Anneks Vb Seksjon A, har tilsvarende rettigheter etter denne forskriften, inkludert eventuelle begrensninger</article><article class="legalP" id="kapittel-2-paragraf-10-ledd-2">Part-66 flytekniker som ikke har nødvendige rettigheter som nevnt i første ledd, må søke Luftfartstilsynet om å få påført aktuelle flytyper i den nasjonale delen i sitt Part-66 sertifikat. Søknaden skal med utgangspunkt i kravene i vedlikeholdsforordningen Part-66.A.45 vurderes opp mot søkers erfaring og kompetanse. For fly opp til 5700 kg skal det gjennomføres og bestås typeeksaminering eller typetrening. For fly over 5700 kg skal det gjennomføres og bestås typetrening. For helikopter opp til 3175 kg skal det gjennomføres og bestås typeeksaminering eller typetrening. For helikopter over 3175 kg skal det gjennomføres og bestås typetrening.</article><article class="legalP" id="kapittel-2-paragraf-10-ledd-3">Typeeksaminering gjennomføres som en muntlig, skriftlig eller praktisk prøve, eller en kombinasjon av disse, etter kravene i vedlikeholdsforordningen anneks III (Part-66), tillegg (appendiks) III punkt 5 om standarder for typeeksaminering.</article><article class="legalP" id="kapittel-2-paragraf-10-ledd-4">Luftfartstilsynet kan etter søknad anerkjenne utenlandske nasjonalt påførte flytyper i et Part-66 sertifikat som gir rett til å utføre og attestere for vedlikehold.</article></article><article class="legalArticle" data-lovdata-URL="LTI/forskrift/2021-06-25-2247/§13" data-name="§13" id="kapittel-2-paragraf-11"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Nasjonal rettighet til å utføre og attestere for vedlikehold i en vedlikeholdsordning</span></h3><article class="legalP" id="kapittel-2-paragraf-11-ledd-1">Personer som ikke har Part-66 sertifikat, kan søke Luftfartstilsynet om nasjonal rettighet til å utføre og attestere for vedlikehold i en vedlikeholdsordning.</article><article class="legalP" id="kapittel-2-paragraf-11-ledd-2">Nasjonal rettighet til å utføre og attestere for vedlikehold kan bare utstedes når det er dokumentert tilstrekkelig flyteknisk kompetanse. Søknaden skal med utgangspunkt i kravene i vedlikeholdsforordningen Part-66.A.45 vurderes opp mot søkers kompetanse. Det skal være gjennomført og bestått relevant typeeksaminering eller typetrening.</article><article class="legalP" id="kapittel-2-paragraf-11-ledd-3">Luftfartstilsynet kan etter søknad anerkjenne utenlandske nasjonale rettigheter til å utføre og attestere for vedlikehold.</article></article><article class="legalArticle" data-lovdata-URL="LTI/forskrift/2021-06-25-2247/§14" data-name="§14" id="kapittel-2-paragraf-12"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Godkjenning av typetrening</span></h3><article class="legalP" id="kapittel-2-paragraf-12-ledd-1">Typetrening skal være godkjent av Luftfartstilsynet. Ved vurderingen skal vedlikeholdsforordningen Part-66.A.45 legges til grunn så langt det passer. Instruktør for typetrening må ha tilstrekkelig kompetanse på luftfartøyet. Typetrening må gjennomføres i egnede undervisningslokaler.</article><article class="legalP" id="kapittel-2-paragraf-12-ledd-2">Søknad om godkjenning av typetrening må ha vedlagt dokumentasjon for pensum, timeantall, timefordeling og undervisningsmateriellet.</article></article><article class="legalArticle" data-lovdata-URL="LTI/forskrift/2021-06-25-2247/§15" data-name="§15" id="kapittel-2-paragraf-13"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Vedlikehold av amatørbygde luftfartøy</span></h3><article class="legalP" id="kapittel-2-paragraf-13-ledd-1">Luftfartstilsynet kan godkjenne at eier av amatørbygd luftfartøy utfører og attesterer for 100 timer/årlig vedlikehold. Slik godkjenning kan bare gis dersom alle vilkår under er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-13-ledd-1-punkt-1"><article class="legalP" id="kapittel-2-paragraf-13-ledd-1-punkt-1-ledd-1">Søker var byggeleder for hoveddelen av byggeprosjektet.</article></article></li><li data-li-identifier="b." data-name="b."><article class="listArticle" id="kapittel-2-paragraf-13-ledd-1-punkt-2"><article class="legalP" id="kapittel-2-paragraf-13-ledd-1-punkt-2-ledd-1">Søker er registrert som eier av luftfartøyet i Norges luftfartøyregister.</article></article></li><li data-li-identifier="c." data-name="c."><article class="listArticle" id="kapittel-2-paragraf-13-ledd-1-punkt-3"><article class="legalP" id="kapittel-2-paragraf-13-ledd-1-punkt-3-ledd-1">Det er gjennomført relevant vedlikeholdskurs og praktisk trening.</article></article></li><li data-li-identifier="d." data-name="d."><article class="listArticle" id="kapittel-2-paragraf-13-ledd-1-punkt-4"><article class="legalP" id="kapittel-2-paragraf-13-ledd-1-punkt-4-ledd-1">Det foreligger prosedyrer som beskriver vedlikeholdet.</article></article></li></ul></article><article class="legalP" id="kapittel-2-paragraf-13-ledd-2">For å få rettighet som luftdyktighetsgransker i forbindelse med årlig vedlikehold etter denne forskriften må eier i tillegg til det som følger av første ledd, oppfylle kravene i vedlikeholdsforordningen Part-ML.A.904(d).</article></article><article class="legalArticle" data-lovdata-URL="LTI/forskrift/2021-06-25-2247/§16" data-name="§16" id="kapittel-2-paragraf-14"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Attest for utført vedlikehold (CRS – Certificate for Release to Service)</span></h3><article class="legalP" id="kapittel-2-paragraf-14-ledd-1">Attest for utført vedlikehold skal føres inn i luftfartøyets journalsystem i samsvar med kravene i vedlikeholdsforordningen Part-ML.A.801(e) eller Part-M.A.801(e).</article></article><article class="legalArticle" data-lovdata-URL="LTI/forskrift/2021-06-25-2247/§17" data-name="§17" id="kapittel-2-paragraf-15"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Luftdyktighetsgransker – årlig vedlikehold</span></h3><article class="legalP" id="kapittel-2-paragraf-15-ledd-1">Luftdyktighetsgransker med rettighet etter vedlikeholdsforordningen Part-ML.A.901(b) nr. 4, må ha nasjonal rettighet fra Luftfartstilsynet for å kunne utføre luftdyktighetsgransking i forbindelse med årlig vedlikehold etter denne forskriften. For å få nasjonal rettighet som luftdyktighetsgransker må kravene i Part-ML.A.904(d) være oppfylt.</article><article class="legalP" id="kapittel-2-paragraf-15-ledd-2">Eier av amatørbygd luftfartøy med godkjenning som inkluderer rettighet som luftdyktighetsgransker, jf. § 15 andre ledd, kan bare utføre luftdyktighetsgransking for eget luftfartøy.</article></article><article class="legalArticle" data-lovdata-URL="LTI/forskrift/2021-06-25-2247/§18" data-name="§18" id="kapittel-2-paragraf-16"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Utstedelse av vedlikeholdsrapport og N-ARC</span></h3><article class="legalP" id="kapittel-2-paragraf-16-ledd-1">Organisasjon eller person med rettighet til å utføre vedlikehold og gransking, kan i forbindelse med årlig vedlikehold utstede vedlikeholdsrapport og N-ARC. Dette kan være:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-16-ledd-1-punkt-1"><article class="legalP" id="kapittel-2-paragraf-16-ledd-1-punkt-1-ledd-1">N-Part-145 som har granskingsrettighet etter vedlikeholdsforordningen Part-145.A.75</article></article></li><li data-li-identifier="b." data-name="b."><article class="listArticle" id="kapittel-2-paragraf-16-ledd-1-punkt-2"><article class="legalP" id="kapittel-2-paragraf-16-ledd-1-punkt-2-ledd-1">N-CAO som har vedlikeholdsprivilegier og granskingsrettighet etter vedlikeholdsforordningen Part-CAO.A.095</article></article></li><li data-li-identifier="c." data-name="c."><article class="listArticle" id="kapittel-2-paragraf-16-ledd-1-punkt-3"><article class="legalP" id="kapittel-2-paragraf-16-ledd-1-punkt-3-ledd-1">Vedlikeholdsordning som har luftdyktighetsgransker, jf. § 17, og Part-66 flytekniker eller person med nasjonal rettighet etter § 13, dersom flyteknikeren eller personen har vært ansvarlig for vedlikeholdet</article></article></li><li data-li-identifier="d." data-name="d."><article class="listArticle" id="kapittel-2-paragraf-16-ledd-1-punkt-4"><article class="legalP" id="kapittel-2-paragraf-16-ledd-1-punkt-4-ledd-1">Part-66 flytekniker som har vært ansvarlig for vedlikeholdet og som har rettighet som luftdyktighetsgransker, jf. § 17</article></article></li><li data-li-identifier="e." data-name="e."><article class="listArticle" id="kapittel-2-paragraf-16-ledd-1-punkt-5"><article class="legalP" id="kapittel-2-paragraf-16-ledd-1-punkt-5-ledd-1">Eier av amatørbygd luftfartøy med godkjenning til utføre og attestere for 100 timer/årlig vedlikehold for eget luftfartøy, som har rettighet som luftdyktighetsgransker, jf. § 15 andre ledd.</article></article></li></ul></article><article class="legalP" id="kapittel-2-paragraf-16-ledd-2">Vedlikeholdsrapport og N-ARC skal utstedes på det skjema Luftfartstilsynet har publisert. Kopi av vedlikeholdsrapporten og N-ARC skal sendes til Luftfartstilsynet innen 10 dager fra utstedelse.</article><article class="legalP" id="kapittel-2-paragraf-16-ledd-3">Et luftfartøy må ha N-ARC i tillegg til luftdyktighetsbevis for å kunne brukes til luftfart.</article></article><article class="legalArticle" data-lovdata-URL="LTI/forskrift/2021-06-25-2247/§19" data-name="§19" id="kapittel-2-paragraf-17"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Utstedelse av vedlikeholdsrapport – Luftfartstilsynet utsteder N-ARC</span></h3><article class="legalP" id="kapittel-2-paragraf-17-ledd-1">Organisasjon eller person med rettighet til å utføre vedlikehold, kan i forbindelse med årlig vedlikehold utstede vedlikeholdsrapport. Dette kan være:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-17-ledd-1-punkt-1"><article class="legalP" id="kapittel-2-paragraf-17-ledd-1-punkt-1-ledd-1">N-Part-145</article></article></li><li data-li-identifier="b." data-name="b."><article class="listArticle" id="kapittel-2-paragraf-17-ledd-1-punkt-2"><article class="legalP" id="kapittel-2-paragraf-17-ledd-1-punkt-2-ledd-1">N-CAO som har vedlikeholdsprivilegier etter vedlikeholdsforordningen</article></article></li><li data-li-identifier="c." data-name="c."><article class="listArticle" id="kapittel-2-paragraf-17-ledd-1-punkt-3"><article class="legalP" id="kapittel-2-paragraf-17-ledd-1-punkt-3-ledd-1">Vedlikeholdsordning som har Part-66 flytekniker eller person med nasjonal rettighet etter § 13, dersom flyteknikeren eller personen har vært ansvarlig for vedlikeholdet</article></article></li><li data-li-identifier="d." data-name="d."><article class="listArticle" id="kapittel-2-paragraf-17-ledd-1-punkt-4"><article class="legalP" id="kapittel-2-paragraf-17-ledd-1-punkt-4-ledd-1">Part-66 flytekniker som har vært ansvarlig for vedlikeholdet</article></article></li><li data-li-identifier="e." data-name="e."><article class="listArticle" id="kapittel-2-paragraf-17-ledd-1-punkt-5"><article class="legalP" id="kapittel-2-paragraf-17-ledd-1-punkt-5-ledd-1">Eier av amatørbygd luftfartøy med godkjenning til å utføre og attestere for 100 timer/årlig vedlikehold.</article></article></li></ul></article><article class="legalP" id="kapittel-2-paragraf-17-ledd-2">Vedlikeholdsrapport skal utstedes på det skjema Luftfartstilsynet har publisert.</article><article class="legalP" id="kapittel-2-paragraf-17-ledd-3">Luftfartstilsynet kan utstede N-ARC. Vedlikeholdsrapport som skal være grunnlag for utstedelse av N-ARC må ikke være utstedt mer enn 30 dager tidligere.</article><article class="legalP" id="kapittel-2-paragraf-17-ledd-4">Et luftfartøy må ha N-ARC i tillegg til luftdyktighetsbevis for å kunne brukes til luftfart.</article></article><article class="legalArticle" data-lovdata-URL="LTI/forskrift/2021-06-25-2247/§20" data-name="§20" id="kapittel-2-paragraf-18"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Forlengelse av N-ARC</span></h3><article class="legalP" id="kapittel-2-paragraf-18-ledd-1">N-CAMO, N-CAO eller vedlikeholdsordning kan etter dokumentgransking forlenge N-ARC, jf. vedlikeholdsforordningen ML.A.901(c) eller M.A.901(b), dersom luftdyktigheten har vært ivaretatt av samme N-CAMO, N-CAO eller vedlikeholdsordning siste 12 måneder. N-ARC kan forlenges for to perioder. Kopi av vedlikeholdsrapport og N-ARC skal sendes til Luftfartstilsynet innen 10 dager fra utstedelse.</article><article class="legalP" id="kapittel-2-paragraf-18-ledd-2">I andre tilfeller enn det som følger av første ledd, gjelder bestemmelsene i § 18 eller § 19.</article></article><article class="legalArticle" data-lovdata-URL="LTI/forskrift/2021-06-25-2247/§21" data-name="§21" id="kapittel-2-paragraf-19"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Klassifikasjon av modifikasjoner og reparasjoner</span></h3><article class="legalP" id="kapittel-2-paragraf-19-ledd-1">Modifikasjoner og reparasjoner skal klassifiseres som større eller mindre. Klassifikasjoner skal inngå som del av dokumentasjonen for den aktuelle modifikasjonen eller reparasjonen.</article><article class="legalP" id="kapittel-2-paragraf-19-ledd-2">En større modifikasjon er en endring av flymateriell som har en effekt på vekt og balanse, operative egenskaper, strukturell styrke, ytelse eller andre egenskaper som kan påvirke flymateriellets luftdyktighet eller miljødyktighet. En mindre modifikasjon er en annen endring av flymateriell enn en større modifikasjon.</article><article class="legalP" id="kapittel-2-paragraf-19-ledd-3">En større reparasjon er en utbedring av skade som har en effekt på vekt og balanse, operative egenskaper, strukturell styrke, ytelse eller andre egenskaper som kan påvirke flymateriellets luftdyktighet eller miljødyktighet. En mindre reparasjon er en annen utbedring av skade enn en større reparasjon.</article></article><article class="legalArticle" data-lovdata-URL="LTI/forskrift/2021-06-25-2247/§22" data-name="§22" id="kapittel-2-paragraf-20"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Mindre modifikasjoner og reparasjoner</span></h3><article class="legalP" id="kapittel-2-paragraf-20-ledd-1">Mindre modifikasjoner og reparasjoner kan gjennomføres uten godkjenning. For mindre modifikasjoner og reparasjoner skal konstruksjon og valg av materialer, deler og komponenter følge anerkjente standarder.</article></article><article class="legalArticle" data-lovdata-URL="LTI/forskrift/2021-06-25-2247/§23" data-name="§23" id="kapittel-2-paragraf-21"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Større modifikasjoner og reparasjoner</span></h3><article class="legalP" id="kapittel-2-paragraf-21-ledd-1">Større modifikasjoner og reparasjoner kan ikke påbegynnes før dokumentasjonen er godkjent av Luftfartstilsynet. Søknad om godkjenning må inneholde<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-21-ledd-1-punkt-1"><article class="legalP" id="kapittel-2-paragraf-21-ledd-1-punkt-1-ledd-1">teknisk spesifikasjon av konstruksjonen</article></article></li><li data-li-identifier="b." data-name="b."><article class="listArticle" id="kapittel-2-paragraf-21-ledd-1-punkt-2"><article class="legalP" id="kapittel-2-paragraf-21-ledd-1-punkt-2-ledd-1">status for luftfartøyet og det arbeidet som skal utføres</article></article></li><li data-li-identifier="c." data-name="c."><article class="listArticle" id="kapittel-2-paragraf-21-ledd-1-punkt-3"><article class="legalP" id="kapittel-2-paragraf-21-ledd-1-punkt-3-ledd-1">samsvarsmatrise som spesifiserer standardene som ligger til grunn for konstruksjonen og hvordan disse er oppfylt</article></article></li><li data-li-identifier="d." data-name="d."><article class="listArticle" id="kapittel-2-paragraf-21-ledd-1-punkt-4"><article class="legalP" id="kapittel-2-paragraf-21-ledd-1-punkt-4-ledd-1">informasjon om ansvarlig konstruktør.</article></article></li></ul></article><article class="legalP" id="kapittel-2-paragraf-21-ledd-2">Luftfartstilsynet kan kreve ytterligere dokumentasjon. Luftfartstilsynet kan kreve at det gjennomføres prøveflyging. Luftfartstilsynet kan sette vilkår for godkjenningen.</article><article class="legalP" id="kapittel-2-paragraf-21-ledd-3">Større modifikasjoner godkjent gjennom supplerende typesertifikat utstedt av typeansvarlig land eller stat som Norge har bilateral luftfartsavtale som inkluderer luftdyktighet eller flysikkerhetsavtale med, kan gjennomføres uten godkjenning av Luftfartstilsynet, jf. første ledd.</article></article><article class="legalArticle" data-lovdata-URL="LTI/forskrift/2021-06-25-2247/§24" data-name="§24" id="kapittel-2-paragraf-22"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Veiing</span></h3><article class="legalP" id="kapittel-2-paragraf-22-ledd-1">Ved modifikasjon eller reparasjon som kan påvirke luftfartøyets vekt og balanse, skal kalkulering av vekten eller veiing av luftfartøyet gjennomføres.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-06-25-2247/KAPITTEL_3"><h2>Kapittel 3. Særbestemmelser til vedlikeholdsforordningen Part-ML og Part-M</h2><article class="legalArticle" data-lovdata-URL="LTI/forskrift/2021-06-25-2247/§25" data-name="§25" id="kapittel-3-paragraf-1"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Vedlikeholdsordning</span></h3><article class="legalP" id="kapittel-3-paragraf-1-ledd-1">Der begrepet vedlikeholdsorganisasjoner (maintenance organisations) brukes, kan dette også være en vedlikeholdsordning.</article></article><article class="legalArticle" data-lovdata-URL="LTI/forskrift/2021-06-25-2247/§26" data-name="§26" id="kapittel-3-paragraf-2"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Til ML.A.401(b) nr. 3</span></h3><article class="legalP" id="kapittel-3-paragraf-2-ledd-1">Aktuell ICA (instruction for continuing airwortiness) kan også være utgitt av fabrikant.</article></article><article class="legalArticle" data-lovdata-URL="LTI/forskrift/2021-06-25-2247/§27" data-name="§27" id="kapittel-3-paragraf-3"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Til ML.A.403(b), ML.A.801(c) nr. 2, ML.A.803(b) og 901(b) nr. 4</span></h3><article class="legalP" id="kapittel-3-paragraf-3-ledd-1">For luftfartøy som skal benyttes av organisasjon med tillatelse til å tilby opplevelsesflyging etter forskrift 15. februar 2021 nr. 524 om luftfartsoperasjoner med nasjonalt sertifiserte luftfartøy, gjelder ikke bestemmelsene i ML.A.403(b), ML.A.801(c) nr. 2, ML.A.803(b) og 901(b) nr. 4.</article></article><article class="legalArticle" data-lovdata-URL="LTI/forskrift/2021-06-25-2247/§28" data-name="§28" id="kapittel-3-paragraf-4"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Til ML.A.502</span></h3><article class="legalP" id="kapittel-3-paragraf-4-ledd-1">Eier av luftfartøy kan akseptere ikke-kritiske komponenter i samsvar med bestemmelsene i ML.A.502. Vilkårene for aksept i ML.A.502 må være oppfylt.</article></article><article class="legalArticle" data-lovdata-URL="LTI/forskrift/2021-06-25-2247/§29" data-name="§29" id="kapittel-3-paragraf-5"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Til ML.A.902(b) nr. 2 og ML.A.903(a) nr. 10</span></h3><article class="legalP" id="kapittel-3-paragraf-5-ledd-1">ML.A.902(b) nr. 2 og ML.A.903(a) nr. 10 erstattes av: Dersom luftfartøyet ikke er i henhold til den nasjonale sertifiseringen, er N-ARC ikke gyldig.</article></article><article class="legalArticle" data-lovdata-URL="LTI/forskrift/2021-06-25-2247/§30" data-name="§30" id="kapittel-3-paragraf-6"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Til ML.A.905 og ML.A.906</span></h3><article class="legalP" id="kapittel-3-paragraf-6-ledd-1">Bestemmelsene ML.A.905 og ML.A.906 gjelder ikke.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2021-06-25-2247/KAPITTEL_4"><h2>Kapittel 4. Besiktigelse, dispensasjon, tilbakekall og overtredelsesgebyr</h2><article class="legalArticle" data-lovdata-URL="LTI/forskrift/2021-06-25-2247/§31" data-name="§31" id="kapittel-4-paragraf-1"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Besiktigelse</span></h3><article class="legalP" id="kapittel-4-paragraf-1-ledd-1">Luftfartstilsynet kan kreve at et luftfartøy som skal besiktiges eller føres tilsyn med, gjøres tilgjengelig i Norge.</article></article><article class="legalArticle" data-lovdata-URL="LTI/forskrift/2021-06-25-2247/§32" data-name="§32" id="kapittel-4-paragraf-2"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Dispensasjon</span></h3><article class="legalP" id="kapittel-4-paragraf-2-ledd-1">Luftfartstilsynet kan dispensere fra bestemmelsene i kapittel 2 og 3. Dispensasjon kan bare innvilges hvis kravene til sikkerhet etter en konkret vurdering blir ivaretatt. Søknad om dispensasjon må inneholde en risikovurdering og forslag til kompenserende tiltak. Det kan settes vilkår for dispensasjonen.</article></article><article class="legalArticle" data-lovdata-URL="LTI/forskrift/2021-06-25-2247/§33" data-name="§33" id="kapittel-4-paragraf-3"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Tilbakekall av nasjonale rettigheter</span></h3><article class="legalP" id="kapittel-4-paragraf-3-ledd-1">Luftfartstilsynet kan endre og om nødvendig tilbakekalle nasjonale rettigheter gitt etter denne forskriften dersom<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-3-ledd-1-punkt-1"><article class="legalP" id="kapittel-4-paragraf-3-ledd-1-punkt-1-ledd-1">innehaver av tillatelsen overtrer bestemmelsene i denne forskrift eller de vilkår som er satt for tillatelsen,</article></article></li><li data-li-identifier="b." data-name="b."><article class="listArticle" id="kapittel-4-paragraf-3-ledd-1-punkt-2"><article class="legalP" id="kapittel-4-paragraf-3-ledd-1-punkt-2-ledd-1">innehaver av tillatelsen gir uriktige opplysninger eller tilbakeholder opplysninger til Luftfartstilsynet,</article></article></li><li data-li-identifier="c." data-name="c."><article class="listArticle" id="kapittel-4-paragraf-3-ledd-1-punkt-3"><article class="legalP" id="kapittel-4-paragraf-3-ledd-1-punkt-3-ledd-1">det ellers følger av regler om omgjøring.</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2247/§34" data-name="§34" id="kapittel-4-paragraf-4"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Overtredelsesgebyr</span></h3><article class="legalP" id="kapittel-4-paragraf-4-ledd-1">Luftfartstilsynet kan gi pålegg om overtredelsesgebyr etter luftfartsloven § 13a-5 for brudd på bestemmelser gjennomført i § 3 og bestemmelsene i kapittel 2.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2021-06-25-2247/KAPITTEL_5"><h2>Kapittel 5. Ikrafttredelse og overgangsregler</h2><article class="legalArticle" data-lovdata-URL="LTI/forskrift/2021-06-25-2247/§35" data-name="§35" id="kapittel-5-paragraf-1"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Ikrafttredelse og oppheving av forskrifter</span></h3><article class="legalP" id="kapittel-5-paragraf-1-ledd-1">Forskriften trer i kraft 1. juli 2021. Fra samme tidspunkt oppheves<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">forskrift 24. februar 2004 nr. 433 om kontinuerlig luftdyktighet (BSL B 1-2)</article></article></li><li data-li-identifier="b." data-name="b."><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">forskrift 24. februar 2004 nr. 458 om vedlikehold av flymateriell for ikke-ervervsmessig luftfart (BSL B 2-3)</article></article></li><li data-li-identifier="c." data-name="c."><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">forskrift 24. februar 2004 nr. 469 om autoriserte verksteder (BSL B 2-4)</article></article></li><li data-li-identifier="d." data-name="d."><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">forskrift 19. juni 2008 nr. 614 om krav for utstedelse, utvidelse og fornyelse av nasjonal rettighet for vedlikehold av luftfartøy (BSL C 7-1).</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2247/§36" data-name="§36" id="kapittel-5-paragraf-2"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Endring i andre forskrifter</span></h3><article class="legalP" id="kapittel-5-paragraf-2-ledd-1">I forskrift 26. juni 2007 nr. 721 om selvbygde luftfartøy (selvbyggerforskriften), (BSL B 3-1) gjøres følgende endringer:</article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-5-paragraf-2-ledd-2">Søknad om luft- og miljødyktighetsbevis og permanent registreringsbevis skal sendes Luftfartstilsynet etter prøveflyging er gjennomført. Luftfartstilsynet utsteder særskilt luftdyktighetsbevis, amatørbygd.</article> <article class="defaultP" margin-top="true">§ 16 tredje ledd oppheves.</article> <article class="defaultP" margin-top="true">§ 18 oppheves.</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-5-paragraf-2-foreslåttparagraf-1"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">(Import av påbegynt, selvbygd luftfartøy)</span></span><article class="legalP" id="kapittel-5-paragraf-2-foreslåttparagraf-1-ledd-1">Import av påbegynt, selvbygd luftfartøy skal godkjennes av Luftfartstilsynet.</article><article class="legalP" id="kapittel-5-paragraf-2-foreslåttparagraf-1-ledd-2">Søknad om import sendes til Luftfartstilsynet. Søknad med tilhørende dokumentasjon skal være på engelsk eller et skandinavisk språk.</article><article class="legalP" id="kapittel-5-paragraf-2-foreslåttparagraf-1-ledd-3">Søknaden skal inneholde teknisk dokumentasjon om luftfartøyet og luftfartøytypen. Teknisk dokumentasjon skal være i henhold til spesifikasjon som Luftfartstilsynet angir i hvert enkelt tilfelle.</article><article class="legalP" id="kapittel-5-paragraf-2-foreslåttparagraf-1-ledd-4">Det må dokumenteres at kravene i § 7, § 8 og § 12 første ledd i denne forskrift er oppfylt.</article></article> <article class="defaultP" margin-top="true">§ 24 oppheves.</article></article><article class="legalArticle" data-lovdata-URL="LTI/forskrift/2021-06-25-2247/§37" data-name="§37" id="kapittel-5-paragraf-3"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Overgangsregler</span></h3><article class="legalP" id="kapittel-5-paragraf-3-ledd-1">Vedlikeholdsrapport som er utstedt før ikrafttredelsen av denne forskriften er fortsatt gyldig inntil sin utløpsdato. Før utløpsdato for vedlikeholdsrapporten, kan luftdyktigheten forlenges én gang gjennom en ny vedlikeholdsrapport. Luftfartstilsynet utsteder første gangs utstedelse av N-ARC på grunnlag av denne vedlikeholdsrapporten. N-ARC må deretter forlenges etter bestemmelsene i § 20 eller utstedes etter bestemmelsene i § 18 eller § 19.</article><article class="legalP" id="kapittel-5-paragraf-3-ledd-2">Luftfartøy som på ikrafttredelsestidspunktet får krav om at vedlikeholdet skal ivaretas av N-CAMO, N-CAO eller vedlikeholdsordning, og som velger å etablere en vedlikeholdsordning, må ha slik vedlikeholdsordning godkjent innen 1. januar 2023.</article><article class="legalP" id="kapittel-5-paragraf-3-ledd-3">Luftfartøy som på ikrafttredelsestidspunktet får krav om godkjenning av vedlikeholdsprogrammet, og som ikke har hatt krav om slik godkjenning tidligere, må søke om godkjenning av vedlikeholdsprogrammet, jf. § 7, innen 1. januar 2023.</article><article class="legalP" id="kapittel-5-paragraf-3-ledd-4">Personer som på ikrafttredelsestidspunktet har nasjonal rettighet til å utføre og attestere for vedlikehold i en vedlikeholdsordning etter forskrift 19. juni 2008 nr. 614 om krav for utstedelse, utvidelse og fornyelse av nasjonal rettighet for vedlikehold av luftfartøy, beholder samme rettighet som tidligere etter denne forskriften. Personer med slik nasjonal rettighet kan be om å bli vurdert etter § 13.</article><article class="legalP" id="kapittel-5-paragraf-3-ledd-5">Personer som på ikrafttredelsestidspunktet har nasjonal rettighet for vedlikehold av eget, amatørbygd luftfartøy, beholder denne rettigheten så lenge vedkommende er registrert eier av luftfartøyet.</article></article></section></main></body></html>