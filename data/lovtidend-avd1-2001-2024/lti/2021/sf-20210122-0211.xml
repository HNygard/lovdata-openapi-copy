<!DOCTYPE html><html lang="no"><head><title>Forskrift om endring i forskrift om opptak til høgare utdanning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-22-211</dd><dt class="dokid">DokumentID</dt><dd class="dokid">LTI/forskrift/2021-01-22-211</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for høyere utdanning, forskning og internasjonalt arbeid</li></ul></dd><dt class="dateInForce">I kraft fra</dt><dd class="dateInForce">2021-01-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-06-13</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§4-9</li></ul></dd><dt class="dateOfPublication">Kunngjort</dt><dd class="dateOfPublication">2021-01-26 14:30</dd><dt class="journalNumber">Journalnummer</dt><dd class="journalNumber">2021-0105</dd><dt class="titleShort">Korttittel</dt><dd class="titleShort">Endr. i forskrift om opptak til høgare utdanning</dd><dt class="title">Tittel</dt><dd class="title">Forskrift om endring i forskrift om opptak til høgare utdanning</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 22. januar 2021 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-6, § 3-7 og § 4-9.</dd><dt class="refid">RefID</dt><dd class="refid">forskrift/2021-01-22-211</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til høgare utdanning<ul class="tocSubUl"><li>I<ul class="tocSubUl"><li>§ 2-4. Opptak på grunnlag av fullført fagskuleutdanning</li><li>§ 3-10. Unntak frå kravet om generell studiekompetanse for opptak til matteknologi</li><li>§ 3-12. Unntak frå kravet om generell studiekompetanse for opptak til nautikk ved UiT Norges arktiske universitet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-22-211" id="dokument"><h1>Forskrift om endring i forskrift om opptak til høgare utdanning</h1><section class="section" data-name="kapI" id="kapittel-1" data-lovdata-URL="LTI/forskrift/2021-01-22-211/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. januar 2017 nr. 13 om opptak til høgare utdanning skal det gjerast følgjande endringar:</article> <article class="defaultP" margin-top="true">§ 1-1 sjette ledd skal lyde:</article><article class="numberedLegalP" data-numerator="6" id="kapittel-1-nummer-1">(6) Forskrifta gjeld òg, med visse unntak, jf. forskrifta § 8-1, for klagar over enkeltvedtak i den nasjonale opptaksmodellen for grunnutdanningar ved universitet og høgskular som blir organisert av tenesta Samordna opptak.</article> <article class="defaultP" margin-top="true">§ 2-4 skal lyde:</article><article class="futureLegalArticle" data-name="§2-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Opptak på grunnlag av fullført fagskuleutdanning</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Søkjarar som har fullført 2-årig fagskuleutdanning (120 fagskulepoeng/studiepoeng frå fagskule) som er godkjend etter lov 20. juni 2003 nr. 56 om fagskoleutdanning eller lov 8. juni 2018 nr. 28, får generell studiekompetanse.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom fagskuleutdanninga ikkje har hatt norsk eller anna nordisk språk som undervisningsspråk, må kravet om norsk oppfyllast, jf. § 2-2. Søkjarar frå land utanom Norden må også dokumentere engelskkunnskapar jf. § 2-2 (6).</article></article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Unntak frå kravet om generell studiekompetanse for opptak til matteknologi</span></span><article class="legalP" id="kapittel-1-foreslåttparagraf-2-ledd-1">Matteknologiutdanning har unntak frå kravet om generell studiekompetanse for søkjarar som har bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014, 1-årig forkurs for ingeniør- og maritim høgskuleutdanning eller 1-årig tilpassingskurs, eller 2-årig fagskoleutdanning etter studieordningar før rammeplan fastsett av departementet i 1998–1999.</article></article> <article class="defaultP" margin-top="true">Ny § 3-12 skal lyde:</article><article class="futureLegalArticle" data-name="§3-12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Unntak frå kravet om generell studiekompetanse for opptak til nautikk ved UiT Norges arktiske universitet</span></span><article class="legalP" id="kapittel-1-foreslåttparagraf-3-ledd-1">Nautikkutdanning har unntak frå kravet om generell studiekompetanse for søkjarar som har bestått 1-årig forkurs for 3-årig ingeniørutdanning og integrert masterstudium i teknologiske fag etter fagplan av 2014 eller 1-årig forkurs for ingeniør- og maritim høgskuleutdanning eller 2-årig fagskoleutdanning etter studieordningar før rammeplan fastsett av departementet i 1998–1999.</article></article> <article class="defaultP" margin-top="true">§ 4-5 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) <i>Bachelorstudium i samfunnsøkonomi og i politisk økonomi</i> ved Universitetet i Bergen har som ei forsøksordning for opptak til studieåra 2019–2020, 2020–2021 og 2021–2022 krav om at søkjarar må dokumentere at søkjaren har minst karakteren 4,0 i fellesfaget matematikk (224 timar). Karakterkravet i matematikk gjeld ikkje for søkjarar som kan dokumentere bestått programfag i matematikk med eit omfang på minst 140 timar eller tilsvarande.</article> <article class="defaultP" margin-top="true">§ 4-7 andre, tredje og fjerde ledd skal lyde:</article><article class="numberedLegalP" data-numerator="2" id="kapittel-1-nummer-3">(2) <i>Grunnskulelærarutdanning og 5-årig lektorutdanning med realfag, miljø- og naturfag</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og i tillegg kravet som er fastsett for realfag, miljø- og naturfag i § 4-3 andre eller fjerde ledd.</article><article class="numberedLegalP" data-numerator="3" id="kapittel-1-nummer-4">(3) <i>Grunnskulelærarutdanning med musikk</i> har krav om at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 4,0 i fellesfaget matematikk (224 timar). I tillegg må søkjaren dokumentere kunnskapar og ferdigheiter i musikk etter nærmare reglar fastsette av institusjonen.</article><article class="numberedLegalP" data-numerator="4" id="kapittel-1-nummer-5">(4) <i>Grunnskulelærar- og barnehagelærarutdanning med sørsamisk eller lulesamisk</i> har krav om at søkjarar må dokumentere kunnskapar i sørsamisk eller lulesamisk språk etter nærmare reglar fastsette av institusjonen. For grunnskulelærarutdanning gjeld i tillegg at søkjarar må dokumentere minimum 35 skulepoeng og eit gjennomsnitt på minimum karakteren 3,0 i norsk (393 timar) og 4,0 i fellesfaget matematikk (224 timar).</article></section><section class="section" data-name="kapII" id="kapittel-2" data-lovdata-URL="LTI/forskrift/2021-01-22-211/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringsforskrifta skal tre i kraft 31. januar 2021.</article></section></main></body></html>