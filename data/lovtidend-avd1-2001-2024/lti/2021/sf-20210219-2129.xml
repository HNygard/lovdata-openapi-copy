<!DOCTYPE html><html lang="no"><head><title>Forskrift om endring i forskrift om høyere yrkesfaglig utdanning ved Fagskolen Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-19-2129</dd><dt class="dokid">DokumentID</dt><dd class="dokid">LTI/forskrift/2021-02-19-2129</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Innlandet</li></ul></dd><dt class="dateInForce">I kraft fra</dt><dd class="dateInForce">2021-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-19-2113</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li><li>forskrift/2019-07-11-1005/§37</li></ul></dd><dt class="dateOfPublication">Kunngjort</dt><dd class="dateOfPublication">2021-06-25 15:15</dd><dt class="journalNumber">Journalnummer</dt><dd class="journalNumber">2021-1143</dd><dt class="titleShort">Korttittel</dt><dd class="titleShort">Endr. i forskrift om høyere yrkesfaglig utdanning ved Fagskolen Innlandet</dd><dt class="title">Tittel</dt><dd class="title">Forskrift om endring i forskrift om høyere yrkesfaglig utdanning ved Fagskolen Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Innlandet 19. februar 2021 med hjemmel i lov 8. juni 2018 nr. 28 om høyere yrkesfaglig utdanning § 16 og § 21 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 37.</dd><dt class="refid">RefID</dt><dd class="refid">forskrift/2021-02-19-2129</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høyere yrkesfaglig utdanning ved Fagskolen Innlandet<ul class="tocSubUl"><li>I<ul class="tocSubUl"><li>§ 5-12. Vilkår for å kunne starte på og gjennomføre hovedprosjekt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-19-2129" id="dokument"><h1>Forskrift om endring i forskrift om høyere yrkesfaglig utdanning ved Fagskolen Innlandet</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-19-2129/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. desember 2019 nr. 2113 om høyere yrkesfaglig utdanning ved Fagskolen Innlandet gjøres følgende endringer:</article> <article class="defaultP" margin-top="true">§ 2-2 opptak på grunnlag av dokumentert relevant praksis, andre ledd skal nå lyde:</article><article class="numberedLegalP" data-numerator="2" id="kapittel-1-nummer-1">(2) Søkeren må dokumentere tilstrekkelig relevant praksis og kompetanse, tilsvarende de krav som stilles til fullført og bestått videregående opplæring innenfor et av de godkjente lærefagene som kvalifiserer for opptak til studietilbudet. Praksisen kan være opparbeidet gjennom arbeids- og samfunnsliv, frivillig sektor, utdanning, kurs eller annet.</article> <article class="defaultP" margin-top="true">§ 5-11 stryk eller ikke bestått skal nå lyde:</article><article class="legalP" id="kapittel-1-ledd-2">Ved karakteren F eller ikke bestått/ikke vurdering i emne eller eksamen, mister man studieretten fra kommende semester. Studenten må, etter søknad, gjøre egen avtale med skolen for videre studieprogresjon. Søknaden sendes rektor så snart studenten er kjent med resultatet, og senest tre uker før påfølgende semester starter.</article> <article class="defaultP" margin-top="true">Ny § 5-12 skal lyde:</article><article class="futureLegalArticle" data-name="§5-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-12</span>. <span class="legalArticleTitle">Vilkår for å kunne starte på og gjennomføre hovedprosjekt</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) En student har rett til å starte med hovedprosjekt dersom alle emner og eksamener som etter normal framdrift skal være gjennomført og avsluttet ved hovedprosjektets oppstart, er bestått med karakteren E eller bedre.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Dersom ett eller flere emner som avsluttes i hovedprosjektperioden vurderes til karakteren F eller ikke bestått, vil verken hovedprosjektkarakteren eller hovedprosjektbeskrivelsen vises på karakterutskriften.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Settes emnekarakter i hovedprosjekt til karakter til F eller ikke bestått, mister studenten retten til å fremstille seg til muntlig høring/eksamen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Studenten må selv overholde de frister og krav som er beskrevet i denne forskrifts § 5-4 til § 5-9.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Studenten kan søke om dispensasjon fra kravene i første til fjerde ledd over. Søknaden sendes rektor og må være godkjent før oppstart av hovedprosjektet.</article></article> <article class="defaultP" margin-top="true">§ 7-1 nytt åttende ledd vitnemål skal lyde:</article><article class="numberedLegalP" data-numerator="8" id="kapittel-1-nummer-2">(8) Ved godskriving og fritak i enkeltemner, vil disse emnene ikke komme på vitnemål/ karakterutskrift verken med karakter eller tellende studiepoeng. Det henvises til lov om høyere yrkesfaglig utdanning (fagskoleloven) § 8, der det fremgår at det ikke skal gis dobbel uttelling for samme faginnhold.</article> <article class="defaultP" margin-top="true">§ 7-2 tilknytningskrav for utstedelse av vitnemål skal lyde:</article><article class="legalP" id="kapittel-1-ledd-3">For at en fagskole skal kunne utstede vitnemål eller annen dokumentasjon for fullført utdanning, må minst 30 av studiepoengene som skal inngå i beregningsgrunnlaget, være avlagt ved fagskolen. Det er normalt den siste fagskolen som har en student før fullført utdanningsløp, som har ansvaret for å utstede vitnemålet. Ved innpassing mellom fagskoler kan det avtales særskilte ordninger for utstedelse av vitnemål mellom de berørte fagskolene.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-19-2129/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2021.</article></section></main></body></html>