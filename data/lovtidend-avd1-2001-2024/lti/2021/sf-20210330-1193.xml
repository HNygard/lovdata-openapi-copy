<!DOCTYPE html><html lang="no"><head><title>Forskrift om endring i forskrift for bruk av motorkjøretøyer i utmark og på islagte vassdrag</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-30-1193</dd><dt class="dokid">DokumentID</dt><dd class="dokid">LTI/forskrift/2021-03-30-1193</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2021-04-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-05-15-356</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1977-06-10-82/§4a</li></ul></dd><dt class="dateOfPublication">Kunngjort</dt><dd class="dateOfPublication">2021-04-20 15:15</dd><dt class="journalNumber">Journalnummer</dt><dd class="journalNumber">2021-0590</dd><dt class="titleShort">Korttittel</dt><dd class="titleShort">Endr. i forskrift for bruk av motorkjøretøyer i utmark etc.</dd><dt class="title">Tittel</dt><dd class="title">Forskrift om endring i forskrift for bruk av motorkjøretøyer i utmark og på islagte vassdrag</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 30. mars 2021 med hjemmel i lov 10. juni 1977 nr. 82 om motorferdsel i utmark og vassdrag (motorferdselloven) § 4a.</dd><dt class="refid">RefID</dt><dd class="refid">forskrift/2021-03-30-1193</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift for bruk av motorkjøretøyer i utmark og på islagte vassdrag<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-30-1193" id="dokument"><h1>Forskrift om endring i forskrift for bruk av motorkjøretøyer i utmark og på islagte vassdrag</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-30-1193/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. mai 1988 nr. 356 for bruk av motorkjøretøyer i utmark og på islagte vassdrag gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-2">Fylkesmannen kan – med unntak av formål nevnt i motorferdsellovens § 4 første ledd – begrense eller forby kjøring i spesielt sårbare områder. Fylkesmannen kan delegere denne myndigheten til kommunen.</article> <article class="defaultP" margin-top="true">§ 3 andre ledd skal lyde:</article><article class="legalP" id="kapittel-1-ledd-3">Kommunen kan gi bestemmelser om kjøring som nevnt i bokstavene b–g, herunder om områder, traseer, sesonglengde, tidspunkter for kjøring, utstyr m.v.</article> <article class="defaultP" margin-top="true">§ 4a andre ledd første punktum skal lyde:</article><article class="legalP" id="kapittel-1-ledd-4">Kommunen kan fastsette snøscooterløyper for kjøring med snøscooter på vinterføre.</article> <article class="defaultP" margin-top="true">§ 4a andre ledd fjerde punktum skal lyde:</article><article class="legalP" id="kapittel-1-ledd-5">Kommunen skal i forskrift gi bestemmelser om bruken av løypene, herunder om kjørefart og kjøretider.</article> <article class="defaultP" margin-top="true">§ 4a åttende ledd første punktum skal lyde:</article><article class="legalP" id="kapittel-1-ledd-6">Kommunens vedtak om snøscooterløyper kan påklages til fylkesmannen.</article> <article class="defaultP" margin-top="true">§ 4b første ledd første punktum skal lyde:</article><article class="legalP" id="kapittel-1-ledd-7">Direktoratet kan i inntil seks kommuner gi kommunen myndighet til i forskrift å fastsette løyper for persontransport med tyngre beltekjøretøy på vinterføre til utgangspunkter for alpin skikjøring (catskiing) som et forsøk på inntil seks år.</article> <article class="defaultP" margin-top="true">§ 4b andre ledd første punktum skal lyde:</article><article class="legalP" id="kapittel-1-ledd-8">Kommunen skal fastsette løypene i eget kart og i forskrift gi bestemmelser om bruken av løypene.</article> <article class="defaultP" margin-top="true">§ 5 første ledd innledningen skal lyde:</article><article class="legalP" id="kapittel-1-ledd-9">Etter skriftlig søknad kan kommunen gi tillatelse til bruk av snøscooter for:</article> <article class="defaultP" margin-top="true">§ 5 andre ledd oppheves.</article> <article class="defaultP" margin-top="true">§ 6 første punktum skal lyde:</article><article class="legalP" id="kapittel-1-ledd-10">I unntakstilfelle kan kommunen etter skriftlig søknad gi tillatelse til kjøring utover § 2–§ 5, dersom søkeren påviser et særlig behov som ikke knytter seg til turkjøring, og som ikke kan dekkes på annen måte.</article> <article class="defaultP" margin-top="true">Under merknader til forskriften § 4a, andre ledd, første og annet punktum, i første avsnitt, oppheves andre og tredje punktum slik at første avsnitt lyder:</article><article class="legalP" id="kapittel-1-ledd-11">Første punktum slår fast at kommunen har myndighet til å fastsette løyper for fornøyelseskjøring med snøscooter på vinterføre.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-30-1193/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 16. april 2021.</article></section></main></body></html>