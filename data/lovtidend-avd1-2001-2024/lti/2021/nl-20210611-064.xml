<!DOCTYPE html><html lang="no"><head><title>Lov om endringer i stortingsgodtgjørelsesloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-64</dd><dt class="dokid">DokumentID</dt><dd class="dokid">LTI/lov/2021-06-11-64</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2021-10-01</dd><dt class="changesToDocuments">Endrer</dt><dd class="changesToDocuments"><ul><li>lov/2016-12-20-106</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Stortinget</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0918</dd><dt class="titleShort">Korttittel</dt><dd class="titleShort">Endringslov til stortingsgodtgjørelsesloven</dd><dt class="title">Tittel</dt><dd class="title">Lov om endringer i stortingsgodtgjørelsesloven</dd><dt class="miscInformation">Annet om dokumentet</dt><dd class="miscInformation">Innst.524 L (2020–2021), Lovvedtak 138 (2020–2021). Stortingets første og andre gangs behandling hhv. 1. og 4. juni 2021. Fremmet av Finansdepartementet.</dd><dt class="refid">RefID</dt><dd class="refid">lov/2021-06-11-64</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i stortingsgodtgjørelsesloven<ul class="tocSubUl"><li>I<ul class="tocSubUl"><li>§ 2. Stortingets godtgjøringsutvalg</li><li>§ 10. Utgifter i forbindelse med fravær fra hjemmet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-64" id="dokument"><h1>Lov om endringer i stortingsgodtgjørelsesloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. desember 2016 nr. 106 om godtgjørelse for stortingsrepresentanter (stortingsgodtgjørelsesloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-64/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I lov 20. desember 2016 nr. 106 om godtgjørelse for stortingsrepresentanter gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Stortingets godtgjøringsutvalg</span></span><article class="legalP" id="kapittel-1-foreslåttparagraf-1-ledd-1">Etter innstilling fra Stortingets godtgjøringsutvalg fastsetter Stortinget den godtgjørelsen som tilkommer stortingsrepresentanter, statsministeren og regjeringens medlemmer. Godtgjørelsen fastsettes som et årlig beløp.</article><article class="legalP" id="kapittel-1-foreslåttparagraf-1-ledd-2">Stortingets presidentskap oppnevner leder og to andre medlemmer til Stortingets godtgjøringsutvalg, med funksjonstid på fire år. Utvalget er beslutningsdyktig når alle medlemmer er til stede. Stortingets presidentskap kan fastsette nærmere retningslinjer om utvalgets virksomhet.</article></article> <article class="defaultP" margin-top="true">§ 8 første ledd skal lyde:</article><article class="legalP" id="kapittel-1-ledd-2">Alle reiser som skal dekkes av Stortinget, skal foretas på den mest kostnadseffektive måte, så langt dette er forenelig med reisens formål.</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-3">Reiseregninger skal gjøres opp snarest.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Utgifter i forbindelse med fravær fra hjemmet</span></span><article class="legalP" id="kapittel-1-foreslåttparagraf-2-ledd-1">Stortinget anses som fast arbeidssted for representantene. Med mindre noe annet er særskilt bestemt, betraktes arbeidsreiser mellom Stortinget og bosted (pendlerbolig eller privat bolig) som privatreiser og dekkes av representantene selv. Innkalte vararepresentanter får dekket faktiske utgifter til overnatting i den tiden de gjør tjeneste. Ved sykdom eller skade kan representantene få dekket særlige utgifter til transport til og fra Stortinget.</article><article class="legalP" id="kapittel-1-foreslåttparagraf-2-ledd-2">Representanter som bor mer enn 40 km fra Stortinget, kan få dekket utgifter til reiser tur/retur Stortinget ved tiltredelse og fratredelse, sesjonsåpning og avslutning.</article><article class="legalP" id="kapittel-1-foreslåttparagraf-2-ledd-3">Representanter som bor mer enn 40 km fra Stortinget, kan få dekket reiseutgifter mellom Stortinget eller pendlerboligen og representantenes hjemsted inntil én gang tur/retur per uke. Representanter med barn under 20 år som bor på hjemstedet, får dekket utgifter til inntil én ekstra hjemreise per uke. Stortingets presidentskap kan i særlige tilfeller utvide antall pendlerreiser per uke. Første og andre punktum gjelder ikke innkalte vararepresentanter som er innkalt for en kortere periode enn én hel uke.</article><article class="legalP" id="kapittel-1-foreslåttparagraf-2-ledd-4">I uker med helligdag tirsdag, onsdag eller torsdag dekkes ytterligere én pendlerreise tur/retur hjemsted og Oslo. Det dekkes inntil to pendlerreiser tur/retur i slike uker, også for representanter med barn under 20 år.</article><article class="legalP" id="kapittel-1-foreslåttparagraf-2-ledd-5">Ved permisjon på grunn av sykdom, skade eller velferdsgrunner kan representantene få dekket reiseutgifter for en reise tur/retur Stortinget og hjemsted eller annet innenlands oppholdssted.</article><article class="legalP" id="kapittel-1-foreslåttparagraf-2-ledd-6">Ved bruk av egen bil til reiser etter paragrafen her dekkes kilometergodtgjørelse etter satsene for tjenestereiser i staten.</article><article class="legalP" id="kapittel-1-foreslåttparagraf-2-ledd-7">Representanter som er å anse som pendlere etter forskrift til utfylling og gjennomføring mv. av skatteloven av 26. mars 1999 nr. 14 § 3-1-2 tilstås pendlerdiett for de døgn de oppholder seg i pendlerboligene i forbindelse med utøvelsen av stortingsvervet. Pendlerdiett tilsvarer den alminnelige satsen for opphold på hybel eller brakke med kokemuligheter, fastsatt årlig av Skattedirektoratet.</article></article> <article class="defaultP" margin-top="true">§ 12 første ledd nytt tredje punktum skal lyde:</article><article class="legalP" id="kapittel-1-ledd-4">For representantens barn under 18 år med annet bosted enn representantens hjemsted, dekkes reisekostnad mellom barnets hjemsted og Oslo.</article> <article class="defaultP" margin-top="true">§ 16 tredje ledd nytt annet punktum skal lyde:</article><article class="legalP" id="kapittel-1-ledd-5">Det gis ikke etterlønn ved etablering eller ny oppstart av egen virksomhet.</article> <article class="defaultP" margin-top="true">§ 20 nytt fjerde ledd skal lyde:</article><article class="legalP" id="kapittel-1-ledd-6">Det kan gjøres trekk i godtgjørelse, fratredelsesytelse, etterlønn og feriepenger dersom utlegg betalt direkte av Stortinget ikke er dokumentert innen tre måneder. Kravet frafalles eller tilbakebetales ved dokumentasjon av utlegget.</article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-64/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft 1. oktober 2021.</article></section></main></body></html>