<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Stiftelsen Norsk Hestesenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-19-1807</dd><dt class="dokid">DokumentID</dt><dd class="dokid">LTI/forskrift/2021-05-19-1807</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Stiftelsen Norsk Hestesenter</li></ul></dd><dt class="dateInForce">I kraft fra</dt><dd class="dateInForce">2021-05-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-10-21-2137</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>forskrift/2019-07-11-1005/§7</li></ul></dd><dt class="dateOfPublication">Kunngjort</dt><dd class="dateOfPublication">2021-06-08 15:30</dd><dt class="journalNumber">Journalnummer</dt><dd class="journalNumber">2021-0932</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Stiftelsen Norsk Hestesenter</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Stiftelsen Norsk Hestesenter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Stiftelsen Norsk Hestesenter med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 7.</dd><dt class="refid">RefID</dt><dd class="refid">forskrift/2021-05-19-1807</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Stiftelsen Norsk Hestesenter<ul class="tocSubUl"><li>I<ul class="tocSubUl"><li>§ 2-1. Generelt opptaksgrunnlag</li><li>§ 2-2. Opptak på grunnlag av realkompetanse</li><li>§ 2-4. Sammensetning og retningslinjer for opptakskomiteen<ul class="tocSubUl"><li>§ 2-4. Sammensetning og retningslinjer for opptakskomiteen<ul class="tocSubUl"><li>§ 2-5. Godskriving og fritak</li><li>§ 2-6. Begrunnelse og klage på opptak</li></ul></li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-19-1807" id="dokument"><h1>Forskrift om endring i forskrift om opptak, studier og eksamen ved Stiftelsen Norsk Hestesenter</h1><section class="section" data-name="kapI" id="kapittel-1" data-lovdata-URL="LTI/forskrift/2021-05-19-1807/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. oktober 2020 nr. 2137 om opptak, studier og eksamen ved Stiftelsen Norsk Hestesenter gjøres følgende endringer:</article><span class="futuretitle" id="kapittel-1-foreslåttittel-1">Kapittel 2. Opptak</span><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Generelt opptaksgrunnlag</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Opptaksgrunnlaget til fagskoleutdanning er fullført og bestått videregående opplæring. Opptak til fagskoleutdanningen krever enten relevant fag- eller svennebrev, treårig yrkesfaglig opplæring eller generell studiekompetanse.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Søkere som er 23 år eller eldre i opptaksåret, kan tas opp på grunnlag av tilsvarende realkompetanse.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Ridelærer 1, 2 og 3 er selvstendige enheter som bygger på hverandre. For Ridelærer 1 blir de som fyller kravene under punktene 1 og 2 innkalt til opptaksprøve. Søkerne rangeres og dersom det er flere søkere enn antall studieplasser som består opptaksprøven følges rangeringen. For Ridelærer 2 er opptakskravet bestått Ridelærer 1, for Ridelærer 3 er opptakskravet bestått Ridelærer 2. Ved flere søkere enn det er studieplasser rangeres søkerne etter karakterer. Utregning av poeng er nærmere beskrevet i studieplanen.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Kvalifiserte søkere som ikke kan poengberegnes, må rangeres i forhold til poengberegnede søkere ved hjelp av en individuell skjønnsmessig vurdering. Fagskolen fastsetter selv skjønnskriteriene. For å få tilbud om opptak kreves det likeverdige ferdigheter og kunnskaper med søkere som får tilbud om opptak etter rangering på grunnlag av poengberegning.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Hvis det er ledige studieplasser etter at det ordinære opptaket er gjennomført, kan Fagskolen selv tilby disse studieplassene til kvalifiserte søkere. Søknader om opptak til slike ledige studieplasser behandles i den rekkefølgen de mottas, uavhengig av rangeringsbestemmelsene.</article></article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Opptak på grunnlag av realkompetanse</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Søkerne må ha dokumentert hestefaglig kompetanse, herunder kvalifikasjoner som gir grunnlag for å gjennomgå teoretisk opplæring i det aktuelle fagområdet.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Søkerne må ha tilfredsstillende lese- og skriveferdigheter.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Søkeren må godtgjøre en grunnleggende innsikt i hestekunnskap, gjennom attester, referanser og/eller resultater.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Hvis det er tvil om realkompetansen er god nok, kan det bli aktuelt å gjennomføre opptaksprøve av søkere for å få et bedre vurderingsgrunnlag.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Rektor ved Stiftelsen Norsk Hestesenter og to personer oppnevnt av styret utgjør vurderingsnemnda og foretar denne første vurderingen av søkeren. Dersom søkeren ikke fyller kravene for å bli innkalt til opptaksprøven, skal han/hun få en skriftlig redegjørelse. Ved avslag kan søkeren skriftlig klage på avgjørelsen til Stiftelsen Norsk Hestesenter innen tre uker etter at meldingen er mottatt av søkeren. Dersom avslaget opprettholdes, skal klagen behandles av skolens klagenemnd.</article></article><article class="futureLegalArticle" data-name="§2-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptaksprøven</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) På studier med opptaksprøve arrangeres ved Stiftelsen Norsk Hestesenter om lag to måneder før studietilbudet skal starte og varer normalt en dag.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Det henvises til den aktuelle studieplan for beskrivelse av opptaksprøven til den enkelte utdanning.</article><article class="legalArticle" data-lovdata-URL="LTI/forskrift/2021-05-19-1807/§2-4" data-name="§2-4" id="kapittel-1-foreslåttparagraf-3-paragraf-1"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Sammensetning og retningslinjer for opptakskomiteen</span></h3><article class="numberedLegalP" data-numerator="1" id="kapittel-1-foreslåttparagraf-3-paragraf-1-nummer-1">(1) Opptakskomiteen oppnevnes av styret for Stiftelsen Norsk Hestesenter og består av tre personer, hvorav én av disse ikke er blant de ansatte ved skolen. Intervjuene utføres av minst ett medlem av nemnda. Endelig opptak og rangering av søkerne foretas i henhold til opptakskrav i samlet møte hvor medlemmene i nemnda er likestilte. En sekretær fører protokoll som underskrives av medlemmene i nemnda.</article><article class="numberedLegalP" data-numerator="2" id="kapittel-1-foreslåttparagraf-3-paragraf-1-nummer-2">(2) Opptakskomiteen skal ta hensyn til følgende momenter hos søkerne:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-nummer-2-punkt-1"><article class="legalP" id="kapittel-1-foreslåttparagraf-3-paragraf-1-nummer-2-punkt-1-ledd-1">Holdninger til dyr og mennesker, motivasjon og innstilling i forhold til å gå inn i yrket utdanningen kvalifiserer for.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-nummer-2-punkt-2"><article class="legalP" id="kapittel-1-foreslåttparagraf-3-paragraf-1-nummer-2-punkt-2-ledd-1">Praktiske ferdigheter og fysiske forutsetninger.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-nummer-2-punkt-3"><article class="legalP" id="kapittel-1-foreslåttparagraf-3-paragraf-1-nummer-2-punkt-3-ledd-1">Naturlige forutsetninger for å tilegne seg kunnskaper om faget.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-nummer-2-punkt-4"><article class="legalP" id="kapittel-1-foreslåttparagraf-3-paragraf-1-nummer-2-punkt-4-ledd-1">Evne til å ordlegge seg og formidle praktiske ferdigheter og teoretiske kunnskaper overfor medarbeidere og ansatte.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-nummer-2-punkt-5"><article class="legalP" id="kapittel-1-foreslåttparagraf-3-paragraf-1-nummer-2-punkt-5-ledd-1">Ovenstående forutsetninger skal vektlegges i den rekkefølge som de er nevnt, med særlig tanke på dyreetiske holdninger og søkerens formål ved valg av studietilbudet.</article></article></li></ul></article><article class="futureLegalArticle" data-name="§2-5" id="kapittel-1-foreslåttparagraf-3-paragraf-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Godskriving og fritak</span></span><article class="numberedLegalP" data-numerator="1" id="kapittel-1-foreslåttparagraf-3-paragraf-1-foreslåttparagraf-1-nummer-1">(1) Godskriving kan gis til studenter som har bestått emner fra andre akkrediterte fagskoleutdanninger som oppfyller de faglige kravene for emnene det søkes godkjenning for, dersom de aktuelle fagskoleutdanningene ligger innenfor det samme fagområdet eller nært beslektede fagområder. Det kan ikke gis dobbel uttelling for det samme faginnholdet.</article><article class="numberedLegalP" data-numerator="2" id="kapittel-1-foreslåttparagraf-3-paragraf-1-foreslåttparagraf-1-nummer-2">(2) Fagskoler kan etter en faglig vurdering også gi fritak for emner på grunnlag av annen dokumentert relevant utdanning og kompetanse. Annen relevant utdanning/kompetanse er for eksempel utenlandsk utdanning, folkehøgskole, voksenopplæring eller høyere utdanning på samme eller beslektet fagområde.</article><article class="numberedLegalP" data-numerator="3" id="kapittel-1-foreslåttparagraf-3-paragraf-1-foreslåttparagraf-1-nummer-3">(3) Fritak kan gis for emner på grunnlag av dokumentert realkompetanse. Prøve for kontroll av de dokumenterte kunnskaper og/eller ferdigheter kan kreves avlagt.</article><article class="numberedLegalP" data-numerator="4" id="kapittel-1-foreslåttparagraf-3-paragraf-1-foreslåttparagraf-1-nummer-4">(4) Utdanning fra videregående skoles nivå gir ikke grunnlag for fritak for eksamen ved Stiftelsen Norsk Hestesenter.</article><article class="numberedLegalP" data-numerator="5" id="kapittel-1-foreslåttparagraf-3-paragraf-1-foreslåttparagraf-1-nummer-5">(5) Skolens administrasjon ved rektor avgjør godskriving og fritak etter innstilling fra det/de aktuelle fagmiljøet/fagmiljøene. Fagmiljøets/fagmiljøenes vurdering skal avklare<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-1"><article class="legalP" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-1-ledd-1">om utdanningsdelen er av samme omfang (om mulig målt i studiepoeng for relaterte emner)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-2"><article class="legalP" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-2-ledd-1">om utdanningsdelen er på samme faglige nivå</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-3"><article class="legalP" id="kapittel-1-foreslåttparagraf-3-paragraf-1-foreslåttparagraf-1-nummer-5-punkt-3-ledd-1">hvor tilsvarende læringsutbyttebeskrivelsene er når det gjelder kunnskaper, ferdigheter og generell kompetanse.</article></article></li></ul></article><article class="numberedLegalP" data-numerator="6" id="kapittel-1-foreslåttparagraf-3-paragraf-1-foreslåttparagraf-1-nummer-6">(6) Siden godskriving og fritak er enkeltvedtak, har studenten klageadgang på vedtaket. Begrunnelsen skal normalt være gitt innen to uker etter at studenten har framsatt krav om det. Klage over Stiftelsen Norsk Hestesenter sitt vedtak om godskriving og fritak må framsettes skriftlig innen tre uker etter at studenten er gjort kjent med vedtaket eller burde gjort seg kjent med dette. Klagen sendes rektor for videre behandling i Klagenemnda ved Stiftelsen Norsk Hestesenter.</article><article class="numberedLegalP" data-numerator="7" id="kapittel-1-foreslåttparagraf-3-paragraf-1-foreslåttparagraf-1-nummer-7">(7) Fritak for eksamen/emne må framgå på vitnemål og karakterutskrift med merknad om grunnlaget for fritaket.</article></article><article class="futureLegalArticle" data-name="§2-6" id="kapittel-1-foreslåttparagraf-3-paragraf-1-foreslåttparagraf-2"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Begrunnelse og klage på opptak</span></span><article class="numberedLegalP" data-numerator="1" id="kapittel-1-foreslåttparagraf-3-paragraf-1-foreslåttparagraf-2-nummer-1">(1) Søkerne kan etter at opptak er foretatt få en muntlig begrunnelse på hvorfor de eventuelt ikke er tatt opp som student. Begrunnelsen gis på bakgrunn av protokoll fra opptaksmøtet.</article><article class="numberedLegalP" data-numerator="2" id="kapittel-1-foreslåttparagraf-3-paragraf-1-foreslåttparagraf-2-nummer-2">(2) Søkere som ikke er tatt opp, kan påklage avgjørelsen dersom de mener at det er gjort formelle feil under opptaket. Klagen behandles først av opptakskomiteen, og dersom den ikke tas til følge, sendes saken til skolens klagenemnd.</article></article></article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-05-19-1807/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 19. mai 2021.</article></section></main></body></html>