<!DOCTYPE html><html lang="no"><head><title>Lov om endringer i barnevernloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-96</dd><dt class="dokid">DokumentID</dt><dd class="dokid">LTI/lov/2021-06-18-96</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-07-17-100</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Barnevern</li> <li>IKT- og medierett &gt; Personopplysninger</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1040</dd><dt class="titleShort">Korttittel</dt><dd class="titleShort">Endringslov til barnevernloven</dd><dt class="title">Tittel</dt><dd class="title">Lov om endringer i barnevernloven</dd><dt class="miscInformation">Annet om dokumentet</dt><dd class="miscInformation">Prop.133 L (2020–2021), Innst.625 L (2020–2021), Lovvedtak 174 (2020–2021). Stortingets første og andre gangs behandling hhv. 10. og 14. juni 2021. Fremmet av Barne- og familiedepartementet.</dd><dt class="refid">RefID</dt><dd class="refid">lov/2021-06-18-96</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i barnevernloven<ul class="tocSubUl"><li>I<ul class="tocSubUl"><li>§ 2-1 a. Krav til kompetanse for barneverntjenestens personell</li><li>§ 2-1 b. Midlertidig dispensasjon og varig unntak fra krav til mastergrad</li><li>§ 3-1. Kommunens og barneverntjenestens forebyggende virksomhet</li><li>§ 5-11. Krav til bemanning og kompetanse i barneverninstitusjon</li><li>§ 5A-7. Tilsyn, godkjenning, rettigheter under oppholdet, krav til kvalitet og kompetanse</li><li>§ 6-7 c. Behandling av personopplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-96" id="dokument"><h1>Lov om endringer i barnevernloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1992 nr. 100 om barneverntjenester (barnevernloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-96/KAPITTEL_1"><h2 data-text-align="center">I</h2><article class="defaultP">I lov 17. juli 1992 nr. 100 om barneverntjenester gjøres følgende endringer:</article> <article class="defaultP" margin-top="true">§ 2-1 fjerde ledd skal lyde:</article><article class="legalP" id="kapittel-1-ledd-1">I hver kommune skal det være en barneverntjeneste som utfører oppgaver etter denne loven. Barneverntjenesten skal ha en leder.</article> <article class="defaultP" margin-top="true">§ 2-1 syvende ledd skal lyde:</article><article class="legalP" id="kapittel-1-ledd-2">Kommunen har ansvaret for nødvendig opplæring og veiledning av barneverntjenestens personell. Personellet er forpliktet til å delta i den opplæringen og veiledningen som blir bestemt. Departementet kan gi forskrift om opplæring.</article> <article class="defaultP" margin-top="true">§ 2-1 nytt åttende ledd skal lyde:</article><article class="legalP" id="kapittel-1-ledd-3">Kommunen skal tilby veiledet praksis i barneverntjenesten når en utdanningsinstitusjon ber om det. Kommunen skal samarbeide med utdanningsinstitusjonen om gjennomføring av veiledet praksis.</article> <article class="defaultP" margin-top="true">Nåværende åttende ledd blir nytt niende ledd.</article> <article class="defaultP" margin-top="true">Ny § 2-1 a skal lyde:</article><article class="futureLegalArticle" data-name="§2-1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1 a</span>. <span class="legalArticleTitle">Krav til kompetanse for barneverntjenestens personell</span></span><article class="legalP" id="kapittel-1-foreslåttparagraf-1-ledd-1">Personell i barneverntjenesten som skal<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">gjennomgå og vurdere bekymringsmeldinger</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">gjennomføre undersøkelser av barnets omsorgssituasjon</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">treffe vedtak om hjelpetiltak</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">forberede saker for behandling i fylkesnemnda, eller</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">iverksette og følge opp tiltak</article></article></li></ul><p class="leddfortsettelse">må fra 1. januar 2031 ha barnevernfaglig mastergrad eller annen relevant utdanning på tilsvarende nivå. Kompetansekravet er også oppfylt av personell som har relevant bachelorutdanning og som innen 1. januar 2031 kan dokumentere minst fire års arbeidserfaring fra barnevernet og som har gjennomført en barnevernfaglig eller annen relevant videreutdanning med minst 30 studiepoeng.</p></article><article class="legalP" id="kapittel-1-foreslåttparagraf-1-ledd-2">Bestemmelsen gjelder også for barneverntjenestens leder og lederens stedfortreder, samt for sakkyndige barneverntjenesten har engasjert etter § 4-3 og for personell som bistår barneverntjenesten med utredning Barne-, ungdoms- og familieetaten tilbyr etter § 2-3 tredje ledd bokstav a.</article><article class="legalP" id="kapittel-1-foreslåttparagraf-1-ledd-3">Når barneverntjenesten utfører oppgaver etter denne bestemmelsen, kan den bare la seg bistå av private som oppfyller kompetansekravene i første ledd.</article></article> <article class="defaultP" margin-top="true">Ny § 2-1 b skal lyde:</article><article class="futureLegalArticle" data-name="§2-1b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1 b</span>. <span class="legalArticleTitle">Midlertidig dispensasjon og varig unntak fra krav til mastergrad</span></span><article class="legalP" id="kapittel-1-foreslåttparagraf-2-ledd-1">Kommunen kan gi midlertidig dispensasjon fra kravet om mastergrad etter § 2-1 a i tilfeller der stillingen det søkes dispensasjon for har vært offentlig utlyst, og ingen kvalifiserte søkere har meldt seg. Kommunen skal lage en ettårig plan for systematisk veiledning av den nyansatte ved utførelse av de oppgavene som følger av § 2-1 a. Kommunen skal informere statsforvalteren om at midlertidig dispensasjon er gitt.</article><article class="legalP" id="kapittel-1-foreslåttparagraf-2-ledd-2">Den ansatte må innen tre år fra tidspunktet for tiltredelse ha gjennomført og bestått en barnevernsfaglig eller annen relevant videreutdanning med minst 30 studiepoeng. Kommunen kan gi varig unntak for kravet til mastergrad når det foreligger dokumentasjon på bestått videreutdanning. Kommunen skal informere statsforvalteren om at varig unntak er gitt.</article></article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Kommunens og barneverntjenestens forebyggende virksomhet</span></span><article class="legalP" id="kapittel-1-foreslåttparagraf-3-ledd-1">Kommunen skal fremme gode oppvekstvilkår gjennom tiltak for å forebygge at barn og unge utsettes for omsorgssvikt eller utvikler atferdsvansker. Kommunen skal sørge for å samordne sitt tjenestetilbud til barn og familier.</article><article class="legalP" id="kapittel-1-foreslåttparagraf-3-ledd-2">Kommunestyret selv skal vedta en plan for kommunens forebyggende arbeid etter første ledd. Planen skal beskrive hva som er målene for arbeidet, hvordan arbeidet skal organiseres og fordeles mellom etatene i kommunen, og hvordan etatene skal samarbeide.</article><article class="legalP" id="kapittel-1-foreslåttparagraf-3-ledd-3">Barneverntjenesten har ansvar for å gi hjelp, omsorg og beskyttelse når det er nødvendig på grunn av barnets omsorgssituasjon eller atferd. Ansvaret omfatter tiltak rettet mot barnets omsorgssituasjon eller atferd.</article><article class="legalP" id="kapittel-1-foreslåttparagraf-3-ledd-4">Barneverntjenesten skal sette inn tiltak tidlig for å forebygge alvorlig omsorgssvikt og atferdsvansker.</article></article> <article class="defaultP" margin-top="true">§ 4-3 syvende ledd nytt første punktum skal lyde:</article><article class="legalP" id="kapittel-1-ledd-4">Når det er nødvendig for å avklare om vilkårene for omsorgsovertakelse av barn i alderen 0 til 6 år er oppfylt, kan barnevernstjenesten ved samtykke vedta utredning av barnets omsorgssituasjon i senter for foreldre og barn.</article> <article class="defaultP" margin-top="true">Nåværende første punktum blir nytt annet punktum.</article> <article class="defaultP" margin-top="true">§ 5-1 nytt annet ledd skal lyde:</article><article class="legalP" id="kapittel-1-ledd-5">Barne-, ungdoms- og familieetaten skal tilby veiledet praksis i institusjon når en utdanningsinstitusjon ber om det. Barne-, ungdoms- og familieetaten skal samarbeide med utdanningsinstitusjonen om gjennomføring av veiledet praksis.</article> <article class="defaultP" margin-top="true">Ny § 5-11 skal lyde:</article><article class="futureLegalArticle" data-name="§5-11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-11</span>. <span class="legalArticleTitle">Krav til bemanning og kompetanse i barneverninstitusjon</span></span><article class="legalP" id="kapittel-1-foreslåttparagraf-4-ledd-1">Barneverninstitusjonen skal til enhver tid ha forsvarlig bemanning og kompetanse. Institusjonen skal ha en stillingsplan som sikrer en faglig forsvarlig drift. Institusjonen skal ha ansatte med tilstrekkelig nivå og bredde i kompetansen sett i forhold til institusjonens målgruppe og målsetting.</article><article class="legalP" id="kapittel-1-foreslåttparagraf-4-ledd-2">Institusjonen skal ha en arbeidstidsordning som sikrer kontinuitet og stabilitet for barna. Faglig personell som ansettes i en institusjon skal minst ha relevant bachelorutdanning. Barne-, ungdoms- og familieetaten kan i særlige tilfeller gi unntak fra dette kravet.</article><article class="legalP" id="kapittel-1-foreslåttparagraf-4-ledd-3">Institusjonen skal ha en leder og en stedfortreder for lederen. Fra 1. januar 2031 skal disse ha barnevernsfaglig mastergrad eller annen relevant utdanning på tilsvarende nivå. Kompetansekravet er oppfylt også for ledere og stedfortredende ledere som har relevant bachelorutdanning, og som innen 1. januar 2031 har gjennomført relevant videreutdanning med minst 30 studiepoeng.</article><article class="legalP" id="kapittel-1-foreslåttparagraf-4-ledd-4">Institusjonen skal sørge for at de ansatte får nødvendig faglig veiledning og opplæring.</article></article> <article class="defaultP" margin-top="true">§ 5A-7 skal lyde:</article><article class="futureLegalArticle" data-name="§5A-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5A-7</span>. <span class="legalArticleTitle">Tilsyn, godkjenning, rettigheter under oppholdet, krav til kvalitet og kompetanse</span></span><article class="legalP" id="kapittel-1-foreslåttparagraf-5-ledd-1">Lovens §§ 5-7, 5-8, 5-9, 5-10 og 5-11 med tilhørende forskrifter gjelder tilsvarende for omsorgssentre som for institusjoner.</article></article> <article class="defaultP" margin-top="true">Ny § 6-7 c skal lyde:</article><article class="futureLegalArticle" data-name="§6-7c" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6-7 c</span>. <span class="legalArticleTitle">Behandling av personopplysninger</span></span><article class="legalP" id="kapittel-1-foreslåttparagraf-6-ledd-1">Organer som utfører oppgaver etter denne loven, kan behandle personopplysninger, blant annet opplysninger som nevnt i personvernforordningen artikkel 9 og 10, når det er nødvendig for å utøve myndighet eller utføre andre oppgaver etter loven.</article><article class="legalP" id="kapittel-1-foreslåttparagraf-6-ledd-2">Bestemmelsen omfatter også private som utfører oppgaver etter denne loven.</article><article class="legalP" id="kapittel-1-foreslåttparagraf-6-ledd-3">Departementet kan gi forskrift om behandlingen av personopplysninger, blant annet om formålet med behandlingen, behandlingsansvar, hvilke personopplysninger som kan behandles, adgangen til viderebehandling, utlevering, registerføring og tilgang til registre.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-96/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. De enkelte bestemmelsene kan settes i kraft til ulik tid.</article><article class="legalP" id="kapittel-2-ledd-2">Departementet kan gi overgangsbestemmelser.</article></section></main></body></html>