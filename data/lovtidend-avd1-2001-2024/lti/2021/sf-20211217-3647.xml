<!DOCTYPE html><html lang="no"><head><title>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3647</dd><dt class="dokid">DokumentID</dt><dd class="dokid">LTI/forskrift/2021-12-17-3647</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01, delvis virkning for sykefravær fra og med 2021-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-20-368</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li></ul></dd><dt class="dateOfPublication">Kunngjort</dt><dd class="dateOfPublication">2021-12-17 16:55</dd><dt class="journalNumber">Journalnummer</dt><dd class="journalNumber">2021-2211</dd><dt class="titleShort">Korttittel</dt><dd class="titleShort">Endr. i midl. forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="title">Tittel</dt><dd class="title">Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 17. desember 2021 med hjemmel i lov 28. februar 1997 nr. 19 om folketrygd (folketrygdloven) § 25-16 første og annet ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2021-12-17-3647</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien<ul class="tocSubUl"><li>I<ul class="tocSubUl"><li>§ 2-5. Særlige regler om forlengelsen av dagpengeperioden – unntak fra folketrygdloven § 4-15 og § 4-19</li><li>§ 3-2. Ansvar for sykepenger for arbeidsgiver</li><li>§ 3-4. Sykepenger til selvstendig næringsdrivende</li><li>§ 3-5. Sykepenger til frilansere</li><li>§ 5-1. Forlengelse av stønadsperioden for arbeidsavklaringspenger etter folketrygdloven § 11-17</li><li>§ 5-2. Forlengelse av stønadsperioden for arbeidsavklaringspenger etter folketrygdloven § 11-12</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3647" id="dokument"><h1>Forskrift om endring av midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-17-3647/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien gjøres følgende endringer:</article> <article class="defaultP" margin-top="true">§ 1-5 oppheves.</article> <article class="defaultP" margin-top="true">§ 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Særlige regler om forlengelsen av dagpengeperioden – unntak fra folketrygdloven § 4-15 og § 4-19</span></span><article class="legalP" id="kapittel-1-foreslåttparagraf-1-ledd-1">Medlemmer som har seks eller færre uker igjen av dagpengeperioden per 31. desember 2021, får forlenget stønadsperioden til og med 31. januar 2022.</article></article> <article class="defaultP" margin-top="true">§ 2-6 tredje ledd skal lyde:</article><article class="legalP" id="kapittel-1-ledd-2">Lærlinger som har fått innvilget dagpenger før 1. oktober 2021, kan fortsette å motta dagpenger etter denne bestemmelsen i inntil 52 uker, men ikke lenger enn til og med 31. januar 2022. Folketrygdloven § 4-15 første ledd gjelder ikke.</article> <article class="defaultP" margin-top="true">§ 2-8 første ledd skal lyde:</article><article class="legalP" id="kapittel-1-ledd-3">Medlemmer som i perioden fra og med 1. november 2020 har nådd maksimal dagpengeperiode etter folketrygdloven § 4-15 og § 4-19, kan søke om fortsatt dagpengerett for perioden fra og med 1. februar 2021 til og med 31. januar 2022.</article> <article class="defaultP" margin-top="true">§ 2-8 fjerde ledd skal lyde:</article><article class="legalP" id="kapittel-1-ledd-4">Dagpengeretten etter denne paragrafen gjelder frem til og med 31. januar 2022, uten hensyn til folketrygdloven § 4-15&#xa0;og § 4-19.</article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Ansvar for sykepenger for arbeidsgiver</span></span><article class="legalP" id="kapittel-1-foreslåttparagraf-2-ledd-1">For fravær fra arbeidet som skyldes covid-19-pandemien, skal arbeidsgiver betale sykepenger i et tidsrom på opptil fem kalenderdager, inkludert dager med delvis fravær.</article><article class="legalP" id="kapittel-1-foreslåttparagraf-2-ledd-2">Arbeidsgiver utbetaler sykepenger fra 6. til 16. dag og krever refusjon fra trygden. For at arbeidsgiver skal kunne kreve refusjon, må arbeidstaker i egenmelding eller gjennom legeerklæring opplyse arbeidsgiver om at sykefraværet skyldes covid-19-pandemien.</article><article class="legalP" id="kapittel-1-foreslåttparagraf-2-ledd-3">Sykepengene etter første og andre ledd beregnes etter folketrygdloven § 8-28.</article><article class="legalP" id="kapittel-1-foreslåttparagraf-2-ledd-4">Dersom arbeidsgiver ikke betaler sykepenger som han eller hun er forpliktet til å yte, skal trygden utbetale sykepengene og kreve tilbake det arbeidsgiver skal utbetale etter første ledd, se folketrygdloven § 8-22.</article></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Sykepenger til selvstendig næringsdrivende</span></span><article class="legalP" id="kapittel-1-foreslåttparagraf-3-ledd-1">For sykefravær som skyldes covid-19-pandemien, yter trygden sykepenger fra og med sjette dag regnet fra og med den dagen arbeidsuførheten oppstod.</article><article class="legalP" id="kapittel-1-foreslåttparagraf-3-ledd-2">Sykepenger ytes fra trygden med 80 prosent av sykepengegrunnlaget. Dersom den selvstendig næringsdrivende har tegnet forsikring etter folketrygdloven § 8-36 første ledd bokstav b, ytes sykepenger med 100 prosent av sykepengegrunnlaget.</article><article class="legalP" id="kapittel-1-foreslåttparagraf-3-ledd-3">Retten til sykepenger gjelder bare så langt sykefraværet fører til tap av pensjonsgivende inntekt, jf. folketrygdloven § 8-3.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Sykepenger til frilansere</span></span><article class="legalP" id="kapittel-1-foreslåttparagraf-4-ledd-1">For sykefravær som skyldes covid-19-pandemien, yter trygden sykepenger fra og med sjette dag regnet fra og med den dagen arbeidsuførheten oppstod.</article><article class="legalP" id="kapittel-1-foreslåttparagraf-4-ledd-2">Sykepenger ytes fra trygden med 100 prosent av sykepengegrunnlaget.</article><article class="legalP" id="kapittel-1-foreslåttparagraf-4-ledd-3">Retten til sykepenger gjelder bare så langt sykefraværet fører til tap av pensjonsgivende inntekt, jf. folketrygdloven § 8-3.</article></article> <article class="defaultP" margin-top="true">§ 4-3 første ledd oppheves. Nåværende andre ledd blir nytt første ledd.</article> <article class="defaultP" margin-top="true">§ 5-1 skal lyde:</article><article class="futureLegalArticle" data-name="§5-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Forlengelse av stønadsperioden for arbeidsavklaringspenger etter folketrygdloven § 11-17</span></span><article class="legalP" id="kapittel-1-foreslåttparagraf-5-ledd-1">Medlemmer som mottar arbeidsavklaringspenger etter folketrygdloven § 11-17, og som når sin maksimale stønadsperiode 31. desember 2021 eller senere, får forlenget stønadsperioden til og med 31. januar 2022.</article></article> <article class="defaultP" margin-top="true">§ 5-2 skal lyde:</article><article class="futureLegalArticle" data-name="§5-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Forlengelse av stønadsperioden for arbeidsavklaringspenger etter folketrygdloven § 11-12</span></span><article class="legalP" id="kapittel-1-foreslåttparagraf-6-ledd-1">Medlemmer som mottar arbeidsavklaringspenger etter folketrygdloven § 11-12, og hvor maksimal stønadsperiode utløper 31. desember 2021 eller senere, får forlenget stønadsperioden til og med 30. juni 2022.</article></article> <article class="defaultP" margin-top="true">§ 5-3 oppheves.</article> <article class="defaultP" margin-top="true">§ 6-2 tredje og fjerde ledd skal lyde:</article><article class="legalP" id="kapittel-1-ledd-5">Kapittel 2 med § 2-1 til § 2-10 og § 3-2, § 3-4, § 3-5 og § 5-1 oppheves 1. februar 2022. § 1-2, § 1-3, § 1-6, § 3-1, § 3-6, § 3-7, § 4-1, § 4-2, § 4-3 og § 5-2 oppheves 1. juli 2022.</article><article class="legalP" id="kapittel-1-ledd-6">Forskriften for øvrig oppheves 1. januar 2023.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-17-3647/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022. § 3-2, § 3-4 og § 3-5 gis virkning for sykefravær fra og med 1. desember 2021.</article></section></main></body></html>