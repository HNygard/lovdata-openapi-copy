<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-09-405</dd><dt class="dokid">DokumentID</dt><dd class="dokid">LTI/forskrift/2021-02-09-405</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2021-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§7</li><li>lov/2004-12-17-99/§8</li><li>lov/2004-12-17-99/§10</li><li>lov/2004-12-17-99/§11</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2021-02-15 15:45</dd><dt class="journalNumber">Journalnummer</dt><dd class="journalNumber">2021-0196</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 9. februar 2021 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 7, § 8, § 10 og § 11, jf. delegeringsvedtak 17. desember 2004 nr. 1669. <br /> <strong>EØS-henvisninger:</strong> EØS-avtalen vedlegg XX kapittel III nr. 21al (direktiv 2003/87/EF som endret ved direktiv 2004/101/EF, direktiv 2008/101/EF, direktiv 2009/29/EF, forordning (EU) nr. 421/2014, forordning (EU) 2017/2392 og direktiv (EU) 2018/410), nr. 21ale (forordning (EU) nr. 550/2011), nr. 21alk (forordning (EU) 2019/856), nr. 21all (forordning (EU) 2019/331), nr. 21alm (kommisjonsvedtak (EU) 2019/708), nr. 21apl (forordning (EU) 2019/1842), nr. 21apm (forordning (EU) 2019/1603) og nr. 21as (forordning (EU) 2020/535).</dd><dt class="refid">RefID</dt><dd class="refid">forskrift/2021-02-09-405</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 1-3. (Luftfart. Definisjoner for kvotepliktige luftfartøysoperatører)</li><li>§ 4-1. (forordninger og kommisjonsvedtak om tildeling av vederlagsfrie kvoter for perioden 2021–2030)</li><li>§ 4-2. (definisjoner)</li><li>§ 4-3. (søknad om vederlagsfrie kvoter for eksisterende virksomheter)</li><li>§ 4-4. (søknad om vederlagsfrie kvoter for nye virksomheter)</li><li>§ 4-5. (vedtak om tildeling av vederlagsfrie kvoter til eksisterende virksomheter)</li><li>§ 4-6. (vedtak om tildeling av vederlagsfrie kvoter til nye virksomheter)</li><li>§ 4-7. (lineær reduksjonsfaktor og felleseuropeisk korreksjonsfaktor)</li><li>§ 4-8. (informasjon om endring i drift)</li><li>§ 4-9. (rapportering av tildelingsdata)</li><li>§ 4-10. (justering av tildeling)</li><li>§ 4-11. (oppheving av tildeling ved nedleggelse)</li><li>§ 4-12. (omgjøring av tildeling)</li><li>§ 4-13. (tilbakeføring av kvoter)</li><li>§ 7-2. (Miljødirektoratets oppgaver)</li><li>§ 7-3. (generelle bestemmelser om kontoer i Det norske registeret for klimakvoter)</li><li>§ 7-3a. (særskilte vilkår for åpning og disponering av konto)</li><li>§ 7-4. (pålegg om opplysninger og dokumentasjon)</li><li>§ 7-5. (suspensjon og stenging av konto)</li><li>§ 7-5a. (suspensjon av tilgang til klimakvoter ved mistanke om straffbare forhold)</li><li>§ 7-8. (gyldighet av klimakvoter)</li><li>§ 7-9. (bruk av utslippsenheter fra prosjekter i land innenfor EØS i forbindelse med utslippsreduksjoner fra og med 2013 til oppgjør for kvoteplikten i perioden 2013–2020)</li><li>§ 7-14. (kvalitative begrensninger på bruk av utslippsenheter i perioden 2013–2020)</li><li>§ 7-16. (helligdager i Det norske registeret for klimakvoter)</li><li>§ 9-1. (generelle bestemmelser om gebyrene)</li><li>§ 9-2. (gebyr for godkjenning av utslippsrapporter)</li><li>§ 9-3. (gebyr for godkjenning av overvåkingsplaner for luftfartøysoperatører)</li><li>§ 9-4. (gebyr for behandling av søknad om forenklet verifikasjon)</li><li>§ 9-5. (gebyr for saksbehandling i forbindelse med tildeling av vederlagsfrie klimakvoter)</li><li>§ 9-6. (gebyr for konto i Det norske registeret for klimakvoter)</li><li>§ 9-7. (gebyr for tilsyn)</li><li>§ 9-8. (unntak)</li><li>§ 10-1. (utdeling av kvoter)</li><li>§ 11-1. (ansvarlig myndighet)</li><li>§ 11-2. (forordning om ICAO CORSIA)</li><li>§ 12-1. (Innovasjonsfondet)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-09-405" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-09-405/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">I § 1-1 skal beskrivelsen av aktivitet 10 lyde: <table><tbody><tr><td data-text-align="left" data-vertical-align="top">10</td><td data-text-align="left" data-vertical-align="top">produksjon av sementklinker i roterovner med en produksjonskapasitet som overstiger 500 tonn pr. døgn eller i andre typer ovner med en produksjonskapasitet som overstiger 50 tonn pr. døgn</td><td data-text-align="left" data-vertical-align="top">Karbondioksid (CO<sub>2</sub>)</td></tr></tbody></table></article> <article class="defaultP" margin-top="true">§ 1-2a tredje ledd oppheves.</article> <article class="defaultP" margin-top="true">Tittelen i § 1-3 skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">(Luftfart. Definisjoner for kvotepliktige luftfartøysoperatører)</span></span></article> <article class="defaultP" margin-top="true">§ 1-5 annet ledd skal lyde:</article><article class="legalP" id="kapittel-1-ledd-2">Med mindre annet følger av EU-kommisjonens liste over luftfartøysoperatører i EØS-avtalen vedlegg XX kapittel III nr. 21as (forordning (EF) nr. 748/2009 som endret ved forordning (EU) 2019/225, forordning (EU) 2019/226 og forordning (EU) 2020/535) med de tilpasninger som følger av vedlegg XX, protokoll 1 til avtalen og avtalen for øvrig, administreres følgende luftfartøysoperatører av Norge:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">luftfartøysoperatører som har fått lisens og/eller driftstillatelse utstedt av norsk myndighet til å drive ervervsmessig lufttransport av passasjerer og gods.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">luftfartøysoperatører som ikke har fått lisens og/eller driftstillatelse fra en EØS-stat, og hvis største andel utslipp i basisåret fra flygninger som nevnt i § 1-2 tilskrives Norge.</article></article></li></ul></article> <article class="defaultP" margin-top="true">Tittelen i kapittel 3 skal endres til «Industri. Tildeling av vederlagsfrie kvoter for perioden 2013–2020».</article> <article class="defaultP" margin-top="true">Nytt kapittel 4 skal lyde:</article><span class="futuretitle" id="kapittel-1-foreslåttittel-1">Kapittel 4. Industri. Tildeling av vederlagsfrie kvoter for perioden 2021–2030</span><article class="futureLegalArticle" data-name="§4-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">(forordninger og kommisjonsvedtak om tildeling av vederlagsfrie kvoter for perioden 2021–2030)</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg XX kapittel III nr. 21all (forordning (EU) 2019/331) om tildeling av vederlagsfrie kvoter for perioden 2021–2030 gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-2-ledd-2">EØS-avtalen vedlegg XX kapittel III nr. 21alm (kommisjonsvedtak (EU) 2019/708) om sektorer utsatt for karbonlekkasje for perioden 2021–2030 gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-2-ledd-3">EØS-avtalen vedlegg XX kapittel III nr. 21apl (forordning (EU) 2019/1842) om justering av tildeling av vederlagsfrie kvoter for perioden 2021–2030 gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article><article class="futureLegalArticle" data-name="§4-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">(definisjoner)</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-punkt-1"><article class="legalP" id="kapittel-1-foreslåttparagraf-3-punkt-1-ledd-1"><i>eksisterende virksomhet</i>: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-punkt-1-ledd-1-punkt-1"><article class="legalP" id="kapittel-1-foreslåttparagraf-3-punkt-1-ledd-1-punkt-1-ledd-1">for perioden 2021–2025: virksomhet som har utført aktivitet nevnt i § 1-1 siden før 30. juni 2019, og har fått tillatelse til kvotepliktige utslipp etter forurensningsloven § 11 andre ledd før dette tidspunktet.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-punkt-1-ledd-1-punkt-2"><article class="legalP" id="kapittel-1-foreslåttparagraf-3-punkt-1-ledd-1-punkt-2-ledd-1">for perioden 2026–2030: virksomhet som har utført aktivitet nevnt i § 1-1 siden før 30. juni 2024, og har fått tillatelse til kvotepliktige utslipp etter forurensningsloven § 11 andre ledd før dette tidspunktet.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-punkt-2"><article class="legalP" id="kapittel-1-foreslåttparagraf-3-punkt-2-ledd-1"><i>ny virksomhet</i>: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-punkt-2-ledd-1-punkt-1"><article class="legalP" id="kapittel-1-foreslåttparagraf-3-punkt-2-ledd-1-punkt-1-ledd-1">for perioden 2021–2025: virksomhet som starter aktivitet nevnt i § 1-1 og har fått tillatelse til kvotepliktige utslipp etter 30. juni 2019.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-punkt-2-ledd-1-punkt-2"><article class="legalP" id="kapittel-1-foreslåttparagraf-3-punkt-2-ledd-1-punkt-2-ledd-1">for perioden 2026–2030: virksomhet som starter aktivitet nevnt i § 1-1 og har fått tillatelse til kvotepliktige utslipp etter 30. juni 2024.</article></article></li></ul></article></article></li></ul></article><article class="futureLegalArticle" data-name="§4-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">(søknad om vederlagsfrie kvoter for eksisterende virksomheter)</span></span><article class="legalP" id="kapittel-1-foreslåttparagraf-4-ledd-1">Frist for å søke om vederlagsfrie kvoter for eksisterende virksomheter for perioden 2021–2025 er 30. juni 2019. Frist for å søke om vederlagsfrie kvoter for perioden 2026–2030 er 30. mai 2024.</article><article class="legalP" id="kapittel-1-foreslåttparagraf-4-ledd-2">Virksomheten skal benytte søknadsskjemaer og øvrige skjemaer som anvist av Miljødirektoratet. Som en del av søknaden, skal virksomheten sende inn en metodeplan. Søknaden skal sendes Miljødirektoratet.</article></article><article class="futureLegalArticle" data-name="§4-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-4</span>. <span class="legalArticleTitle">(søknad om vederlagsfrie kvoter for nye virksomheter)</span></span><article class="legalP" id="kapittel-1-foreslåttparagraf-5-ledd-1">Nye virksomheter kan søke om vederlagsfrie kvoter fra en felleseuropeisk kvotereserve så lenge det er kvoter tilgjengelig i reserven.</article><article class="legalP" id="kapittel-1-foreslåttparagraf-5-ledd-2">Før det kan søkes om vederlagsfrie kvoter må virksomhetens metodeplan være godkjent av Miljødirektoratet. Virksomheten skal sende inn metodeplan for godkjenning senest seks måneder før søknad.</article><article class="legalP" id="kapittel-1-foreslåttparagraf-5-ledd-3">Søknad om vederlagsfrie kvoter fra reserven skal sendes Miljødirektoratet. Søknaden skal være basert på et helt kalenderår etter oppstart av normal drift. Virksomheten skal benytte søknadsskjemaer og øvrige skjemaer som anvist av Miljødirektoratet.</article></article><article class="futureLegalArticle" data-name="§4-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">(vedtak om tildeling av vederlagsfrie kvoter til eksisterende virksomheter)</span></span><article class="legalP" id="kapittel-1-foreslåttparagraf-6-ledd-1">Miljødirektoratet godkjenner metodeplan og vedtar grunnlaget for tildeling av vederlagsfrie kvoter til eksisterende virksomheter, herunder det historiske aktivitetsnivået innenfor hver delinstallasjon. Vedtaket kan endres basert på EFTAs overvåkingsorgans vurdering av grunnlaget for tildeling.</article><article class="legalP" id="kapittel-1-foreslåttparagraf-6-ledd-2">Miljødirektoratet vedtar endelig tildeling av vederlagsfrie kvoter til eksisterende virksomheter basert på grunnlaget for tildeling og beregningsmetodene som følger av EUs klimakvoteregelverk.</article></article><article class="futureLegalArticle" data-name="§4-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-6</span>. <span class="legalArticleTitle">(vedtak om tildeling av vederlagsfrie kvoter til nye virksomheter)</span></span><article class="legalP" id="kapittel-1-foreslåttparagraf-7-ledd-1">Miljødirektoratet vedtar tildeling av vederlagsfrie kvoter til nye virksomheter. Forutsatt at det er tilgjengelige kvoter i en felleseuropeisk kvotereserve og at EFTAs overvåkingsorgan ikke har innsigelser til vedtaket, vil virksomheten få utdelt kvoter i henhold til vedtaket.</article><article class="legalP" id="kapittel-1-foreslåttparagraf-7-ledd-2">Dersom virksomheten på vedtakstidspunktet ikke har tillatelse til kvotepliktige utslipp etter forurensningsloven § 11 annet ledd, er vedtak etter første ledd betinget av at virksomheten får innvilget søknad om slik tillatelse.</article></article><article class="futureLegalArticle" data-name="§4-7" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-7</span>. <span class="legalArticleTitle">(lineær reduksjonsfaktor og felleseuropeisk korreksjonsfaktor)</span></span><article class="legalP" id="kapittel-1-foreslåttparagraf-8-ledd-1">Ved tildeling av vederlagsfrie kvoter til nye virksomheter skal tildelingen beregnes med en lineær reduksjonsfaktor. Første år i relevant tildelingsperiode skal være referanseår. Faktoren skal tilsvare en lineær reduksjon på 2,2&#xa0;% per år etter referanseåret.</article><article class="legalP" id="kapittel-1-foreslåttparagraf-8-ledd-2">Dersom det fastsettes en felleseuropeisk korreksjonsfaktor som innlemmes i EØS-avtalen skal Miljødirektoratet anvende denne korreksjonsfaktoren ved fastsettelsen av endelig tildeling av vederlagsfrie kvoter til eksisterende virksomheter.</article><article class="legalP" id="kapittel-1-foreslåttparagraf-8-ledd-3">Dersom det ikke fastsettes en felleseuropeisk korreksjonsfaktor skal endelig tildeling av vederlagsfrie kvoter til el-generatorer beregnes med en lineær reduksjonsfaktor. For el-generatorer skal 2013 være referanseår. Faktoren skal tilsvare en lineær reduksjon på 1,74&#xa0;% per år fra og med 2014, og deretter 2,2&#xa0;% per år fra og med 2021.</article><article class="legalP" id="kapittel-1-foreslåttparagraf-8-ledd-4">Med el-generator menes virksomhet som har produsert elektrisitet for salg etter 1. januar 2005, og som er kvotepliktig kun fordi den har forbrenningsenheter med samlet innfyrt termisk effekt som overstiger 20 MW.</article></article><article class="futureLegalArticle" data-name="§4-8" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4-8</span>. <span class="legalArticleTitle">(informasjon om endring i drift)</span></span><article class="legalP" id="kapittel-1-foreslåttparagraf-9-ledd-1">Virksomheten skal sende informasjon om enhver endring i drift som kan medføre reduksjon av tildelingen etter § 4-10 til Miljødirektoratet innen 31. desember hvert år.</article></article><article class="futureLegalArticle" data-name="§4-9" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 4-9</span>. <span class="legalArticleTitle">(rapportering av tildelingsdata)</span></span><article class="legalP" id="kapittel-1-foreslåttparagraf-10-ledd-1">Kvotepliktige industrivirksomheter skal innen 31. mars hvert år rapportere tildelingsdata til Miljødirektoratet. Rapporten skal inneholde informasjon i samsvar med kravene som følger av § 4-1 tredje ledd. Virksomhetene skal ved rapportering benytte skjema som anvist av Miljødirektoratet.</article><article class="legalP" id="kapittel-1-foreslåttparagraf-10-ledd-2">Miljødirektoratet fastsetter årlig det gjennomsnittlige aktivitetsnivået for hver enkelt delinstallasjon på grunnlag av de innrapporterte tildelingsdataene.</article></article><article class="futureLegalArticle" data-name="§4-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">(justering av tildeling)</span></span><article class="legalP" id="kapittel-1-foreslåttparagraf-11-ledd-1">Dersom en virksomhet har hatt endring i drift som medfører mer enn 15&#xa0;% økning eller reduksjon i en delinstallasjon sammenlignet med opprinnelig nivå, kan Miljødirektoratet vedta en justering i endelig tildeling av vederlagsfrie kvoter og øke eller redusere tildelingen. Justering av tildelingen skal skje i henhold til EUs klimakvoteregelverk som gjennomført i § 4-1 tredje ledd.</article></article><article class="futureLegalArticle" data-name="§4-11" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 4-11</span>. <span class="legalArticleTitle">(oppheving av tildeling ved nedleggelse)</span></span><article class="legalP" id="kapittel-1-foreslåttparagraf-12-ledd-1">Dersom en virksomhet nedlegges, vil vedtak om tildeling av vederlagsfrie kvoter oppheves fra og med kalenderåret etter nedleggelsen.</article><article class="legalP" id="kapittel-1-foreslåttparagraf-12-ledd-2">Miljødirektoratet kan vedta at kvoter som er utdelt etter nedleggelse skal tilbakeføres.</article></article><article class="futureLegalArticle" data-name="§4-12" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 4-12</span>. <span class="legalArticleTitle">(omgjøring av tildeling)</span></span><article class="legalP" id="kapittel-1-foreslåttparagraf-13-ledd-1">Dersom vedtak etter § 4-5, § 4-6 eller § 4-10 er basert på uriktige opplysninger om aktivitetsnivå eller drift ved virksomheten, kan vedtaket omgjøres. Vedtak som er basert på feil beregningsmetode kan også omgjøres.</article></article><article class="futureLegalArticle" data-name="§4-13" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 4-13</span>. <span class="legalArticleTitle">(tilbakeføring av kvoter)</span></span><article class="legalP" id="kapittel-1-foreslåttparagraf-14-ledd-1">Dersom en justering av tildeling etter § 4-10 eller omgjøring etter § 4-12 fører til at den kvotepliktige har fått utdelt et større antall kvoter enn det vedkommende etter EUs klimakvoteregelverk er berettiget til, skal de overskytende kvotene som allerede er utdelt for den aktuelle perioden tilbakeføres.</article></article> <article class="defaultP" margin-top="true">§ 7-2 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">(Miljødirektoratets oppgaver)</span></span><article class="legalP" id="kapittel-1-foreslåttparagraf-15-ledd-1">I tillegg til å være ansvarlig myndighet etter regelverket om klimakvoter, jf. § 1-5, skal Miljødirektoratet etablere og drive Det norske registeret for klimakvoter i samsvar med bestemmelsene som er nevnt i § 7-1. Miljødirektoratet skal for øvrig utføre de oppgaver som påhviler registerforvalter og ansvarlig myndighet etter registerforordningen, herunder treffe de vedtak og gjennomføre de tiltak som er nødvendig.</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(generelle bestemmelser om kontoer i Det norske registeret for klimakvoter)</span></span><article class="legalP" id="kapittel-1-foreslåttparagraf-16-ledd-1">Enhver fysisk eller juridisk person kan søke om å åpne konto i Det norske registeret for klimakvoter, jf. forordning (EU) nr. 389/2013 artikkel 3 (1). Den som ønsker å åpne eller disponere konto i Det norske registeret for klimakvoter må benytte de søknadsskjemaer som Miljødirektoratet gir anvisning om. Søkeren skal identifisere seg med elektronisk ID, med mindre Miljødirektoratet har godtatt annen ID.</article><article class="legalP" id="kapittel-1-foreslåttparagraf-16-ledd-2">Når søkeren har oppfylt vilkårene i registerforordningen og denne forskriften, kan Miljødirektoratet fatte vedtak om å opprette konto og gi kontorepresentanter tilgang til konto i Det norske registeret for klimakvoter. Driftskonto for kvotepliktige virksomheter kan bare opprettes når det er gitt tillatelse etter forurensningsloven § 11 til et stasjonært kvotepliktig anlegg eller når overvåkingsplan til en luftfartøysoperatør er godkjent.</article><article class="legalP" id="kapittel-1-foreslåttparagraf-16-ledd-3">Driftskontoer skal være knyttet til, og følge det kvotepliktige anlegget ved eierskifte.</article><article class="legalP" id="kapittel-1-foreslåttparagraf-16-ledd-4">Kontohaver og dens kontorepresentanter plikter løpende å følge de tiltak for sikker pålogging som er angitt på Miljødirektoratets nettside.</article></article> <article class="defaultP" margin-top="true">Ny § 7-3a skal lyde:</article><article class="futureLegalArticle" data-name="§7-3a" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 7-3a</span>. <span class="legalArticleTitle">(særskilte vilkår for åpning og disponering av konto)</span></span><article class="legalP" id="kapittel-1-foreslåttparagraf-17-ledd-1">Virksomheter og privatpersoner som søker om å åpne konto må ha minst én av de oppnevnte kontorepresentantene for en konto bosatt i Norge. Dette kravet gjelder ikke for driftskonto for luftfartøysoperatører. Virksomheter som ønsker å søke om handels- eller personkonto må ha registrert organisasjonsnummer i Norge.</article><article class="legalP" id="kapittel-1-foreslåttparagraf-17-ledd-2">Krav til opplysninger i søknad knyttet til kontorepresentanter følger av artikkel 24 (2) i forordning (EU) nr. 389/2013. Den som ønsker å disponere konto i Det norske registeret for klimakvoter, og den som gir fullmakt til disponering av handelskonto, personkonto og auksjonsleveringskonto, skal levere ordinær politiattest til Miljødirektoratet</article><article class="legalP" id="kapittel-1-foreslåttparagraf-17-ledd-3">Virksomheter som søker om å åpne en handelskonto og personkonto i Det norske registeret for klimakvoter skal levere årsrapport godkjent av revisor til Miljødirektoratet. Selskaper som er unntatt revisjonsplikt skal levere regnskapstall som er godkjent av selskapets styre. Nyetablerte selskaper som ikke har årsrapport skal levere midlertidige regnskapstall godkjent av selskapets styre.</article></article> <article class="defaultP" margin-top="true">§ 7-4 skal lyde:</article><article class="futureLegalArticle" data-name="§7-4" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">(pålegg om opplysninger og dokumentasjon)</span></span><article class="legalP" id="kapittel-1-foreslåttparagraf-18-ledd-1">Etter pålegg fra Miljødirektoratet plikter kontohavere og kontorepresentanter uten hinder av taushetsplikt å gi Miljødirektoratet opplysninger og dokumentasjonen som er nødvendig for å gjennomføre oppgavene som nevnt i registerforordningen.</article></article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">(suspensjon og stenging av konto)</span></span><article class="legalP" id="kapittel-1-foreslåttparagraf-19-ledd-1">Miljødirektoratet kan fatte vedtak om å suspendere tilgang til konto i tilfellene som nevnt i forordning (EU) nr. 389/2013 artikkel 34, eller dersom kontohaver eller kontorepresentanter har brutt sikkerhetskrav for kontoen, jf. § 7-3 siste ledd.</article><article class="legalP" id="kapittel-1-foreslåttparagraf-19-ledd-2">Miljødirektoratet kan fatte vedtak om å stenge konto i tilfellene som nevnt i forordning (EU) nr. 389/2013 artikkel 33, herunder når kontohaver har gitt beskjed om at kontoen skal stenges, eller ved konkurs. Dersom det er gjenstående kvoter på kontoen på tidspunktet for stenging, skal Miljødirektoratet foreta de tiltak som er angitt i forordning (EU) nr. 389/2013 artikkel 32.</article></article> <article class="defaultP" margin-top="true">Ny § 7-5a skal lyde:</article><article class="futureLegalArticle" data-name="§7-5a" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 7-5a</span>. <span class="legalArticleTitle">(suspensjon av tilgang til klimakvoter ved mistanke om straffbare forhold)</span></span><article class="legalP" id="kapittel-1-foreslåttparagraf-20-ledd-1">Miljødirektoratet kan fatte vedtak om å suspendere tilgang til klimakvoter i tilfellene som nevnt i forordning (EU) nr. 389/2013 artikkel 97.</article></article> <article class="defaultP" margin-top="true">§ 7-8 skal lyde:</article><article class="futureLegalArticle" data-name="§7-8" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 7-8</span>. <span class="legalArticleTitle">(gyldighet av klimakvoter)</span></span><article class="legalP" id="kapittel-1-foreslåttparagraf-21-ledd-1">Kvoter som utstedes i henhold til EUs klimakvoteregelverk etter 2013 er gyldige på ubestemt tid. Kvoter utstedt etter 1. januar 2021 kan ikke brukes til oppgjør i tidligere kvotehandelsperioder.</article></article> <article class="defaultP" margin-top="true">Tittelen i § 7-9 skal lyde:</article><article class="futureLegalArticle" data-name="§7-9" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">(bruk av utslippsenheter fra prosjekter i land innenfor EØS i forbindelse med utslippsreduksjoner fra og med 2013 til oppgjør for kvoteplikten i perioden 2013–2020)</span></span></article> <article class="defaultP" margin-top="true">§ 7-11 første setning skal lyde:</article><article class="legalP" id="kapittel-1-ledd-3">Den kvotepliktige kan i perioden 2013–2020 veksle følgende typer utslippsenheter inn i kvoter som er gyldige for bruk i EUs kvotesystem etter 2013:</article> <article class="defaultP" margin-top="true">Tittelen i § 7-14 skal lyde:</article><article class="futureLegalArticle" data-name="§7-14" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 7-14</span>. <span class="legalArticleTitle">(kvalitative begrensninger på bruk av utslippsenheter i perioden 2013–2020)</span></span></article> <article class="defaultP" margin-top="true">§ 7-14 andre ledd skal lyde:</article><article class="legalP" id="kapittel-1-ledd-4">Forordning (EU) nr. 550/2011, som innlemmet i EØS-avtalens vedlegg XX kapittel III nr. 21ale, gjelder som norsk forskrift med de tilpasninger som følger av vedlegg XX, protokoll 1 til avtalen og avtalen for øvrig. Forordningen forbyr fra 1. januar 2013 bruk av kreditter fra prosjekter som reduserer utslipp av HFK23 og prosjekter som reduserer utslipp av N<sub>2</sub>O fra produksjon av adipinsyre.</article> <article class="defaultP" margin-top="true">Ny § 7-16 skal lyde:</article><article class="futureLegalArticle" data-name="§7-16" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 7-16</span>. <span class="legalArticleTitle">(helligdager i Det norske registeret for klimakvoter)</span></span><article class="legalP" id="kapittel-1-foreslåttparagraf-24-ledd-1">Ved nasjonale helligdager er Det norske registeret for klimakvoter stengt.</article></article> <article class="defaultP" margin-top="true">§ 9-1 til ny § 9-8 skal lyde:</article><article class="futureLegalArticle" data-name="§9-1" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 9-1</span>. <span class="legalArticleTitle">(generelle bestemmelser om gebyrene)</span></span><article class="legalP" id="kapittel-1-foreslåttparagraf-25-ledd-1">I samsvar med § 9-2 til § 9-7 skal det betales gebyr til statskassen for Miljødirektoratets saksbehandling og kontroll i forbindelse med utslippsrapportering, kontoer i Det norske registeret for klimakvoter og tildeling av vederlagsfrie klimakvoter. For arbeid med tillatelser til kvotepliktige utslipp etter forurensningsloven § 11 andre ledd betales gebyr etter bestemmelsene i forurensningsforskriften kapittel 39.</article><article class="legalP" id="kapittel-1-foreslåttparagraf-25-ledd-2">Gebyrene skal samlet sett ikke overstige Miljødirektoratets kostnader ved saksbehandlingen eller kontrollen.</article><article class="legalP" id="kapittel-1-foreslåttparagraf-25-ledd-3">Miljødirektoratet vedtar hvilken gebyrsats som skal gjelde i det enkelte tilfelle, med mindre annet er fastsatt i denne forskriften. Ved fastsettelse av gebyrsats etter § 9-2 til § 9-7, skal forventet ressursbruk knyttet til saksbehandlingen eller kontrolltiltaket legges til grunn.</article><article class="legalP" id="kapittel-1-foreslåttparagraf-25-ledd-4">Miljødirektoratet skal, så langt det er mulig, underrette den gebyrpliktige på forhånd om valg av gebyrsats etter § 9-2 til § 9-7.</article><article class="legalP" id="kapittel-1-foreslåttparagraf-25-ledd-5">Gebyret forfaller til betaling 30 dager etter at virksomheten har mottatt faktura fra forurensningsmyndigheten.</article></article><article class="futureLegalArticle" data-name="§9-2" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 9-2</span>. <span class="legalArticleTitle">(gebyr for godkjenning av utslippsrapporter)</span></span><article class="legalP" id="kapittel-1-foreslåttparagraf-26-ledd-1">For saksbehandling i forbindelse med godkjenning av utslippsrapporter etter klimakvoteloven § 15 skal det betales gebyrer etter satser i forurensningsforskriften § 39-4.</article></article><article class="futureLegalArticle" data-name="§9-3" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 9-3</span>. <span class="legalArticleTitle">(gebyr for godkjenning av overvåkingsplaner for luftfartøysoperatører)</span></span><article class="legalP" id="kapittel-1-foreslåttparagraf-27-ledd-1">For saksbehandling i forbindelse med godkjenning av nye overvåkingsplaner for luftfartøysoperatører og endringer av disse, skal det betales gebyrer etter satser i forurensningsforskriften § 39-4.</article></article><article class="futureLegalArticle" data-name="§9-4" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">(gebyr for behandling av søknad om forenklet verifikasjon)</span></span><article class="legalP" id="kapittel-1-foreslåttparagraf-28-ledd-1">For behandling av søknad om forenklet verifikasjon etter § 2-2a skal det betales gebyrer etter satser i forurensningsforskriften § 39-4.</article></article><article class="futureLegalArticle" data-name="§9-5" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 9-5</span>. <span class="legalArticleTitle">(gebyr for saksbehandling i forbindelse med tildeling av vederlagsfrie klimakvoter)</span></span><article class="legalP" id="kapittel-1-foreslåttparagraf-29-ledd-1">For saksbehandling i forbindelse med tildeling av vederlagsfrie klimakvoter i henhold til bestemmelsene i kapittel 3, 4 og 6 skal det betales gebyr etter satser i forurensningsforskriften § 39-4.</article><article class="legalP" id="kapittel-1-foreslåttparagraf-29-ledd-2">Utdeling av kvoter forutsetter at gebyr for vedtak om grunnlag for tildeling for eksisterende virksomheter eller gebyr for vedtak om tildeling for nye virksomheter og luftfartøysoperatører, er betalt.</article></article><article class="futureLegalArticle" data-name="§9-6" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">(gebyr for konto i Det norske registeret for klimakvoter)</span></span><article class="legalP" id="kapittel-1-foreslåttparagraf-30-ledd-1">For behandling av søknad om opprettelse av personkonto, auksjonsleveringskonto eller handelskonto i Det norske registeret for klimakvoter skal det betales et gebyr etter sats 9 i forurensningsforskriftens § 39-4.</article><article class="legalP" id="kapittel-1-foreslåttparagraf-30-ledd-2">For hvert kalenderår etter opprettelse av konto i Det norske registeret for klimakvoter skal det betales et årlig gebyr etter sats 9 i forurensningsforskriften § 39-4 for å inneha konto i registeret.</article><article class="legalP" id="kapittel-1-foreslåttparagraf-30-ledd-3">Miljødirektoratet kan vedta en høyere sats i det enkelte tilfellet dersom ressursbruken tilsier det.</article></article><article class="futureLegalArticle" data-name="§9-7" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 9-7</span>. <span class="legalArticleTitle">(gebyr for tilsyn)</span></span><article class="legalP" id="kapittel-1-foreslåttparagraf-31-ledd-1">Ved tilsyn i forbindelse med kontroll av kvotepliktiges utslippsrapportering skal det betales gebyrer etter satser i forurensningsforskriftens § 39-7 eller § 39-8.</article></article><article class="futureLegalArticle" data-name="§9-8" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 9-8</span>. <span class="legalArticleTitle">(unntak)</span></span><article class="legalP" id="kapittel-1-foreslåttparagraf-32-ledd-1">Når særlige grunner foreligger kan Miljødirektoratet redusere eller frafalle gebyr etter § 9-2 til § 9-7.</article></article> <article class="defaultP" margin-top="true">§ 10-1 skal lyde:</article><article class="futureLegalArticle" data-name="§10-1" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">(utdeling av kvoter)</span></span><article class="legalP" id="kapittel-1-foreslåttparagraf-33-ledd-1">Miljødirektoratet deler hvert år ut det antallet kvoter den enkelte kvotepliktige er berettiget til etter vedtak i medhold av § 3-6, § 4-5, § 4-6, § 6-2 eller § 6-3. Utdelingen av kvoter skjer ved at Det norske registeret for klimakvoter innen 28. februar hvert år overfører et gitt antall kvoter til den kvotepliktiges konto i registeret. Utdeling av kvoter i forbindelse med tildeling fra den felleseuropeiske kvotereserven forbeholdt luftfartøysoperatører, finner sted senest 28. februar 2017.</article><article class="legalP" id="kapittel-1-foreslåttparagraf-33-ledd-2">For virksomheter som har hatt en vesentlig kapasitetsreduksjon eller en delvis nedleggelse etter § 3-25 eller § 3-26, deles kvotene først ut når tildelingsvedtaket er omgjort i henhold til § 3-6 andre og tredje ledd. Dersom det foreligger feil i vedtak etter § 3-6, § 4-5 eller § 4-6, kan Miljødirektoratet bestemme at kvotene først deles ut når vedtaket er omgjort i henhold til § 3-6 andre eller tredje ledd eller § 4-12.</article><article class="legalP" id="kapittel-1-foreslåttparagraf-33-ledd-3">Dersom en virksomhet reduserer driften i en delinstallasjon med 15&#xa0;% eller mer, kan Miljødirektoratet bestemme at kvotene først deles ut når vedtak om tildeling av vederlagsfrie kvoter er justert i henhold til § 4-10.</article><article class="legalP" id="kapittel-1-foreslåttparagraf-33-ledd-4">Dersom en virksomhet suspenderer driften og det ikke er avklart om virksomheten skal nedlegges etter § 4-11, deles kvotene først ut når driften gjenopptas.</article></article> <article class="defaultP" margin-top="true">Nytt kapittel 11 skal lyde:</article><span class="futuretitle" id="kapittel-1-foreslåttittel-2">Kapittel 11. Luftfart. Regler for den markedsbaserte mekanismen ICAO CORSIA</span><article class="futureLegalArticle" data-name="§11-1" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">(ansvarlig myndighet)</span></span><article class="legalP" id="kapittel-1-foreslåttparagraf-34-ledd-1">Miljødirektoratet er ansvarlig myndighet i Norge for regelverket for ICAO CORSIA.</article></article><article class="futureLegalArticle" data-name="§11-2" id="kapittel-1-foreslåttparagraf-35"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">(forordning om ICAO CORSIA)</span></span><article class="legalP" id="kapittel-1-foreslåttparagraf-35-ledd-1">EØS-avtalen vedlegg XX kapittel III nr. 21apm (forordning (EU) 2019/1603) om ICAO CORSIA for internasjonale flygninger gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article> <article class="defaultP" margin-top="true">Nytt kapittel 12 skal lyde:</article><span class="futuretitle" id="kapittel-1-foreslåttittel-3">Kapittel 12. Innovasjonsfondet</span><article class="futureLegalArticle" data-name="§12-1" id="kapittel-1-foreslåttparagraf-36"><span class="futureLegalArticleHeader"><span class="legalArticleValue">§ 12-1</span>. <span class="legalArticleTitle">(Innovasjonsfondet)</span></span><article class="legalP" id="kapittel-1-foreslåttparagraf-36-ledd-1">EØS-avtalens vedlegg XX kapittel III nr. 21alk (forordning (EU) 2019/856 om tillegg til direktiv 2003/87/EF om driften av et innovasjonsfond), gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-09-405/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>