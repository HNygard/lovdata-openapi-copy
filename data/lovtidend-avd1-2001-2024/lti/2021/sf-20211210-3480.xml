<!DOCTYPE html><html lang="no"><head><title>Forskrift om endring i forskrift om engangsavgift på motorvogner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-10-3480</dd><dt class="dokid">DokumentID</dt><dd class="dokid">LTI/forskrift/2021-12-10-3480</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-03-19-268</li></ul></dd><dt class="basedOn">Hjemmel</dt><dd class="basedOn"><ul><li>lov/1959-06-19-2</li><li>forskrift/2020-12-15-2884</li></ul></dd><dt class="dateOfPublication">Kunngjort</dt><dd class="dateOfPublication">2021-12-13 15:30</dd><dt class="journalNumber">Journalnummer</dt><dd class="journalNumber">2021-2034</dd><dt class="titleShort">Korttittel</dt><dd class="titleShort">Endr. i forskrift om engangsavgift på motorvogner</dd><dt class="title">Tittel</dt><dd class="title">Forskrift om endring i forskrift om engangsavgift på motorvogner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 10. desember 2021 med hjemmel i lov 19. juni 1959 nr. 2 om avgifter vedrørende motorkjøretøyer og båter (motorkjøretøy- og båtavgiftsloven) og Stortingsvedtak 15. desember 2020 nr. 2884 om særavgifter for budsjettåret 2021.</dd><dt class="refid">RefID</dt><dd class="refid">forskrift/2021-12-10-3480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om engangsavgift på motorvogner<ul class="tocSubUl"><li>I<ul class="tocSubUl"><li>§ 2-5. Campingbil</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-10-3480" id="dokument"><h1>Forskrift om endring i forskrift om engangsavgift på motorvogner</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-10-3480/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. mars 2001 nr. 268 om engangsavgift på motorvogner gjøres følgende endring:</article> <article class="defaultP" margin-top="true">§ 2-5 skal lyde:</article><article class="futureLegalArticle" data-name="§2-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Campingbil</span></span><article class="legalP" id="kapittel-1-foreslåttparagraf-1-ledd-1">Som campingbil anses motorvogn som er EU-typegodkjent som campingbil (M1 med karosserikode SA) og har en utvendig høyde på minst 250 cm. For campingbil med hevbart tak måles høyde med taket i senket posisjon.</article><article class="legalP" id="kapittel-1-foreslåttparagraf-1-ledd-2">Motorvogn som ikke er EU-typegodkjent som campingbil anses som campingbil dersom følgende vilkår er oppfylt:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">Campingrommet bak førerseteraden må ha en permanent takhøyde på minst 170 cm i en lengde på minst 200 cm, og en bredde på minst 150 cm (målt uten innredning).</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">Campingrommet må være utstyrt med kjøkkenbenk med vaskekum, klesskap, liggeplasser og bord. Utstyret skal være fastmontert.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">Kjøkkenbenken må minst være 80 x 40 cm, og vaskekummen må romme minst 5 liter.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">Klesskap må til sammen ha følgende minimumsmål; bredde 40 cm, dybde 40 cm, høyde 75 cm. Kravet til minimum bredde kan være fordelt på to eller flere skap.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-2-punkt-5"><article class="legalP" id="kapittel-1-foreslåttparagraf-1-ledd-2-punkt-5-ledd-1">Bordet må ha en flate på minst 0,3 m<sup>2</sup> ved normal bruk.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-2-punkt-6"><article class="legalP" id="kapittel-1-foreslåttparagraf-1-ledd-2-punkt-6-ledd-1">Antall registrerte sitteplasser må ikke overstige antall liggeplasser. Liggeplassene kan være permanente, eller basert på sittegrupper og seter, herunder forseter.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-ledd-2-punkt-7"><article class="legalP" id="kapittel-1-foreslåttparagraf-1-ledd-2-punkt-7-ledd-1">To liggeplasser må være minst 180 x 50 cm. Øvrige liggeplasser må være minst 160 x 50 cm.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-1-ledd-2-punkt-8"><article class="legalP" id="kapittel-1-foreslåttparagraf-1-ledd-2-punkt-8-ledd-1">Liggeplasser beregnet til to eller flere personer tillates smalnet i fotenden med inntil 20 cm, i opptil 50 cm lengde.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-1-ledd-2-punkt-9"><article class="legalP" id="kapittel-1-foreslåttparagraf-1-ledd-2-punkt-9-ledd-1">Ett av målekravene som nevnt i punktene 3–7 kan fravikes med inntil 10&#xa0;%. Har en komponent flere målekrav (for eksempel bredde og høyde) gjelder muligheten kun ett av målene.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-10-3480/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section></main></body></html>