<!DOCTYPE html><html lang="no"><head><title>Midlertidig forskrift om forbud mot jakt og fangst av fugl for å begrense spredning av høypatogen aviær influensa</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-25-3282</dd><dt class="dokid">DokumentID</dt><dd class="dokid">LTI/forskrift/2021-11-25-3282</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2021-11-25</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§19</li><li>forskrift/2003-12-19-1790</li><li>forskrift/2006-04-07-444</li></ul></dd><dt class="dateOfPublication">Kunngjort</dt><dd class="dateOfPublication">2021-11-25 15:55</dd><dt class="journalNumber">Journalnummer</dt><dd class="journalNumber">2021-1912</dd><dt class="titleShort">Korttittel</dt><dd class="titleShort">Midl. forskrift om forbud mot jakt og fangst av fugl for å begrense spredning av høypatogen aviær influensa</dd><dt class="title">Tittel</dt><dd class="title">Midlertidig forskrift om forbud mot jakt og fangst av fugl for å begrense spredning av høypatogen aviær influensa</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 25. november 2021 med hjemmel i lov 19. desember 2003 nr. 124 om matproduksjon og mattrygghet mv. (matloven) § 19 tredje ledd, jf. delegeringsvedtak 19. desember 2003 nr. 1790 og delegeringsvedtak 7. april 2006 nr. 444.</dd><dt class="refid">RefID</dt><dd class="refid">forskrift/2021-11-25-3282</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om forbud mot jakt og fangst av fugl for å begrense spredning av høypatogen aviær influensa<ul class="tocSubUl"><li>§ 1. Formål</li><li>§ 2. Forbud mot jakt og fangst av fugler</li><li>§ 3. Tilsyn og vedtak</li><li>§ 4. Dispensasjon</li><li>§ 5. Straff</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-25-3282" id="dokument"><h1>Midlertidig forskrift om forbud mot jakt og fangst av fugl for å begrense spredning av høypatogen aviær influensa</h1><article class="legalArticle" data-lovdata-URL="LTI/forskrift/2021-11-25-3282/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å begrense spredning av høypatogen aviær influensa hos fugler til fjørfe og andre fugler i fangenskap.</article></article><article class="legalArticle" data-lovdata-URL="LTI/forskrift/2021-11-25-3282/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Forbud mot jakt og fangst av fugler</span></h2><article class="legalP" id="paragraf-2-ledd-1">Jakt og fangst av fugl er forbudt i høyrisikoområdet i Rogaland angitt i vedlegg til forskrift 5. desember 2005 nr. 1417 om forebyggende tiltak for å hindre smitte av høypatogen aviær influensa fra ville fugler til fjørfe og andre fugler i fangenskap. Forbudet gjelder ikke uttak av fugl på flyplasser eller lignende av sikkerhetsmessige årsaker. Forbudet gjelder heller ikke for skadefelling av fugl i umiddelbar nærhet av anlegg med næringsrettet dyrehold eller andre anlegg med behov for skadedyrbekjempelse.</article><article class="legalP" id="paragraf-2-ledd-2">Med fugl menes alle jaktbare arter av fugl.</article></article><article class="legalArticle" data-lovdata-URL="LTI/forskrift/2021-11-25-3282/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilsyn og vedtak</span></h2><article class="legalP" id="paragraf-3-ledd-1">Mattilsynet fører tilsyn og kan fatte nødvendige enkeltvedtak for å oppnå etterlevelse av bestemmelser gitt i eller i medhold av denne forskriften, jf. matloven § 23.</article></article><article class="legalArticle" data-lovdata-URL="LTI/forskrift/2021-11-25-3282/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Dispensasjon</span></h2><article class="legalP" id="paragraf-4-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2021-11-25-3282/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Forsettlig eller uaktsom overtredelse av denne forskriften, eller bestemmelser og vedtak gitt i medhold av den, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2021-11-25-3282/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft straks.</article></article></main></body></html>