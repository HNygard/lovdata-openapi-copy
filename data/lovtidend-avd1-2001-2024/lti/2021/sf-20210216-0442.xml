<!DOCTYPE html><html lang="no"><head><title>Forskrift om midlertidig endring i forskrift om utlendingers adgang til riket og deres opphold her (oppholdstillatelse til tidligere sesongarbeidere som ikke får returnert til hjemlandet under covid-19-pandemien)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-16-442</dd><dt class="dokid">DokumentID</dt><dd class="dokid">LTI/forskrift/2021-02-16-442</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-02-16 – 2021-09-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§23</li><li>lov/2008-05-15-35/§56</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2021-02-17 15:35</dd><dt class="journalNumber">Journalnummer</dt><dd class="journalNumber">2021-0225</dd><dt class="titleShort">Korttittel</dt><dd class="titleShort">Midl. endr. i utlendingsforskriften</dd><dt class="title">Tittel</dt><dd class="title">Forskrift om midlertidig endring i forskrift om utlendingers adgang til riket og deres opphold her (oppholdstillatelse til tidligere sesongarbeidere som ikke får returnert til hjemlandet under covid-19-pandemien)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 16. februar 2021 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 23 og § 56, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2021-02-16-442</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om utlendingers adgang til riket og deres opphold her (oppholdstillatelse til tidligere sesongarbeidere som ikke får returnert til hjemlandet under covid-19-pandemien)<ul class="tocSubUl"><li>I<ul class="tocSubUl"><li>§ 6-3b. Midlertidig bestemmelse om oppholdstillatelse til tidligere sesongarbeidere som ikke får returnert til hjemlandet under covid-19-pandemien – unntak fra § 6-3 femte ledd</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-16-442" id="dokument"><h1>Forskrift om midlertidig endring i forskrift om utlendingers adgang til riket og deres opphold her (oppholdstillatelse til tidligere sesongarbeidere som ikke får returnert til hjemlandet under covid-19-pandemien)</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-16-442/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endring:</article> <article class="defaultP" margin-top="true">Ny § 6-3b skal lyde:</article><article class="futureLegalArticle" data-name="§6-3b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-3b</span>. <span class="legalArticleTitle">Midlertidig bestemmelse om oppholdstillatelse til tidligere sesongarbeidere som ikke får returnert til hjemlandet under covid-19-pandemien – unntak fra § 6-3 femte ledd</span></span><article class="legalP" id="kapittel-1-foreslåttparagraf-1-ledd-1">Utlendinger som hadde oppholdstillatelse for sesongbasert arbeid i 2020 og som etter utløp av tillatelsen ikke har vært i stand til å reise hjem på grunn av innreiserestriksjoner i hjemlandet og stans i flytrafikken som følge av covid-19, kan gis ny oppholdstillatelse for sesongbasert arbeid etter § 6-3 for inntil seks måneder. Kravet om seks måneders opphold utenfor Norge før ny tillatelse kan innvilges og kravet om at den samlede oppholdstiden i Norge ikke kan overstige seks måneder i løpet av en tolvmåneders periode i § 6-3 femte ledd, gjelder ikke.</article><article class="legalP" id="kapittel-1-foreslåttparagraf-1-ledd-2">Søknad om oppholdstillatelse etter § 6-3 til utlendinger nevnt i første ledd skal fremsettes av arbeidsgiver med skriftlig fullmakt fra søkeren, jf. § 10-3 første ledd. Ved innlevering av søknad må arbeidsgiver bekrefte at utlendingen fortsatt oppholder seg i Norge. Utlendingsdirektoratet kan gi nærmere retningslinjer om fremsettelse av søknad, herunder innlevering av nødvendig dokumentasjon. Søknader om oppholdstillatelse etter § 6-3 til utlendinger som nevnt i første ledd avgjøres av Utlendingsdirektoratet.</article><article class="legalP" id="kapittel-1-foreslåttparagraf-1-ledd-3">Oppholdstillatelse etter § 6-3 som gis til utlendinger nevnt i første ledd gjelder fra vedtakstidspunktet, jf. § 10-17 annet ledd annet punktum. Tillatelse kan ikke gis varighet utover 30. september 2021.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-16-442/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og gjelder til og med 30. september 2021, med mindre departementet treffer vedtak om opphevelse tidligere.</article></section></main></body></html>