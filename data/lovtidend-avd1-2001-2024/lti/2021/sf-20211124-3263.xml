<!DOCTYPE html><html lang="no"><head><title>Forskrift om endring i forskrift om innreiserestriksjoner for utlendinger av hensyn til folkehelsen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-24-3263</dd><dt class="dokid">DokumentID</dt><dd class="dokid">LTI/forskrift/2021-11-24-3263</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-11-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-06-29-1423</li></ul></dd><dt class="basedOn">Hjemmel</dt><dd class="basedOn"><ul><li>lov/2020-06-19-83/§2</li><li>lov/2020-06-19-83/§3</li><li>lov/2020-06-19-83/§6</li><li>forskrift/2020-06-19-1244</li></ul></dd><dt class="dateOfPublication">Kunngjort</dt><dd class="dateOfPublication">2021-11-24 14:45</dd><dt class="journalNumber">Journalnummer</dt><dd class="journalNumber">2021-1897</dd><dt class="titleShort">Korttittel</dt><dd class="titleShort">Endr. i forskrift om innreiserestriksjoner for utlendinger av hensyn til folkehelsen</dd><dt class="title">Tittel</dt><dd class="title">Forskrift om endring i forskrift om innreiserestriksjoner for utlendinger av hensyn til folkehelsen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 24. november 2021 med hjemmel i midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen § 2, § 3 og § 6, jf. delegeringsvedtak 19. juni 2020 nr. 1244.</dd><dt class="refid">RefID</dt><dd class="refid">forskrift/2021-11-24-3263</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innreiserestriksjoner for utlendinger av hensyn til folkehelsen<ul class="tocSubUl"><li>I<ul class="tocSubUl"><li>§ 1. Unntak fra innreiserestriksjoner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-24-3263" id="dokument"><h1>Forskrift om endring i forskrift om innreiserestriksjoner for utlendinger av hensyn til folkehelsen</h1><section class="section" data-name="kapI" id="kapittel-1" data-lovdata-URL="LTI/forskrift/2021-11-24-3263/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2020 nr. 1423 om innreiserestriksjoner for utlendinger av hensyn til folkehelsen gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Unntak fra innreiserestriksjoner</span></span><article class="legalP" id="kapittel-1-foreslåttparagraf-1-ledd-1">Utlendinger skal ikke nektes innreise i medhold av midlertidig lov om innreiserestriksjoner for utlendinger av hensyn til folkehelsen. Bortvisning kan likevel skje ved brudd på krav om testing eller registrering, jf. forskriften § 4c, eller på krav om innreisekarantene, jf. innreiserestriksjonsloven § 2 tredje ledd annet punktum.</article></article> <article class="defaultP" margin-top="true">§ 2, § 3 og § 4 oppheves.</article> <article class="defaultP" margin-top="true">§ 4c første og annet ledd skal lyde:</article><article class="legalP" id="kapittel-1-ledd-2">En utlending som ikke overholder kravene som følger av covid-19-forskriften § 4a (krav om gjennomført test før ankomst til Norge), § 4d (krav om testing etter ankomst til Norge) eller § 5b (plikt til registrering ved innreise), kan bortvises.</article><article class="legalP" id="kapittel-1-ledd-3">En utlending skal ikke bortvises etter første ledd dersom særlige grunner taler imot det. Første ledd gjelder ikke<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">utlendinger som er bosatt i Norge med oppholdstillatelse eller oppholdsrett etter utlendingsloven</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">utlendinger som søker beskyttelse i riket (asyl), eller på annen måte påberoper en rett til internasjonal beskyttelse på grunn av fare ved forfølgelse mv.</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">utlendinger med innreisetillatelse etter utlendingsloven § 35</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">barn under 16 år</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">utlending som skal gjennomføre avtalt eller fastsatt samvær mellom foreldre og barn eller delt bosted for barn</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">[opphevet]</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">[opphevet]</article></article></li><li data-li-identifier="h." data-name="h."><article class="listArticle" id="kapittel-1-ledd-3-punkt-8"><article class="legalP" id="kapittel-1-ledd-3-punkt-8-ledd-1">utlendinger som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov.</article></article></li></ul></article> <article class="defaultP" margin-top="true">§ 5 annet, tredje og fjerde ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-11-24-3263/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 26. november 2021.</article></section></main></body></html>