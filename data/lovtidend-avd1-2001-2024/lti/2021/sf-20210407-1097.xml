<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-07-1097</dd><dt class="dokid">DokumentID</dt><dd class="dokid">LTI/forskrift/2021-04-07-1097</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2021-04-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§11</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2021-04-08 16:10</dd><dt class="journalNumber">Journalnummer</dt><dd class="journalNumber">2021-0539</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 7. april 2021 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 11, jf. delegeringsvedtak 17. desember 2004 nr. 1669. <br /> <strong>EØS-henvisninger:</strong> EØS-avtalen vedlegg XX kap. III nr. 21anb (forordning (EU) 2019/1122).</dd><dt class="refid">RefID</dt><dd class="refid">forskrift/2021-04-07-1097</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 7-1. (et standardisert og sikkert registersystem innenfor EØS)</li><li>§ 7-3. (generelle bestemmelser om kontoer i Det norske registeret for klimakvoter)</li><li>§ 7-5. (suspensjon og stenging av konto)</li><li>§ 7-5a. (suspensjon av tilgang til klimakvoter ved mistanke om straffbare forhold)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-07-1097" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-07-1097/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">§ 7-1 skal lyde:</article><article class="futureLegalArticle" data-name="§7-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">(et standardisert og sikkert registersystem innenfor EØS)</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XX kapittel III nr. 21ana (forordning (EU) nr. 389/2013 som endret ved forordning (EU) 2015/1844, forordning (EU) 2018/208 og forordning (EU) 2019/401) om etableringen av et unionsregister for handelsperioden som begynner 1. januar 2013 og senere handelsperioder og EØS-avtalen vedlegg XX kapittel III nr. 21anb (forordning (EU) 2019/1122) om drift av unionsregisteret gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig (i det følgende samlet omtalt som «registerforordningen»).</article></article> <article class="defaultP" margin-top="true">§ 7-3 skal lyde:</article><article class="futureLegalArticle" data-name="§7-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(generelle bestemmelser om kontoer i Det norske registeret for klimakvoter)</span></span><article class="legalP" id="kapittel-1-foreslåttparagraf-2-ledd-1">Enhver fysisk eller juridisk person kan søke om å åpne konto i Det norske registeret for klimakvoter, jf. forordning (EU) 2019/1122 artikkel 3 (3) og forordning (EU) nr. 389/2013 artikkel 3 (1). Den som ønsker å åpne eller disponere konto i Det norske registeret for klimakvoter må benytte de søknadsskjemaer som Miljødirektoratet gir anvisning om. Søkeren skal identifisere seg med elektronisk ID, med mindre Miljødirektoratet har godtatt annen ID.</article><article class="legalP" id="kapittel-1-foreslåttparagraf-2-ledd-2">Når søkeren har oppfylt vilkårene i registerforordningen og denne forskriften, kan Miljødirektoratet fatte vedtak om å opprette konto og gi kontorepresentanter tilgang til konto i Det norske registeret for klimakvoter. Driftskonto for kvotepliktige virksomheter kan bare opprettes når det er gitt tillatelse etter forurensningsloven § 11 til et stasjonært kvotepliktig anlegg eller når overvåkingsplan til en luftfartøysoperatør er godkjent, jf. forordning (EU) 2019/1122 artikkel 14 og 15.</article><article class="legalP" id="kapittel-1-foreslåttparagraf-2-ledd-3">Driftskontoer skal være knyttet til, og følge det kvotepliktige anlegget ved eierskifte, jf. forordning (EU) 2019/1122 artikkel 22 (5).</article><article class="legalP" id="kapittel-1-foreslåttparagraf-2-ledd-4">Kontohaver og dens kontorepresentanter plikter løpende å følge de tiltak for sikker pålogging som er angitt på Miljødirektoratets nettside.</article></article> <article class="defaultP" margin-top="true">§ 7-3a annet ledd skal lyde:</article><article class="legalP" id="kapittel-1-ledd-2">Krav til opplysninger i søknad knyttet til kontorepresentanter følger av artikkel 21 (2) i forordning (EU) 2019/1122 og artikkel 24 (2) i forordning (EU) nr. 389/2013. Den som ønsker å disponere konto i Det norske registeret for klimakvoter, og den som gir fullmakt til disponering av handelskonto, personkonto og auksjonsleveringskonto, skal levere ordinær politiattest til Miljødirektoratet.</article> <article class="defaultP" margin-top="true">§ 7-5 skal lyde:</article><article class="futureLegalArticle" data-name="§7-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-5</span>. <span class="legalArticleTitle">(suspensjon og stenging av konto)</span></span><article class="legalP" id="kapittel-1-foreslåttparagraf-3-ledd-1">Miljødirektoratet kan fatte vedtak om å suspendere tilgang til konto i tilfellene som nevnt i forordning (EU) 2019/1122 artikkel 30 og i forordning (EU) nr. 389/2013 artikkel 34, eller dersom kontohaver eller kontorepresentanter har brutt sikkerhetskrav for kontoen, jf. § 7-3 siste ledd.</article><article class="legalP" id="kapittel-1-foreslåttparagraf-3-ledd-2">Miljødirektoratet kan fatte vedtak om å stenge konto i tilfellene som nevnt i forordning (EU) 2019/1122 artiklene 24 til 28, og i forordning (EU) nr. 389/2013 artikkel 33, herunder når kontohaver har gitt beskjed om at kontoen skal stenges, eller ved konkurs. Dersom det er gjenstående kvoter på kontoen på tidspunktet for stenging, skal Miljødirektoratet foreta de tiltak som er angitt i forordning (EU) 2019/1122 artikkel 29.</article></article> <article class="defaultP" margin-top="true">§ 7-5a skal lyde:</article><article class="futureLegalArticle" data-name="§7-5a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-5a</span>. <span class="legalArticleTitle">(suspensjon av tilgang til klimakvoter ved mistanke om straffbare forhold)</span></span><article class="legalP" id="kapittel-1-foreslåttparagraf-4-ledd-1">Miljødirektoratet kan fatte vedtak om å suspendere tilgang til klimakvoter i tilfellene som nevnt i forordning (EU) 2019/1122 artikkel 66 og forordning (EU) nr. 389/2013 artikkel 97.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-07-1097/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>