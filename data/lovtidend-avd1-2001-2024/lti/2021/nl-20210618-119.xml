<!DOCTYPE html><html lang="no"><head><title>Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-119</dd><dt class="dokid">DokumentID</dt><dd class="dokid">LTI/lov/2021-06-18-119</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2021-06-18, 2022-04-16</dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="legalArea">Rettsområde</dt><dd class="legalArea"><ul><li>IKT- og medierett &gt; Personopplysninger</li> <li>Helse- og omsorgsrett &gt; Helsepersonell</li></ul></dd><dt class="journalNumber">Journalnummer</dt><dd class="journalNumber">2021-1081</dd><dt class="titleShort">Korttittel</dt><dd class="titleShort">Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020</dd><dt class="title">Tittel</dt><dd class="title">Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020</dd><dt class="miscInformation">Annet om dokumentet</dt><dd class="miscInformation">Prop.215 L (2020–2021), Innst.670 L (2020–2021), Lovvedtak 200 (2020–2021). Stortingets første og andre gangs behandling hhv. 15. og 18. juni 2021. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2021-06-18-119</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020<ul class="tocSubUl"><li>§ 1. Formålet med loven</li><li>§ 2. Lovens anvendelse på Svalbard og Jan Mayen</li><li>§ 3. Tilgang til opplysninger og opplysningsplikt</li><li>§ 4. Behandling av personopplysninger</li><li>§ 5. Taushetsplikt</li><li>§ 6. Forbud mot bruk som bevis i senere straffesak eller sivil sak</li><li>§ 7. Ikrafttredelse mv.</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-119" id="dokument"><h1>Lov om informasjonstilgang m.m. for utvalg som skal undersøke saker om overgrep begått av helsepersonell mot pasienter i perioden 2010 til 2020</h1><article class="legalArticle" data-lovdata-URL="LTI/lov/2021-06-18-119/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med loven</span></h2><article class="legalP" id="paragraf-1-ledd-1">Formålet med loven er å gi et utvalg oppnevnt av Helse- og omsorgsdepartementet 4. juni 2021 for å undersøke fylkesmennenes (statsforvalternes), Statens helsetilsyns og Statens helsepersonellnemnds saksbehandling i saker som gjelder overgrep begått av helsepersonell mot pasienter i perioden 2010 til 2020, tilgang til opplysninger som er nødvendige for å få utført utvalgets arbeid i henhold til mandatet, og adgang til å behandle disse opplysningene.</article></article><article class="legalArticle" data-lovdata-URL="LTI/lov/2021-06-18-119/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Lovens anvendelse på Svalbard og Jan Mayen</span></h2><article class="legalP" id="paragraf-2-ledd-1">Loven gjelder på Svalbard og Jan Mayen.</article></article><article class="legalArticle" data-lovdata-URL="LTI/lov/2021-06-18-119/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilgang til opplysninger og opplysningsplikt</span></h2><article class="legalP" id="paragraf-3-ledd-1">Følgende skal etter forespørsel, uten hinder av taushetsplikt, gi utvalget nevnt i § 1 opplysninger som er nødvendige for utvalgets arbeid:<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">statsforvalterne (fylkesmennene), Statens helsetilsyn, Statens helsepersonellnemnd, Nasjonalt klageorgan for helsetjenesten og deres ansatte og tidligere ansatte</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">andre statlige organer, fylkeskommuner og kommuner og deres ansatte og tidligere ansatte</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">helseforetak og deres ansatte og tidligere ansatte</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">private virksomheter som utfører eller har utført helse- og omsorgstjenester etter avtale med statlige organer, fylkeskommuner, kommuner eller helseforetak, og deres ansatte og tidligere ansatte</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">helsepersonell.</article></article></li></ul></article><article class="legalP" id="paragraf-3-ledd-2">Ved utlevering av taushetsbelagte opplysninger etter første ledd bokstav b til e skal personen opplysningene gjelder, ha blitt varslet og gitt anledning til å motsette seg utleveringen. Dette gjelder ikke dersom personen er død eller av andre grunner ikke er i stand til å vurdere spørsmålet.</article></article><article class="legalArticle" data-lovdata-URL="LTI/lov/2021-06-18-119/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Behandling av personopplysninger</span></h2><article class="legalP" id="paragraf-4-ledd-1">Utvalget kan behandle helseopplysninger og andre personopplysninger som er nødvendige og relevante for formålet med utvalgets arbeid.</article></article><article class="legalArticle" data-lovdata-URL="LTI/lov/2021-06-18-119/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Taushetsplikt</span></h2><article class="legalP" id="paragraf-5-ledd-1">Medlemmene av utvalget og enhver som utfører tjeneste eller arbeid for utvalget, har taushetsplikt etter reglene i forvaltningsloven §§ 13 til 13 f.</article><article class="legalP" id="paragraf-5-ledd-2">Når personer som nevnt i første ledd mottar opplysninger som er undergitt strengere taushetsplikt enn det som følger av forvaltningsloven, skal den strengere taushetsplikten gjelde.</article><article class="legalP" id="paragraf-5-ledd-3">Taushetsplikten gjelder også etter at vedkommende har avsluttet tjenesten eller arbeidet, og etter at utvalget har avsluttet sin virksomhet.</article></article><article class="legalArticle" data-lovdata-URL="LTI/lov/2021-06-18-119/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Forbud mot bruk som bevis i senere straffesak eller sivil sak</span></h2><article class="legalP" id="paragraf-6-ledd-1">Opplysninger som utvalget mottar i medhold av § 3, kan ikke brukes som bevis i en senere straffesak eller sivil sak mot den som har gitt opplysningene.</article></article><article class="legalArticle" data-lovdata-URL="LTI/lov/2021-06-18-119/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse mv.</span></h2><article class="legalP" id="paragraf-7-ledd-1">Loven trer i kraft straks. §§ 1, 3 og 4 oppheves 16. april 2022. Kongen i statsråd kan forlenge virketiden for §§ 1, 3 og 4 for inntil ett år.</article></article></main></body></html>