<!DOCTYPE html><html lang="no"><head><title>Forskrift om endring i forskrift om økonomisk vederlag for smitteverntiltak etter smittevernloven i forbindelse med utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-16-1959</dd><dt class="dokid">DokumentID</dt><dd class="dokid">LTI/forskrift/2021-06-16-1959</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Primærhelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2021-06-19 – 2021-08-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-06-10-1862</li></ul></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-9</li><li>lov/1994-08-05-55/§6-2</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 10:55</dd><dt class="journalNumber">Journalnummer</dt><dd class="journalNumber">2021-1085</dd><dt class="titleShort">Korttittel</dt><dd class="titleShort">Endr. i forskrift om økonomisk vederlag for smitteverntiltak etter smittevernloven i forbindelse med utbrudd av covid-19</dd><dt class="title">Tittel</dt><dd class="title">Forskrift om endring i forskrift om økonomisk vederlag for smitteverntiltak etter smittevernloven i forbindelse med utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 16. juni 2021 med hjemmel i lov 5. august 1994 nr. 55 om vern mot smittsomme sykdommer § 3-9 og § 6-2.</dd><dt class="refid">RefID</dt><dd class="refid">forskrift/2021-06-16-1959</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk vederlag for smitteverntiltak etter smittevernloven i forbindelse med utbrudd av covid-19<ul class="tocSubUl"><li>I<ul class="tocSubUl"><li>§ 1. Formål</li><li>§ 3. Økonomisk vederlag for antigen hurtigtest til koronasertifikat utført av private virksomheter</li><li>§ 4. Bruk av antigen hurtigtest levert av Helsedirektoratet til koronasertifikat utført av private virksomheter</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-16-1959" id="dokument"><h1>Forskrift om endring i forskrift om økonomisk vederlag for smitteverntiltak etter smittevernloven i forbindelse med utbrudd av covid-19</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-16-1959/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 10. juni 2021 nr. 1862 om økonomisk vederlag for smitteverntiltak etter smittevernloven i forbindelse med utbrudd av covid-19 gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Formålet med forskriften er å etablere finansieringsløsninger og fastsette vilkår for utførte smitteverntiltak etter smittevernloven i tilfeller det ikke gis økonomisk vederlag etter annen lovgivning eller avtale.</article></article> <article class="defaultP" margin-top="true">Ny § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Økonomisk vederlag for antigen hurtigtest til koronasertifikat utført av private virksomheter</span></span><article class="legalP" id="kapittel-1-foreslåttparagraf-2-ledd-1">Private virksomheter kan kreve økonomisk vederlag for utført antigen hurtigtest til koronasertifikat etter denne forskriften.</article><article class="legalP" id="kapittel-1-foreslåttparagraf-2-ledd-2">Det kan kun kreves økonomisk vederlag ved bruk av antigen hurtigtester som ligger på listen til EUs Health Security Committee (HSC).</article><article class="legalP" id="kapittel-1-foreslåttparagraf-2-ledd-3">Testsvaret skal umiddelbart elektronisk registreres i MSIS i tråd med kriterier for innmelding fastsatt av FHI.</article><article class="legalP" id="kapittel-1-foreslåttparagraf-2-ledd-4">Krav om økonomisk vederlag sendes elektronisk til Helsedirektoratet eller det organ Helsedirektoratet bestemmer, i samsvar med rutiner fastsatt av samme myndighet. Det stilles krav til elektronisk pasientjournal (EPJ). Kravet skal inneholde opplysninger om: kode, klokkeslett og dato for utført test, pasientens navn og fødselsnummer eller d-nummer.</article><article class="legalP" id="kapittel-1-foreslåttparagraf-2-ledd-5">Helsedirektoratet eller det organ Helsedirektoratet bestemmer kan kontrollere og revidere kravet om økonomisk vederlag.</article><article class="legalP" id="kapittel-1-foreslåttparagraf-2-ledd-6">Avgjørelser etter denne bestemmelsen kan påklages til overordnet organ.</article><article class="legalP" id="kapittel-1-foreslåttparagraf-2-ledd-7">Pris for økonomisk vederlag: <table><thead><tr><th data-text-align="left" data-vertical-align="top"><i>Tekst</i></th><th data-text-align="left" data-vertical-align="top"><i>Pris</i></th></tr></thead><tbody><tr><td data-text-align="left" data-vertical-align="top">Koden kan kreves ved bruk av hurtigtest for covid-19 til koronasertifikat.</td><td data-text-align="left" data-vertical-align="top">300</td></tr></tbody></table></article><article class="legalP" id="kapittel-1-foreslåttparagraf-2-ledd-8">Pasienten kan ikke avkreves pasientbetaling.</article></article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Bruk av antigen hurtigtest levert av Helsedirektoratet til koronasertifikat utført av private virksomheter</span></span><article class="legalP" id="kapittel-1-foreslåttparagraf-3-ledd-1">Privat virksomhet som mottar antigen hurtigtest til koronasertifikat fra Helsedirektoratet, skal benytte testene til dette formålet, og i samsvar med retningslinjer fra Helsedirektoratet. Det er ikke adgang til å selge hurtigtester som mottas til testing for koronasertifikat.</article></article> <article class="defaultP" margin-top="true">Gjeldende § 3 blir ny § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-16-1959/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 19. juni 2021 og oppheves 31. august 2021.</article></section></main></body></html>