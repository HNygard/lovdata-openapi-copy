<!DOCTYPE html><html lang="no"><head><title>Midlertidig lov om endringer i valgloven og kommuneloven (tiltak for å avhjelpe negative konsekvenser av covid-19)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-23-24</dd><dt class="dokid">DokumentID</dt><dd class="dokid">LTI/lov/2021-04-23-24</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2021-04-23 – 2022-01-01</dd><dt class="changesToDocuments">Endrer</dt><dd class="changesToDocuments"><ul><li>lov/2002-06-28-57</li><li>lov/2018-06-22-83</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Stortinget</li> <li>Forvaltnings- og kommunalrett &gt; Kommuner og fylkeskommuner</li> <li>Stats-, statsforfatnings- og statsborgerrett &gt; Valg</li></ul></dd><dt class="dateOfPublication">Kunngjort</dt><dd class="dateOfPublication">2021-04-23 11:50</dd><dt class="journalNumber">Journalnummer</dt><dd class="journalNumber">2021-0551</dd><dt class="titleShort">Korttittel</dt><dd class="titleShort">Endringslov (midlertidig) til valgloven og kommuneloven</dd><dt class="title">Tittel</dt><dd class="title">Midlertidig lov om endringer i valgloven og kommuneloven (tiltak for å avhjelpe negative konsekvenser av covid-19)</dd><dt class="miscInformation">Annet om dokumentet</dt><dd class="miscInformation">Prop.89 L (2020–2021), Innst.328 L (2020–2021), Lovvedtak 90 (2020–2021). Stortingets første og andre gangs behandling hhv. 25. mars og 8. april 2021. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">lov/2021-04-23-24</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om endringer i valgloven og kommuneloven (tiltak for å avhjelpe negative konsekvenser av covid-19)<ul class="tocSubUl"><li>I<ul class="tocSubUl"><li>§ 8-1 a. Adgang til å fravike kravet om to stemmemottakere ved stortingsvalget i 2021</li><li>§ 8-3 a. Valglokaler som består av flere rom ved stortingsvalget i 2021</li><li>§ 8-3 b. Ambulerende stemmegivning ved sykdom, uførhet eller isolasjonsplikt på grunn av covid-19 ved stortingsvalget i 2021</li><li>§ 8-3 c. Forhåndsstemmegivning for velgere som er i karantene på grunn av covid-19 ved stortingsvalget i 2021</li><li>§ 8-7. Forskrift om smittevernfaglig forsvarlig gjennomføring av forhåndsstemmegivningen ved stortingsvalget i 2021</li><li>§ 9-3 a. Adgang til å benytte valglokaler utenfor stemmekretsen ved stortingsvalget i 2021</li><li>§ 9-3 b. Adgang til å opprette ekstra valglokaler ved stortingsvalget i 2021</li><li>§ 9-3 c. Stemmegivning for velgere som er i karantene på grunn av covid-19 ved stortingsvalget i 2021</li><li>§ 9-3 d. Valglokaler som består av flere rom ved stortingsvalget i 2021</li><li>§ 9-6 a. Stemmegivning for velgere som er i isolasjon på grunn av covid-19 ved stortingsvalget i 2021</li><li>§ 9-11. Forskrift om smittevernfaglig forsvarlig gjennomføring av valgtinget ved stortingsvalget i 2021</li><li>§ 10-4 a. Opptelling av stemmesedler avgitt i ekstra valglokaler og stemmesedler som er lagt i stemmeseddelkonvolutt</li><li>§ 10-5 a. Foreløpig opptelling ved stortingsvalget i 2021</li><li>§ 15-12. Innskrenkninger i kommunestyrets myndighet etter smittevernloven § 4-1 første ledd ved stortingsvalget i 2021</li></ul></li><li>II<ul class="tocSubUl"><li>§ 7-2 a. Valgbarhet ved valg til stemmestyrer ved stortingsvalget i 2021</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2021-04-23-24" id="dokument"><h1>Midlertidig lov om endringer i valgloven og kommuneloven (tiltak for å avhjelpe negative konsekvenser av covid-19)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. juni 2002 nr. 57 om valg til Stortinget, fylkesting og kommunestyrer (valgloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 22. juni 2018 nr. 83 om kommuner og fylkeskommuner (kommuneloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-04-23-24/KAPITTEL_1"><h2 data-text-align="center">I</h2><article class="defaultP">I lov 28. juni 2002 nr. 57 om valg til Stortinget, fylkesting og kommunestyrer gjøres følgende endringer:</article> <article class="defaultP" margin-top="true">Ny § 8-1 a skal lyde:</article><article class="futureLegalArticle" data-name="§8-1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1 a</span>. <span class="legalArticleTitle">Adgang til å fravike kravet om to stemmemottakere ved stortingsvalget i 2021</span></span><article class="legalP" id="kapittel-1-foreslåttparagraf-1-ledd-1">Dersom det på grunn av et lokalt utbrudd av covid-19 er nødvendig for å sikre at velgerne får anledning til å stemme, kan valgstyret selv fravike kravet i § 8-1 femte ledd ved mottak av stemmer etter § 8-3 annet ledd bokstav a, § 8-3 b og § 8-3 c annet ledd.</article></article> <article class="defaultP" margin-top="true">Ny § 8-3 a skal lyde:</article><article class="futureLegalArticle" data-name="§8-3a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-3 a</span>. <span class="legalArticleTitle">Valglokaler som består av flere rom ved stortingsvalget i 2021</span></span><article class="legalP" id="kapittel-1-foreslåttparagraf-2-ledd-1">Ved stortingsvalget i 2021 kan et valglokale bestå av flere rom som henger sammen.</article></article> <article class="defaultP" margin-top="true">Ny § 8-3 b skal lyde:</article><article class="futureLegalArticle" data-name="§8-3b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-3 b</span>. <span class="legalArticleTitle">Ambulerende stemmegivning ved sykdom, uførhet eller isolasjonsplikt på grunn av covid-19 ved stortingsvalget i 2021</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Velgere som oppholder seg innenriks, unntatt på Svalbard og Jan Mayen, og som ikke kan avgi stemme etter § 8-3 annet ledd på grunn av sykdom, uførhet eller isolasjonsplikt grunnet covid-19, kan etter søknad til valgstyret avgi forhåndsstemme ved stortingsvalget i 2021 der de oppholder seg. Søknaden skal være kommet inn til kommunen innen kl. 10 på fredagen før valgdagen. Valgstyret skal kunngjøre søknadsfristen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Ved stortingsvalget i 2021 gjelder ikke § 8-3 sjette ledd.</article></article> <article class="defaultP" margin-top="true">Ny § 8-3 c skal lyde:</article><article class="futureLegalArticle" data-name="§8-3c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-3 c</span>. <span class="legalArticleTitle">Forhåndsstemmegivning for velgere som er i karantene på grunn av covid-19 ved stortingsvalget i 2021</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Velgere som oppholder seg innenriks, unntatt på Svalbard og Jan Mayen, og som er i pålagt karantene grunnet covid-19, skal ved stortingsvalget i 2021 forhåndsstemme på egnet sted bestemt av valgstyret.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Velgere som er i karantene, og som ikke kan avgi stemme etter første ledd, kan etter søknad til valgstyret avgi forhåndsstemme der de oppholder seg. Søknaden skal være kommet inn til kommunen innen kl. 10 på fredagen før valgdagen. Valgstyret skal kunngjøre søknadsfristen.</article></article> <article class="defaultP" margin-top="true">Ny § 8-7 skal lyde:</article><article class="futureLegalArticle" data-name="§8-7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Forskrift om smittevernfaglig forsvarlig gjennomføring av forhåndsstemmegivningen ved stortingsvalget i 2021</span></span><article class="legalP" id="kapittel-1-foreslåttparagraf-5-ledd-1">Departementet kan gi forskrift om tiltak for å sikre en smittevernfaglig forsvarlig gjennomføring av forhåndsstemmegivningen ved stortingsvalget i 2021, blant annet gjennom kontaktreduserende tiltak og hygienetiltak.</article></article> <article class="defaultP" margin-top="true">Ny § 9-3 a skal lyde:</article><article class="futureLegalArticle" data-name="§9-3a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 9-3 a</span>. <span class="legalArticleTitle">Adgang til å benytte valglokaler utenfor stemmekretsen ved stortingsvalget i 2021</span></span><article class="legalP" id="kapittel-1-foreslåttparagraf-6-ledd-1">Et valglokale ved stortingsvalget i 2021 kan ligge utenfor stemmekretsen.</article></article> <article class="defaultP" margin-top="true">Ny § 9-3 b skal lyde:</article><article class="futureLegalArticle" data-name="§9-3b" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9-3 b</span>. <span class="legalArticleTitle">Adgang til å opprette ekstra valglokaler ved stortingsvalget i 2021</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved lokale utbrudd av covid-19 kan valgstyret ved stortingsvalget i 2021 selv opprette ekstra valglokaler for en stemmekrets.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Hvis en stemmemottaker i et valglokale etter første ledd ikke kan sette kryss ved velgerens navn i manntallet, skal stemmemottakeren stemple stemmeseddelen før velgeren selv legger den i en stemmeseddelkonvolutt og limer konvolutten igjen. Stemmemottakeren legger stemmeseddelkonvolutten i en omslagskonvolutt, limer omslagskonvolutten igjen og påfører den velgerens navn, bostedsadresse og fødselsdato. Velgeren legger omslagskonvolutten i en urne.</article></article> <article class="defaultP" margin-top="true">Ny § 9-3 c skal lyde:</article><article class="futureLegalArticle" data-name="§9-3c" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 9-3 c</span>. <span class="legalArticleTitle">Stemmegivning for velgere som er i karantene på grunn av covid-19 ved stortingsvalget i 2021</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Velgere som er i pålagt karantene grunnet covid-19, skal på valgtinget ved stortingsvalget 2021 stemme på egnet sted bestemt av valgstyret.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Hvis stemmemottakeren ikke kan sette kryss ved velgerens navn i manntallet, skal stemmemottakeren stemple stemmeseddelen før velgeren selv legger den i en stemmeseddelkonvolutt og limer konvolutten igjen. Stemmemottakeren legger stemmeseddelkonvolutten i en omslagskonvolutt, limer omslagskonvolutten igjen og påfører den velgerens navn, bostedsadresse og fødselsdato. Velgeren legger omslagskonvolutten i en urne.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Velgere som er i karantene, og som ikke kan avgi stemme etter første ledd, kan etter søknad til valgstyret avgi stemme der de oppholder seg. § 9-6 a gjelder da tilsvarende.</article></article> <article class="defaultP" margin-top="true">Ny § 9-3 d skal lyde:</article><article class="futureLegalArticle" data-name="§9-3d" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9-3 d</span>. <span class="legalArticleTitle">Valglokaler som består av flere rom ved stortingsvalget i 2021</span></span><article class="legalP" id="kapittel-1-foreslåttparagraf-9-ledd-1">Ved stortingsvalget i 2021 kan et valglokale bestå av flere rom som henger sammen.</article></article> <article class="defaultP" margin-top="true">Ny § 9-6 a skal lyde:</article><article class="futureLegalArticle" data-name="§9-6a" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 9-6 a</span>. <span class="legalArticleTitle">Stemmegivning for velgere som er i isolasjon på grunn av covid-19 ved stortingsvalget i 2021</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Velgere som oppholder seg innenriks, er manntallsført i kommunen og på grunn av isolasjonsplikt grunnet covid-19 ikke kan avgi stemme etter § 9-3 annet ledd, kan etter søknad til valgstyret avgi stemme ved stortingsvalget i 2021 der de oppholder seg. Søknaden skal være kommet inn til kommunen innen kl. 10 på valgdagen. Valgstyret skal kunngjøre søknadsfristen.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Stemmene kan mottas lørdagen og søndagen før valgdagen og på valgdagen. Velgeren skal ikke legge stemmeseddelen i urnen. Etter at stemmeseddelen er stemplet, legger velgeren selv den i en stemmeseddelkonvolutt og limer denne konvolutten igjen. Stemmemottakeren legger stemmeseddelkonvolutten i en omslagskonvolutt, limer omslagskonvolutten igjen og påfører den velgerens navn, bostedsadresse og fødselsdato. Velgeren legger omslagskonvolutten i en urne.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Det skal være minst to stemmemottakere til stede ved mottak av stemmer etter første ledd. Dersom det på grunn av et lokalt utbrudd av covid-19 er nødvendig for å sikre at velgerne får anledning til å stemme, kan valgstyret selv fravike kravet om minst to stemmemottakere.</article></article> <article class="defaultP" margin-top="true">Ny § 9-11 skal lyde:</article><article class="futureLegalArticle" data-name="§9-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 9-11</span>. <span class="legalArticleTitle">Forskrift om smittevernfaglig forsvarlig gjennomføring av valgtinget ved stortingsvalget i 2021</span></span><article class="legalP" id="kapittel-1-foreslåttparagraf-11-ledd-1">Departementet kan gi forskrift om tiltak for å sikre en smittevernfaglig forsvarlig gjennomføring av stortingsvalget i 2021, blant annet gjennom kontaktreduserende tiltak og hygienetiltak.</article></article> <article class="defaultP" margin-top="true">Ny § 10-4 a skal lyde:</article><article class="futureLegalArticle" data-name="§10-4a" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 10-4 a</span>. <span class="legalArticleTitle">Opptelling av stemmesedler avgitt i ekstra valglokaler og stemmesedler som er lagt i stemmeseddelkonvolutt</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Det kan ikke foretas særskilt opptelling av stemmesedler avgitt i ekstra valglokaler.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) § 10-6 annet ledd annet og tredje punktum gjelder tilsvarende for stemmesedler som er lagt i stemmeseddelkonvolutt etter § 9-3 c eller § 9-6 a.</article></article> <article class="defaultP" margin-top="true">Ny § 10-5 a skal lyde:</article><article class="futureLegalArticle" data-name="§10-5a" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 10-5 a</span>. <span class="legalArticleTitle">Foreløpig opptelling ved stortingsvalget i 2021</span></span><article class="legalP" id="kapittel-1-foreslåttparagraf-13-ledd-1">Dersom det kan skje uten å stride mot prinsippet om hemmelig valg, kan den foreløpige opptellingen av forhåndsstemmer ved stortingsvalget i 2021 starte søndagen før valgdagen.</article></article> <article class="defaultP" margin-top="true">Ny § 15-12 skal lyde:</article><article class="futureLegalArticle" data-name="§15-12" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 15-12</span>. <span class="legalArticleTitle">Innskrenkninger i kommunestyrets myndighet etter smittevernloven § 4-1 første ledd ved stortingsvalget i 2021</span></span><article class="legalP" id="kapittel-1-foreslåttparagraf-14-ledd-1">Kommunestyret kan ikke vedta smitteverntiltak med hjemmel i smittevernloven § 4-1 første ledd som medfører at stortingsvalget i 2021 ikke kan gjennomføres.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-04-23-24/KAPITTEL_2"><h2 data-text-align="center">II</h2><article class="defaultP">I lov 22. juni 2018 nr. 83 om kommuner og fylkeskommuner skal ny § 7-2 a lyde:</article><article class="futureLegalArticle" data-name="§7-2a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 7-2 a</span>. <span class="legalArticleTitle">Valgbarhet ved valg til stemmestyrer ved stortingsvalget i 2021</span></span><article class="legalP" id="kapittel-2-foreslåttparagraf-1-ledd-1">§ 7-2 tredje ledd bokstav b gjelder ikke ved valg til stemmestyrer etter valgloven § 4-2 ved stortingsvalget i 2021.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-04-23-24/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven trer i kraft straks.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Valgloven §§ 8-1 a, 8-3 a, 8-3 b, 8-3 c, 8-7, 9-3 a, 9-3 b, 9-3 c, 9-3 d, 9-6 a, 9-11, 10-4 a, 10-5 a og § 15-12 og kommuneloven § 7-2 a oppheves 1. januar 2022.</article></article></li></ul></section></main></body></html>