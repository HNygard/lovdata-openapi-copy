<!DOCTYPE html><html lang="no"><head><title>Forskrift om fiske etter røye på Svalbard i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-06-3381</dd><dt class="dokid">DokumentID</dt><dd class="dokid">LTI/forskrift/2021-12-06-3381</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Sysselmesteren på Svalbard</li></ul></dd><dt class="dateInForce">I kraft fra</dt><dd class="dateInForce">2022-01-01 – 2022-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-07-2626</li></ul></dd><dt class="basedOn">Hjemmel</dt><dd class="basedOn"><ul><li>forskrift/2002-06-24-712/§7</li><li>lov/2001-06-15-79/§31</li><li>lov/2001-06-15-79/§32</li></ul></dd><dt class="dateOfPublication">Kunngjort</dt><dd class="dateOfPublication">2021-12-06 15:05</dd><dt class="journalNumber">Journalnummer</dt><dd class="journalNumber">2021-1980</dd><dt class="titleShort">Korttittel</dt><dd class="titleShort">Forskrift om fiske etter røye på Svalbard i 2022</dd><dt class="title">Tittel</dt><dd class="title">Forskrift om fiske etter røye på Svalbard i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sysselmesteren på Svalbard 6. desember 2021 med hjemmel i forskrift 24. juni 2002 nr. 712 om høsting på Svalbard § 7 , jf. lov 15. juni 2001 nr. 79 om miljøvern på Svalbard (svalbardmiljøloven) § 31 og § 32.</dd><dt class="refid">RefID</dt><dd class="refid">forskrift/2021-12-06-3381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fiske etter røye på Svalbard i 2022<ul class="tocSubUl"><li>§ 1. Formål</li><li>§ 2. Virkeområde og tidsrom for fiske</li><li>§ 3. Definisjoner</li><li>§ 4. Krav til fisker</li><li>§ 5. Redskapsbruk</li><li>§ 6. Garnforbudssoner</li><li>§ 7. Stopp i fiske</li><li>§ 8. Garnfiske i sjøen</li><li>§ 9. Rapporteringsplikt</li><li>§ 10. Vassdrag åpnet for fiske</li><li>§ 11. Iverksettelse m.m.</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-06-3381" id="dokument"><h1>Forskrift om fiske etter røye på Svalbard i 2022</h1><article class="legalArticle" data-lovdata-URL="LTI/forskrift/2021-12-06-3381/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Denne forskrift har til formål å sikre en forvaltning av røye på Svalbard som ivaretar bestandenes produksjonsevne og sammensetning, og samtidig sikrer fritidsfiske som en viktig friluftsaktivitet for fastboende på Svalbard og tilreisende. Forvaltning av annen anadrom laksefisk er ikke inkludert i forskriftens formål.</article></article><article class="legalArticle" data-lovdata-URL="LTI/forskrift/2021-12-06-3381/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde og tidsrom for fiske</span></h2><article class="legalP" id="paragraf-2-ledd-1">Forskriften gjelder for fiske etter røye i vassdrag på Svalbard og i sjøområdet rundt Svalbard ut til territorialgrensen, herunder Hopen og Bjørnøya. Fiskeåret er fastsatt som perioden fra og med 1. januar til og med 15. oktober det enkelte år.</article></article><article class="legalArticle" data-lovdata-URL="LTI/forskrift/2021-12-06-3381/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Definisjoner</span></h2><article class="legalP" id="paragraf-3-ledd-1"><i>Fastboende:</i> person som er gyldig innført i befolkningsregisteret for Svalbard.</article><article class="legalP" id="paragraf-3-ledd-2"><i>Fiskekvoter:</i> maksimalt antall fisker over 25 cm som kan fiskes i den enkelte lokalitet per sesong.</article><article class="legalP" id="paragraf-3-ledd-3"><i>Vassdrag:</i> innsjø, vann, tjern, elv, elvearm, bekk eller kanal. Ferskvannslaguner og strengsjøer regnes også som vassdrag.</article></article><article class="legalArticle" data-lovdata-URL="LTI/forskrift/2021-12-06-3381/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til fisker</span></h2><article class="legalP" id="paragraf-4-ledd-1">Fiske etter røye kan bare foretas av den som har innløst fiskekort fra Sysselmesteren. Kun fastboende har anledning til garnfiske etter røye.</article></article><article class="legalArticle" data-lovdata-URL="LTI/forskrift/2021-12-06-3381/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Redskapsbruk</span></h2><article class="legalP" id="paragraf-5-ledd-1">Garn som nyttes skal ha minimum 52 mm maskevidde, tilsvarende 12 omfar (målt fra knute til knute). Det skal ha maks høyde på 1,8 meter og maks 25 meters lengde. Garn kan ikke kobles sammen i lenker. Garn skal merkes med bøye, eiers navn og adresse. Garn er kun tillatt i navngitte innsjøer der det er åpnet for dette, og med maksimalt 2 garn samtidig per fisker.</article></article><article class="legalArticle" data-lovdata-URL="LTI/forskrift/2021-12-06-3381/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Garnforbudssoner</span></h2><article class="legalP" id="paragraf-6-ledd-1">I vassdrag, som er åpnet for garnfiske, må garn settes minst 200 m fra innløps- eller utløpsos. I sjøområder er garnfiske ikke tillatt nærmere elvemunning (grense elv/sjø) enn 200 m. Sysselmesteren kan ved eget vedtak utvide disse sonene for enkelte lokaliteter.</article></article><article class="legalArticle" data-lovdata-URL="LTI/forskrift/2021-12-06-3381/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Stopp i fiske</span></h2><article class="legalP" id="paragraf-7-ledd-1">Dersom den fastsatte kvoten for et vassdrag fylles vil Sysselmesteren umiddelbart innføre forbud mot ytterligere beskatning i lokaliteten for resten av gjeldende sesong. Dette annonseres på Sysselmesterens nettsider.</article></article><article class="legalArticle" data-lovdata-URL="LTI/forskrift/2021-12-06-3381/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Garnfiske i sjøen</span></h2><article class="legalP" id="paragraf-8-ledd-1">Utover de begrensninger som ligger i § 2, § 5 og § 6 er der ingen begrensninger i fiske etter røye og annen anadrom laksefisk i sjøen.</article></article><article class="legalArticle" data-lovdata-URL="LTI/forskrift/2021-12-06-3381/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Rapporteringsplikt</span></h2><article class="legalP" id="paragraf-9-ledd-1">Fangst av fisk på 25 cm og mer rapporteres (merkes med garn eller håndsnøre, fangstdato og sted) til Sysselmesteren snarest mulig og senest innen 1 uke etter fiske er foretatt, med mindre ikke tilstrekkelig kommunikasjon foreligger. All fangst (uansett størrelse) skal rapporteres innen 25. oktober hvert år og alle fiskehoder av røye over 25 cm skal innleveres snarest mulig og senest innen 25. oktober hvert år. Manglende rapportering kan medføre at fiskekort for kommende sesong ikke tildeles.</article></article><article class="legalArticle" data-lovdata-URL="LTI/forskrift/2021-12-06-3381/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Vassdrag åpnet for fiske</span></h2><article class="legalP" id="paragraf-10-ledd-1">Det er åpnet for fiske i følgende vann/innsjøer, knyttet til maksimalkvoter for fisk over 25 cm og redskapstyper. I tilhørende elvestrenger og ut til 200 m fra inn- og utløp er det kun tillatt å fiske med stang og håndsnøre. Maksimalkvoten gjelder hele vassdraget.</article><article class="legalP" id="paragraf-10-ledd-2">Det er åpnet for fiske i følgende vassdrag, knyttet til redskapstyper og maksimalkvoter for fisk over 25 cm. I alle disse vassdragene er det tillatt med håndsnøre og stang. <table><thead><tr><th data-text-align="left" data-vertical-align="top"><i>Vassdrag</i></th><th data-text-align="left" data-vertical-align="top"><i>Maksimalkvote</i></th><th data-text-align="left" data-vertical-align="top"><i>Garnfiske tillatt</i></th><th data-text-align="left" data-vertical-align="top"><i>Kartblad</i></th></tr></thead><tbody><tr><td data-text-align="left" data-vertical-align="top">Richardvatnet (Raudfjorden)</td><td data-text-align="left" data-vertical-align="top">40</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Rabotvatna (Rabotfjorden)</td><td data-text-align="left" data-vertical-align="top">10</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Arresjøen (Danskøya)</td><td data-text-align="left" data-vertical-align="top">10</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Gjøavatnet (Amsterdamøya)</td><td data-text-align="left" data-vertical-align="top">10</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Åsøvatnet (v for Flathukfjellet)</td><td data-text-align="left" data-vertical-align="top">10</td><td data-text-align="left" data-vertical-align="top">Nei</td><td data-text-align="left" data-vertical-align="top">A4</td></tr><tr><td data-text-align="left" data-vertical-align="top">Pytten (Danskøya)</td><td data-text-align="left" data-vertical-align="top">20</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Pervatnet (Sjubrean)</td><td data-text-align="left" data-vertical-align="top">30</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Nordre Dieset (Mitrahalvøya)</td><td data-text-align="left" data-vertical-align="top">40</td><td data-text-align="left" data-vertical-align="top">Ja</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Søndre Dieset (Mitrahalvøya)</td><td data-text-align="left" data-vertical-align="top">30</td><td data-text-align="left" data-vertical-align="top">Ja</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Erlingvatnet (Mitrahalvøya)</td><td data-text-align="left" data-vertical-align="top">50</td><td data-text-align="left" data-vertical-align="top">Nei</td><td data-text-align="left" data-vertical-align="top">A6</td></tr><tr><td data-text-align="left" data-vertical-align="top">Murraytjørnene (Forlandet)</td><td data-text-align="left" data-vertical-align="top">25</td><td data-text-align="left" data-vertical-align="top">Nei</td><td data-text-align="left" data-vertical-align="top">A5</td></tr><tr><td data-text-align="left" data-vertical-align="top">Vårfluesjøen (Woodfjorden)</td><td data-text-align="left" data-vertical-align="top">150</td><td data-text-align="left" data-vertical-align="top">Ja</td><td data-text-align="left" data-vertical-align="top">B4</td></tr><tr><td data-text-align="left" data-vertical-align="top">Lovénvatnet (Trygghamna)</td><td data-text-align="left" data-vertical-align="top">10</td><td data-text-align="left" data-vertical-align="top">Ja</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Straumsjøen (Erdmannflya)</td><td data-text-align="left" data-vertical-align="top">100</td><td data-text-align="left" data-vertical-align="top">Nei</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Linnévatnet</td><td data-text-align="left" data-vertical-align="top">100</td><td data-text-align="left" data-vertical-align="top">Ja</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Kongressvatnet</td><td data-text-align="left" data-vertical-align="top">40</td><td data-text-align="left" data-vertical-align="top">Ja</td><td data-text-align="left" data-vertical-align="top">B9</td></tr><tr><td data-text-align="left" data-vertical-align="top">Bretjønna (Grønnfjordbotnen)</td><td data-text-align="left" data-vertical-align="top">10</td><td data-text-align="left" data-vertical-align="top">Ja</td><td data-text-align="left" data-vertical-align="top">B10</td></tr><tr><td data-text-align="left" data-vertical-align="top">Revvatnet (n for Hornsund)</td><td data-text-align="left" data-vertical-align="top">25</td><td data-text-align="left" data-vertical-align="top">Nei</td><td data-text-align="left" data-vertical-align="top">B12</td></tr><tr><td data-text-align="left" data-vertical-align="top">Svartvatnet (s for Hornsund)</td><td data-text-align="left" data-vertical-align="top">25</td><td data-text-align="left" data-vertical-align="top">Nei</td><td data-text-align="left" data-vertical-align="top">C13</td></tr><tr><td data-text-align="left" data-vertical-align="top">Mosselvatnet</td><td data-text-align="left" data-vertical-align="top">75</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Femmilsjøen (Ny-Friesland)</td><td data-text-align="left" data-vertical-align="top">150</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Lakssjøen (Ny-Friesland)</td><td data-text-align="left" data-vertical-align="top">75</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Strøen (Ny-Friesland)</td><td data-text-align="left" data-vertical-align="top">25</td><td data-text-align="left" data-vertical-align="top">Nei</td><td data-text-align="left" data-vertical-align="top">C4</td></tr><tr><td data-text-align="left" data-vertical-align="top">Einsteinvatnet (Austbotn)</td><td data-text-align="left" data-vertical-align="top">50</td><td data-text-align="left" data-vertical-align="top">Nei</td><td data-text-align="left" data-vertical-align="top">C6</td></tr></tbody></table></article><article class="legalP" id="paragraf-10-ledd-3">I Vårfluesjøen kan inntil halvparten tas i garn, og av disse er 40 fisk forbeholdt Mushamna fangststasjon dersom denne er utlånt fra Sysselmesteren. I Einsteinvatnet er en kvote på 30 fisk av den totale kvoten forbeholdt fangststasjonen på Austfjordneset dersom denne er utlånt fra Sysselmesteren.</article></article><article class="legalArticle" data-lovdata-URL="LTI/forskrift/2021-12-06-3381/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Iverksettelse m.m.</span></h2><article class="legalP" id="paragraf-11-ledd-1">Forskriften trer i kraft 1. januar 2022 og gjelder frem til og med 31. desember 2022. Med virkning fra denne forskrifts ikrafttreden oppheves forskrift 7. desember 2020 nr. 2626 om fiske etter røye på Svalbard i 2021.</article></article></main></body></html>