<!DOCTYPE html><html lang="no"><head><title>Forskrift om endring i midlertidig forskrift om tillegg til forskrift om studier og eksamen ved Universitetet i Agder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-12-1549</dd><dt class="dokid">DokumentID</dt><dd class="dokid">LTI/forskrift/2021-05-12-1549</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Agder</li></ul></dd><dt class="dateInForce">I kraft fra</dt><dd class="dateInForce">2021-05-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-13-346</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>forskrift/2017-02-07-137/§2-7</li><li>forskrift/2020-03-18-349</li></ul></dd><dt class="dateOfPublication">Kunngjort</dt><dd class="dateOfPublication">2021-05-20 16:00</dd><dt class="journalNumber">Journalnummer</dt><dd class="journalNumber">2021-0780</dd><dt class="titleShort">Korttittel</dt><dd class="titleShort">Endr. i midl. forskrift om tillegg til forskrift om studier og eksamen ved UiA (koronavirus)</dd><dt class="title">Tittel</dt><dd class="title">Forskrift om endring i midlertidig forskrift om tillegg til forskrift om studier og eksamen ved Universitetet i Agder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Agder 12. mai 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, forskrift 7. februar 2017 nr. 137 om tilsyn med utdanningskvaliteten i høyere utdanning § 2-7 (studietilsynsforskriften) og midlertidig forskrift 18. mars 2020 nr. 349 om gjennomføring av utdanning regulert av rammeplan mv. i forbindelse med utbruddet av covid-19.</dd><dt class="refid">RefID</dt><dd class="refid">forskrift/2021-05-12-1549</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om tillegg til forskrift om studier og eksamen ved Universitetet i Agder<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-12-1549" id="dokument"><h1>Forskrift om endring i midlertidig forskrift om tillegg til forskrift om studier og eksamen ved Universitetet i Agder</h1><section class="section" data-name="kapI" id="kapittel-1" data-lovdata-URL="LTI/forskrift/2021-05-12-1549/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 13. mars 2020 nr. 346 om tillegg til forskrift om studier og eksamen ved Universitetet i Agder gjøres følgende endring:</article><article class="defaultP">Første ledd i § 3 skal lyde:</article><article class="numberedLegalP" data-numerator="1" id="kapittel-1-nummer-1">(1) Dersom forhold relatert til koronavirus gjør det nødvendig, kan fakultetsstyret/styret for lærerutdanningene vedta endring i vurderingsordning, herunder vilkår for å gå opp til eksamen, med virkning til og med høstsemesteret 2021.</article><article class="defaultP">Første ledd i § 3a skal lyde:</article><article class="numberedLegalP" data-numerator="1" id="kapittel-1-nummer-2">(1) Ved endring i vurderingsordning jf. § 3 kan fakultetsstyret/styret for lærerutdanningene vedta endring i vurderingsuttrykk fra gradert karakter til bestått/ikke bestått med virkning til og med høstsemesteret 2021 og eventuell ny, utsatt eller ekstraordinær eksamen våren 2022. Endring kan bare gjøres i emner der det på vedtakstidspunktet ikke allerede er gjennomført deleksamen med gradert karakter. Dersom ny, utsatt eller ekstraordinær eksamen gjennomføres med ordinær vurderingsform i samsvar med emnebeskrivelse, kan fakultetsstyret/styret for lærerutdanningene vedta at vurderingsuttrykk for ny, utsatt eller ekstraordinær eksamen skal endres tilbake til gradert karakter.</article><article class="defaultP">Femte ledd i § 3a skal lyde:</article><article class="numberedLegalP" data-numerator="5" id="kapittel-1-nummer-3">(5) Bestemmelsen i forskrift om studier og eksamen ved Universitetet i Agder § 16 nr. 2 vedrørende omfang bestått/ikke bestått karakter innen studentens studieprogram, vil ikke gjelde for studenter som avlegger eksamener i perioden våren 2020-høsten 2021.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-2">Universitetet skal vurdere å erstatte ny/utsatt eksamen med ekstraordinær eksamen for å gi flest mulig studenter adgang til slik eksamen. Fakultetsstyret/styret for lærerutdanningene kan bestemme at ny/utsatt eller ekstraordinær eksamen i emner til og med høsten 2021 skal gjennomføres med annen vurderingsform enn ordinær eksamen.</article> <article class="defaultP" margin-top="true">Overskrift til § 7 skal lyde:</article><article class="defaultP"><i>Forkunnskapskrav og progresjonskrav for oppstart høsten 2020, våren 2021 og høsten 2021</i></article> <article class="defaultP" margin-top="true">§ 7 skal lyde:</article><article class="numberedLegalP" data-numerator="1" id="kapittel-1-nummer-4">(1) Dersom studenter mangler forkunnskapskrav til emner på grunn av forhold relatert til koronavirus, kan fakultetsstyret/styret for lærerutdanningene gi dispensasjon fra forkunnskapskravene. Studentene kan bli pålagt å gjennomføre forkunnskapskravene innen en viss tid for å kunne fortsette i studiet.</article><article class="numberedLegalP" data-numerator="2" id="kapittel-1-nummer-5">(2) Dersom studenter mangler progresjonskrav for å gå videre i studieprogrammer på grunn av forhold relatert til koronavirus, kan fakultetsstyret/styret for lærerutdanning gi dispensasjon fra progresjonskravene. Studentene kan bli pålagt å gjennomføre progresjonskravene innen en viss tid for å kunne fortsette i studieprogrammet.</article><article class="defaultP">§ 8 skal lyde:</article><article class="legalP" id="kapittel-1-ledd-3">Den midlertidige forskriften gjelder fra vedtaksdato og ut høstsemesteret 2021 inklusiv ny, utsatt eller ekstraordinær eksamen våren 2022, til 1. april 2022.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-05-12-1549/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft omgående.</article></section></main></body></html>