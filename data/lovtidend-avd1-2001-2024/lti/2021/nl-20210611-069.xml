<!DOCTYPE html><html lang="no"><head><title>Lov om endringer i voldsoffererstatningsloven (den øvre grensen)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-69</dd><dt class="dokid">DokumentID</dt><dd class="dokid">LTI/lov/2021-06-11-69</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2001-04-20-13</li></ul></dd><dt class="legalArea">Rettsområde</dt><dd class="legalArea"><ul><li>Erstatnings- og forsikringsrett &gt; Person- og pasientskadeerstatning</li> <li>Erstatnings- og forsikringsrett &gt; Skadeserstatning</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0878</dd><dt class="titleShort">Korttittel</dt><dd class="titleShort">Endringslov til voldsoffererstatningsloven (den øvre grensen)</dd><dt class="title">Tittel</dt><dd class="title">Lov om endringer i voldsoffererstatningsloven (den øvre grensen)</dd><dt class="miscInformation">Annet om dokumentet</dt><dd class="miscInformation">Prop.113 L (2020–2021), Innst.484 L (2020–2021), Lovvedtak 128 (2020–2021). Stortingets første og andre gangs behandling hhv. 28. og 31. mai 2021. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2021-06-11-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i voldsoffererstatningsloven (den øvre grensen)<ul class="tocSubUl"><li>I<ul class="tocSubUl"><li>§ 17 b. Tilleggsutbetaling når voldsoffererstatningen har blitt avkortet på grunn av den øvre grensen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-69" id="dokument"><h1>Lov om endringer i voldsoffererstatningsloven (den øvre grensen)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. april 2001 nr. 13 om erstatning fra staten for personskade voldt ved straffbar handling m.m. (voldsoffererstatningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-69/KAPITTEL_1"><h2 data-text-align="center">I</h2><article class="defaultP">I lov 20. april 2001 nr. 13 om erstatning fra staten for personskade voldt ved straffbar handling m.m. gjøres følgende endringer:</article> <article class="defaultP" margin-top="true">§ 11 første ledd skal lyde:</article><article class="legalP" id="kapittel-1-ledd-1">Til hver person ytes det for hvert enkelt skadetilfelle ikke høyere voldsoffererstatning enn 60 ganger grunnbeløpet i folketrygden, jf. folketrygdloven § 1-4. I særlige tilfeller kan den øvre grensen fravikes.</article> <article class="defaultP" margin-top="true">I kapittel 3 skal ny § 17 b lyde:</article><article class="futureLegalArticle" data-name="§17b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17 b</span>. <span class="legalArticleTitle">Tilleggsutbetaling når voldsoffererstatningen har blitt avkortet på grunn av den øvre grensen</span></span><article class="legalP" id="kapittel-1-foreslåttparagraf-1-ledd-1">Den som har fått voldsoffererstatningen avkortet fordi den øvre grensen var på under 60 ganger grunnbeløpet i folketrygden, jf. folketrygdloven § 1-4, har rett til å få utbetalt tilleggserstatning dersom vedkommende ved dom er tilkjent høyere erstatning fra skadevolder. Tilleggserstatningen skal utgjøre differansen mellom det søker ved dom er tilkjent i erstatning i medhold av skadeserstatningsloven §§ 3-1, 3-2, 3-4 og 3-5, og det søker har mottatt i erstatning.</article><article class="legalP" id="kapittel-1-foreslåttparagraf-1-ledd-2">Til hver person ytes det for hvert enkelt skadetilfelle likevel ikke høyere voldsoffererstatning enn 60 ganger grunnbeløpet i folketrygden, jf. folketrygdloven § 1-4. I særlige tilfeller kan den øvre grensen fravikes.</article><article class="legalP" id="kapittel-1-foreslåttparagraf-1-ledd-3">Søknad om tilleggserstatning fremsettes for Kontoret for voldsoffererstatning. Voldsoffererstatningsloven § 3 og kapittel 2 kommer ikke til anvendelse ved behandling av tilleggskrav.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-69/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven trer i kraft fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Endringen i voldsoffererstatningsloven § 11 kommer til anvendelse der det søkes om voldsoffererstatning etter lovens ikrafttredelse og søker ikke tidligere har søkt om erstatning for samme skadetilfelle.</article></article></li></ul></section></main></body></html>