<!DOCTYPE html><html lang="no"><head><title>Forskrift om endring i deler av forskriftsverket om domsmyndighet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-25-1032</dd><dt class="dokid">DokumentID</dt><dd class="dokid">LTI/forskrift/2021-03-25-1032</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2021-04-26</dd><dt class="changesToDocuments">Endrer</dt><dd class="changesToDocuments"><ul><li>forskrift/1985-03-08-532</li><li>forskrift/1999-12-17-1391</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1930-02-27-2/§2</li><li>forskrift/1985-03-08-532/kapv</li><li>lov/1915-08-13-5/§26a</li><li>forskrift/1999-12-17-1391/§4</li></ul></dd><dt class="dateOfPublication">Kunngjort</dt><dd class="dateOfPublication">2021-03-31 16:00</dd><dt class="journalNumber">Journalnummer</dt><dd class="journalNumber">2021-0491</dd><dt class="titleShort">Korttittel</dt><dd class="titleShort">Endr. i forskrift i deler av forskriftsverket om domsmyndighet</dd><dt class="title">Tittel</dt><dd class="title">Forskrift om endring i deler av forskriftsverket om domsmyndighet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 25. mars 2021 med hjemmel i lov 27. februar 1930 nr. 2 om Jan Mayen § 2, jf. forskrift 8. mars 1985 nr. 532 om domsmyndighet på Svalbard del V og lov 13. august 1915 nr. 5 om domstolene (domstolloven) § 26a, jf. forskrift 17. desember 1999 nr. 1319 om politidistrikt, namsmannsdistrikt, lagdømme og domssogn for utøvelse av politimyndighet, namsmannsmyndighet og domsmyndighet på kontinentalsokkelen og i norsk økonomisk sone, samt politimyndighet i havområdet utenfor Svalbards territorialfarvann § 4.</dd><dt class="refid">RefID</dt><dd class="refid">forskrift/2021-03-25-1032</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i deler av forskriftsverket om domsmyndighet<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-25-1032" id="dokument"><h1>Forskrift om endring i deler av forskriftsverket om domsmyndighet</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-25-1032/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. mars 1985 nr. 532 om domsmyndighet på Svalbard gjøres følgende endringer:</article> <article class="defaultP" margin-top="true">Del I skal lyde:</article><article class="defaultP">Lagmannsrett for Svalbard er lagmannsretten for Romsa/Troms lagsogn.</article> <article class="defaultP" margin-top="true">Del II skal lyde:</article><article class="defaultP">De forretninger som er lagt til tingrettene legges for Svalbards vedkommende til Nord-Troms og Senja tingrett.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-25-1032/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 17. desember 1999 nr. 1391 om politidistrikt, namsmannsdistrikt, lagdømme og domssogn for utøvelse av politimyndighet, namsmannsmyndighet og domsmyndighet på kontinentalsokkelen og i norsk økonomisk sone, samt politimyndighet i havområdet utenfor Svalbards territorialfarvann gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" id="kapittel-2-ledd-2">Følgende gjelder med hensyn til utøvelse av politimyndighet, namsmyndighet og domsmyndighet på innretninger og anlegg for undersøkelse etter eller utnytting, lagring eller transport av undersjøiske naturforekomster på den norske del av kontinentalsokkelen og i norsk økonomisk sone:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">Politimyndighet sør for 62. breddegrad tilligger Sør-Vest politidistrikt. Domsmyndighet i samme område tilligger Gulating lagdømme og Sør-Rogaland rettskrets. Namsmyndighet i samme område tilligger namsfogden i Stavanger.</article></article></li><li data-li-identifier="b." data-name="b."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">Politimyndighet i området mellom 62. breddegrad og 65. breddegrad 30 min. tilligger Møre og Romsdal politidistrikt. Domsmyndighet i samme område tilligger Frostating lagdømme og Møre og Romsdal rettskrets. Namsmyndighet i samme område tilligger Kristiansund og Frei politistasjon.</article></article></li><li data-li-identifier="c." data-name="c."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">Politimyndighet i området mellom 65. breddegrad 30 min. og 68. breddegrad 30 min. tilligger Nordland politidistrikt. Domsmyndighet i samme område tilligger Hålogaland lagdømme og Helgeland rettskrets. Namsmyndighet i samme område tilligger lensmannen i Alstahaug og Leirfjord.</article></article></li><li data-li-identifier="d." data-name="d."><article class="listArticle" id="kapittel-2-ledd-2-punkt-4"><article class="legalP" id="kapittel-2-ledd-2-punkt-4-ledd-1">Politimyndighet nord for 68. breddegrad 30 min. tilligger Troms politidistrikt. Domsmyndighet i samme område tilligger Hålogaland lagdømme og Nord-Troms og Senja rettskrets. Namsmyndighet i samme område tilligger namsfogden i Tromsø og Karlsøy.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-03-25-1032/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Denne forskriften trer i kraft 26. april 2021.</article></section></main></body></html>