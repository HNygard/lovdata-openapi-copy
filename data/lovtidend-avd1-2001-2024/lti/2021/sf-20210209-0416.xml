<!DOCTYPE html><html lang="no"><head><title>Forskrift om endring i TSE-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-09-416</dd><dt class="dokid">DokumentID</dt><dd class="dokid">LTI/forskrift/2021-02-09-416</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2021-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-03-30-595</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§15</li><li>lov/2003-12-19-124/§16</li><li>lov/2003-12-19-124/§19</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2021-02-16 16:15</dd><dt class="journalNumber">Journalnummer</dt><dd class="journalNumber">2021-0180</dd><dt class="titleShort">Korttittel</dt><dd class="titleShort">Endr. i TSE-forskriften</dd><dt class="title">Tittel</dt><dd class="title">Forskrift om endring i TSE-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 9. februar 2021 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 15, § 16 og § 19, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /><strong>EØS-henvisninger:</strong> EØS-avtalen vedlegg I kap. I del 7.1 nr. 12 (forordning (EU) 2020/772) og del 7.2 nr. 49 (beslutning (EU) 2020/919).</dd><dt class="refid">RefID</dt><dd class="refid">forskrift/2021-02-09-416</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i TSE-forskriften<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-09-416" id="dokument"><h1>Forskrift om endring i TSE-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-09-416/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. mars 2004 nr. 595 om forebygging av, kontroll med og utryddelse av overførbare spongiforme encefalopatier (TSE) gjøres følgende endringer:</article> <article class="defaultP" margin-top="true">I EØS-henvisningsfeltet skal forordning (EU) 2020/772 legges kronologisk til oppramsingen av endringsforordninger som endrer forordning (EF) nr. 999/2001. Videre skal beslutning (EU) 2020/919 føyes til den kronologiske listen over endringsrettsaker til vedtak 2007/453/EF.</article> <article class="defaultP" margin-top="true">I § 2 skal forordning (EU) 2020/772 legges kronologisk til oppramsingen av endringsforordninger som endrer forordning (EF) nr. 999/2001.</article> <article class="defaultP" margin-top="true">I vedlegg A, bokstav A, endres listen under overskriften Tredjeland slik:</article> <article class="defaultP" margin-top="true">- Serbia<sup class="footnotereference" data-footnotereferencevalue="1" data-unique-footnote-counter="1">1</sup> settes inn etter Peru og før Singapore.</article> <article class="defaultP" margin-top="true">- Følgende fotnote tilføyes Serbia:</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Som omhandlet i artikkel 135 i stabiliserings- og assosieringsavtalen mellom Den europeiske union og dens medlemsstater på den ene side og Republikken Serbia på den annen side.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2021-02-09-416/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2021-02-09-416/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I den konsoliderte versjonen av forordning (EF) nr. 999/2001 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EF) nr. 999/2001. Dette er grunnrettsakten. Grunnrettsakten er endret ved forordning (EF) nr. 1248/2001, forordning (EF) nr. 1326/2001, forordning (EF) nr. 270/2002, forordning (EF) nr. 1494/2002, forordning (EF) nr. 260/2003, forordning (EF) nr. 650/2003, forordning (EF) nr. 1053/2003, forordning (EF) nr. 1128/2003, forordning (EF) nr. 1139/2003, forordning (EF) nr. 1234/2003, forordning (EF) nr. 1809/2003, forordning (EF) nr. 1915/2003, forordning (EF) nr. 2245/2003, forordning (EF) nr. 876/2004, forordning (EF) nr. 1471/2004, forordning (EF) nr. 1492/2004, forordning (EF) nr. 1993/2004, forordning (EF) nr. 36/2005, forordning (EF) nr. 214/2005, forordning (EF) nr. 260/2005, forordning (EF) nr. 932/2005, forordning (EF) nr. 1292/2005, forordning (EF) nr. 1974/2005, forordning (EF) nr. 253/2006, forordning (EF) nr. 339/2006, forordning (EF) nr. 657/2006, forordning (EF) nr. 688/2006, forordning (EF) nr. 1923/2006, forordning (EF) nr. 722/2007, forordning (EF) nr. 727/2007, forordning (EF) nr. 1275/2007, forordning (EF) nr. 357/2008, forordning (EF) nr. 571/2008, forordning (EF) nr. 746/2008, forordning (EF) nr. 956/2008, forordning (EF) nr. 103/2009, forordning (EF) nr. 162/2009, forordning (EF) nr. 163/2009, forordning (EF) nr. 220/2009, forordning (EU) nr. 956/2010, forordning (EU) nr. 189/2011, forordning (EU) nr. 1064/2012, forordning (EU) nr. 56/2013, forordning (EU) nr. 517/2013, forordning (EU) nr. 630/2013, forordning (EU) nr. 1148/2014, forordning (EU) 2015/728, forordning (EU) 2015/1162, forordning (EU) 2016/27, forordning (EU) 2016/1396, forordning (EU) 2017/110, forordning (EU) 2017/625, forordning (EU) 2017/736, forordning (EU) 2017/893, forordning (EU) 2017/894, forordning (EU) 2017/1972, forordning (EU) 2018/221, forordning (EU) 2018/969, forordning (EU) 2019/319, forordning (EU) 2019/1901 og forordning (EU) 2020/772. Alle endringer av grunnrettsakten samt de endringer og tillegg som følger av EØS-tilpasningen av grunnrettsakten i samsvar med vedlegg I er innarbeidet nedenfor.</article> <article class="defaultP" margin-top="true">I konsolideringsoversikten tilføyes følgende:</article><article class="defaultP">► <strong>M66</strong> Forordning (EU) 2020/772 av 11. juni 2020</article> <article class="defaultP" margin-top="true">Vedlegg I, punkt 1, første kolon skal lyde:</article><article class="defaultP">►<strong>M66</strong></article><article class="numberedLegalP" data-numerator="1" id="kapittel-3-nummer-1">1. I denne forordningen gjelder følgende definisjoner i europaparlaments- og rådsforordning (EF) nr. 1069/2009<sup class="footnotereference" data-footnotereferencevalue="*" data-unique-footnote-counter="2">*</sup>, kommisjonsforordning (EU) nr. 142/2011<sup class="footnotereference" data-footnotereferencevalue="**" data-unique-footnote-counter="3">**</sup>, europaparlaments- og rådsforordning (EF) nr. 178/2002<sup class="footnotereference" data-footnotereferencevalue="***" data-unique-footnote-counter="4">***</sup>, europaparlaments- og rådsforordning (EF) nr. 767/2009<sup class="footnotereference" data-footnotereferencevalue="****" data-unique-footnote-counter="5">****</sup>, rådsdirektiv 2006/88/EF<sup class="footnotereference" data-footnotereferencevalue="*****" data-unique-footnote-counter="6">*****</sup> og europaparlaments- og rådsforordning (EU) 2016/1012<sup class="footnotereference" data-footnotereferencevalue="******" data-unique-footnote-counter="7">******</sup>:</article><footer class="footnotes"><article class="footnote" data-name="*" data-unique-footnote-counter="2"><span class="footnoteLabel">*</span> Europaparlaments- og rådsforordning (EF) nr. 1069/2009 av 21. oktober 2009 om fastsettelse av hygieneregler for animalske biprodukter og avledede produkter som ikke er beregnet på konsum, og om oppheving av forordning (EF) nr. 1774/2002 (forordningen om animalske biprodukter) (EUT L 300 av 14.11.2009, s. 1).</article><article class="footnote" data-name="**" data-unique-footnote-counter="3"><span class="footnoteLabel">**</span> Kommisjonsforordning (EU) nr. 142/2011 av 25. februar 2011 om gjennomføring av europaparlaments- og rådsforordning (EF) nr. 1069/2009 om fastsettelse av hygieneregler for animalske biprodukter og avledede produkter som ikke er beregnet på konsum, og om gjennomføring av rådsdirektiv 97/78/EF med hensyn til visse prøver og produkter som er unntatt fra veterinærkontroll på grensen i henhold til nevnte direktiv (EUT L 54 av 26.2.2011, s. 1).</article><article class="footnote" data-name="***" data-unique-footnote-counter="4"><span class="footnoteLabel">***</span> Europaparlaments- og rådsforordning (EF) nr. 178/2002 av 28. januar 2002 om fastsettelse av allmenne prinsipper og krav i næringsmiddelregelverket, om opprettelse av Den europeiske myndighet for næringsmiddeltrygghet og om fastsettelse av framgangsmåter i forbindelse med næringsmiddeltrygghet (EFT L 31 av 1.2.2002, s. 1).</article><article class="footnote" data-name="****" data-unique-footnote-counter="5"><span class="footnoteLabel">****</span> Europaparlaments- og rådsforordning (EF) nr. 767/2009 av 13. juli 2009 om omsetning og bruk av fôrvarer, endring av europaparlaments- og rådsforordning (EF) nr. 1831/2003 og oppheving av rådsdirektiv 79/373/EØF, kommisjonsdirektiv 80/511/EØF, rådsdirektiv 82/471/EØF, 83/228/EØF, 93/74/EØF, 93/113/EF og 96/25/EF samt kommisjonsvedtak 2004/217/EF (EUT L 229 av 1.9.2009, s. 1).</article><article class="footnote" data-name="*****" data-unique-footnote-counter="6"><span class="footnoteLabel">*****</span> Rådsdirektiv 2006/88/EF av 24. oktober 2006 om helse- og hygienekrav til akvakulturdyr og -produkter og om forebygging og bekjempelse av visse sykdommer hos vanndyr (EUT L 328 av 24.11.2006, s. 14).</article><article class="footnote" data-name="******" data-unique-footnote-counter="7"><span class="footnoteLabel">******</span> Europaparlaments- og rådsforordning (EU) 2016/1012 av 8. juni 2016 om avlstekniske vilkår og avstamningsvilkår for avl, handel med og innførsel til Unionen av renrasede avlsdyr, hybridavlsdyr av svin og formeringsmateriale fra dem og om endring av forordning (EU) nr. 652/2014, rådsdirektiv 89/608/EØF og 90/425/EØF og om oppheving av visse rettsakter med hensyn til dyreavl («dyreavlsforordningen») (EUT L 171 av 29.6.2016, s. 66).</article></footer><article class="defaultP">◄<strong>M66</strong></article> <article class="defaultP" margin-top="true">Vedlegg I, punkt 1 bokstav f) legges til:</article><article class="defaultP">►<strong>M66</strong><ul class="defaultList"><li data-li-identifier="f." data-name="f."><article class="listArticle" id="kapittel-3-nummer-1-punkt-1"><article class="legalP" id="kapittel-3-nummer-1-punkt-1-ledd-1">Definisjonen av «rase som er truet av utryddelse» i artikkel 2 nr. 24 i forordning (EU) 2016/1012.</article></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 2.2.2, introduksjonsdel skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-1"><article class="legalP" id="kapittel-3-punkt-1-ledd-1">Dersom BSE og atypisk skrapesyke utelukkes i samsvar med laboratoriemetodene og protokollene angitt i vedlegg X kapittel C del 3 nr. 3.2, skal driftsenheten omfattes av vilkårene i bokstav a). Dessuten skal driftsenheten i henhold til beslutningen til den medlemsstaten som er ansvarlig for driftsenheten, omfattes av vilkårene i enten alternativ 1 i bokstav b), alternativ 2 i bokstav c) eller alternativ 3 i bokstav d). Hvis det dreier seg om en driftsenhet med en blandet saue- og geitebesetning, kan den medlemsstaten som er ansvarlig for driftsenheten, beslutte å anvende vilkårene til et av alternativene på driftsenhetens sauer, mens et annet alternativ anvendes på driftsenhetens geiter.</article></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 2.2.2, nest siste avsnitt under bokstav b) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-2"><ul class="defaultList"><li><article class="listArticle" id="kapittel-3-punkt-2-punkt-1"><article class="legalP" id="kapittel-3-punkt-2-punkt-1-ledd-1">Forflytning av dyr nevnt i punkt i) og ii) fra driftsenheten til slakteriet skal tillates.</article></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 2.2.2, bokstav c) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-3"><ul class="defaultList"><li data-li-identifier="c." data-name="c."><article class="listArticle" id="kapittel-3-punkt-3-punkt-1"><article class="legalP" id="kapittel-3-punkt-3-punkt-1-ledd-1">Alternativ 2 – avliving og fullstendig destruering av bare mottakelige dyr</article><article class="legalP" id="kapittel-3-punkt-3-punkt-1-ledd-2">Bestemmelse av prionproteingenotypen til alle sauer og geiter i driftsenheten, unntatt lam og kje som er yngre enn tre måneder, forutsatt at de slaktes for konsum senest når de er tre måneder gamle.</article><article class="legalP" id="kapittel-3-punkt-3-punkt-1-ledd-3">Umiddelbar avliving og fullstendig destruering av alle sauer og/eller geiter, embryoer og egg som er identifisert i undersøkelsen nevnt i nr. 1 bokstav b) andre og tredje strekpunkt, unntatt <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-3-punkt-1"><article class="legalP" id="kapittel-3-punkt-3-punkt-1-ledd-3-punkt-1-ledd-1">avlsværer med genotypen ARR/ARR,</article></article></li><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-3-punkt-2"><article class="legalP" id="kapittel-3-punkt-3-punkt-1-ledd-3-punkt-2-ledd-1">avlssøyer med minst ett ARR-allel og ingen VRQ-alleler samt, dersom disse avlssøyene er drektige når undersøkelsen finner sted, lammene som senere fødes, dersom deres genotype oppfyller kravene i dette leddet,</article></article></li><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-3-punkt-3"><article class="legalP" id="kapittel-3-punkt-3-punkt-1-ledd-3-punkt-3-ledd-1">sauer med minst ett ARR-allel som utelukkende er beregnet på konsum,</article></article></li><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-3-punkt-4"><article class="legalP" id="kapittel-3-punkt-3-punkt-1-ledd-3-punkt-4-ledd-1">geiter som har minst ett av følgende alleler: K222, D146 og S146,</article></article></li><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-3-punkt-5"><article class="legalP" id="kapittel-3-punkt-3-punkt-1-ledd-3-punkt-5-ledd-1">etter beslutning av den medlemsstaten som er ansvarlig for driftsenheten, lam og kje som er yngre enn tre måneder, forutsatt at de slaktes for konsum senest når de er tre måneder gamle.</article></article></li></ul></article><article class="legalP" id="kapittel-3-punkt-3-punkt-1-ledd-4">Dyr eldre enn 18 måneder som er avlivet for destruering, skal testes for forekomst av TSE i samsvar med laboratoriemetodene og protokollene angitt i vedlegg X kapittel C del 3 nr. 3.2, som fastsatt i vedlegg III kapittel A del II nr. 5.</article><article class="legalP" id="kapittel-3-punkt-3-punkt-1-ledd-5">Som unntak fra vilkårene i alternativ 2 første og andre ledd kan medlemsstatene i stedet beslutte å iverksette tiltakene nevnt i punkt i), ii) eller iii): <ul class="defaultList"><li data-li-identifier="i." data-name="i."><article class="listArticle" id="kapittel-3-punkt-3-punkt-1-ledd-5-punkt-1"><article class="legalP" id="kapittel-3-punkt-3-punkt-1-ledd-5-punkt-1-ledd-1">Erstatte avliving og fullstendig destruering av dyr nevnt i alternativ 2 andre ledd med slakting for konsum, forutsatt at <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-5-punkt-1-ledd-1-punkt-1"><article class="legalP" id="kapittel-3-punkt-3-punkt-1-ledd-5-punkt-1-ledd-1-punkt-1-ledd-1">dyrene slaktes for konsum på territoriet til den medlemsstaten som er ansvarlig for driftsenheten,</article></article></li><li data-li-identifier="-" data-name="-"><article class="listArticle" id="kapittel-3-punkt-3-punkt-1-ledd-5-punkt-1-ledd-1-punkt-2"><article class="legalP" id="kapittel-3-punkt-3-punkt-1-ledd-5-punkt-1-ledd-1-punkt-2-ledd-1">alle dyr eldre enn 18 måneder som slaktes for konsum, testes for forekomst av TSE i samsvar med laboratoriemetodene og protokollene angitt i vedlegg X kapittel C del 3 nr. 3.2.</article></article></li></ul></article></article></li><li data-li-identifier="ii." data-name="ii."><article class="listArticle" id="kapittel-3-punkt-3-punkt-1-ledd-5-punkt-2"><article class="legalP" id="kapittel-3-punkt-3-punkt-1-ledd-5-punkt-2-ledd-1">Utsette bestemmelsen av genotypen og den etterfølgende avlivingen og fullstendige destrueringen eller slaktingen for konsum av dyrene nevnt i alternativ 2 andre ledd i inntil tre måneder. Dette unntaket kan benyttes i situasjoner der indekstilfellet bekreftes tett på det tidspunktet da sesongen for lamming og/eller kjeing begynner, forutsatt at søyer og/eller geiter og deres nyfødte holdes isolert fra sauer og/eller geiter fra andre driftsenheter i hele perioden.</article></article></li><li data-li-identifier="iii." data-name="iii."><article class="listArticle" id="kapittel-3-punkt-3-punkt-1-ledd-5-punkt-3"><article class="legalP" id="kapittel-3-punkt-3-punkt-1-ledd-5-punkt-3-ledd-1">Utsette avlivingen og den fullstendige destrueringen eller slaktingen for konsum av dyrene nevnt i alternativ 2 andre ledd i inntil tre år fra dagen for bekreftelse av indekstilfellet i saue- eller geitebesetninger og i driftsenheter der sauer og geiter holdes sammen. Unntaket fastsatt i dette nummeret skal være begrenset til tilfeller der den medlemsstaten som er ansvarlig for driftsenheten, anser at den epidemiologiske situasjonen ikke kan håndteres uten å avlive de berørte dyrene, men at dette ikke kan gjennomføres umiddelbart på grunn av det lave resistensnivået i saue- og geitebestanden i driftsenheten kombinert med andre hensyn, herunder økonomiske faktorer. Andre avlsværer enn dem med genotype ARR/ARR skal avlives eller kastreres umiddelbart. Alle mulige tiltak skal gjennomføres for raskt å bygge opp genetisk resistens i saue- og/eller geitebestanden i driftsenheten, herunder ved fornuftig avl og slakting av søyer for å øke forekomsten av ARR-allelet og fjerne VRQ-allelet, og ved avl av bukker som bærer allelene K222, D146 eller S146. Den medlemsstaten som er ansvarlig for driftsenheten, skal sikre at antallet dyr som skal avlives ved utløpet av den forlengede fristen, ikke er større enn det var umiddelbart etter at indekstilfellet ble bekreftet. Dersom unntaket i dette nummeret benyttes, skal tiltakene angitt i nr. 4 anvendes på driftsenheten inntil dyrene nevnt i alternativ 2 andre ledd er fullstendig destruert eller slaktet for konsum, og deretter gjelder restriksjonene fastsatt i nr. 3.</article></article></li></ul></article><article class="legalP" id="kapittel-3-punkt-3-punkt-1-ledd-6">Etter at dyrene nevnt i alternativ 2 andre ledd er avlivet og fullstendig destruert eller slaktet for konsum, skal vil-kårene fastsatt i nr. 3 gjelde for driftsenheten.</article></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 2.2.2, bokstav d) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-4"><ul class="defaultList"><li data-li-identifier="d." data-name="d."><article class="listArticle" id="kapittel-3-punkt-4-punkt-1"><article class="legalP" id="kapittel-3-punkt-4-punkt-1-ledd-1">Alternativ 3 – ingen obligatorisk avliving og fullstendig destruering av dyr</article><article class="legalP" id="kapittel-3-punkt-4-punkt-1-ledd-2">En medlemsstat kan treffe beslutning om ikke å avlive og fullstendig destruere dyrene identifisert i undersøkelsen nevnt i nr. 1 bokstav b) andre og tredje strekpunkt dersom kriteriene fastsatt i minst ett av følgende strekpunkter er oppfylt: <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-4-punkt-1-ledd-2-punkt-1"><article class="legalP" id="kapittel-3-punkt-4-punkt-1-ledd-2-punkt-1-ledd-1">Det er vanskelig å finne erstatningshanndyr av sau med genotype ARR/ARR og hunndyr av sau med minst ett ARR-allel eller ingen VRQ-alleler eller geiter som har minst ett av følgende alleler: K222, D146 og S146.</article></article></li><li data-li-identifier="-" data-name="-"><article class="listArticle" id="kapittel-3-punkt-4-punkt-1-ledd-2-punkt-2"><article class="legalP" id="kapittel-3-punkt-4-punkt-1-ledd-2-punkt-2-ledd-1">Forekomsten av ARR-allelet innenfor sauerasen eller driftsenheten eller forekomsten av allelene K222, D146 eller S146 innenfor geitebestanden eller driftsenheten er lav.</article></article></li><li data-li-identifier="-" data-name="-"><article class="listArticle" id="kapittel-3-punkt-4-punkt-1-ledd-2-punkt-3"><article class="legalP" id="kapittel-3-punkt-4-punkt-1-ledd-2-punkt-3-ledd-1">Det anses som nødvendig for å unngå innavl.</article></article></li><li data-li-identifier="-" data-name="-"><article class="listArticle" id="kapittel-3-punkt-4-punkt-1-ledd-2-punkt-4"><article class="legalP" id="kapittel-3-punkt-4-punkt-1-ledd-2-punkt-4-ledd-1">Medlemsstaten anser det som nødvendig basert på en grunngitt vurdering av samtlige epidemiologiske faktorer.</article></article></li></ul></article><article class="legalP" id="kapittel-3-punkt-4-punkt-1-ledd-3">Prionproteingenotypen hos alle sauer og geiter, opptil høyst 50 av hvert art, skal fastsettes innen tre måneder etter den dagen indekstilfellet av klassisk skrapesyke ble bekreftet.</article><article class="legalP" id="kapittel-3-punkt-4-punkt-1-ledd-4">Dersom det påvises ytterligere tilfeller av klassisk skrapesyke i en driftsenhet der alternativ 3 anvendes, skal medlemsstaten revurdere relevansen av de grunnene og kriteriene som lå til grunn for beslutningen om å anvende alternativ 3 på denne driftsenheten. Dersom konklusjonen er at alternativ 3 ikke sikrer tilstrekkelig kontroll med utbruddet, skal medlemsstaten i stedet anvende alternativ 1 eller alternativ 2 på denne driftsenheten som fastsatt i bokstav b) og c).</article><article class="legalP" id="kapittel-3-punkt-4-punkt-1-ledd-5">Vilkårene angitt i nr. 4 skal umiddelbart gjelde driftsenheter der det er besluttet å anvende alternativ 3.</article><article class="legalP" id="kapittel-3-punkt-4-punkt-1-ledd-6">Medlemsstater som tillater anvendelse av alternativ 3 for håndtering av utbrudd av klassisk skrapesyke, skal føre register over de grunnene og kriteriene som ligger til grunn for enhver beslutning om å anvende dette alternativet.</article></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 3 skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-5"><span class="data-marginOriginalId">3.</span><article class="legalP" id="kapittel-3-punkt-5-ledd-1">Etter at alle dyr identifisert i en driftsenhet i samsvar med nr. 2.2.1, nr. 2.2.2 bokstav b) eller nr. 2.2.2 bokstav c) er avlivet og fullstendig destruert eller slaktet for konsum, gjelder følgende restriksjoner:</article></article><article class="marginIdArticle" id="kapittel-3-punkt-6"><span class="data-marginOriginalId">3.1.</span><article class="legalP" id="kapittel-3-punkt-6-ledd-1">Driftsenheten skal underlegges en protokoll for skjerpet overvåking for TSE. Dette skal omfatte testing for forekomst av TSE hos dyr som er eldre enn 18 måneder, som er selvdøde eller er avlivet i driftsenheten, men ikke i forbindelse med en kampanje for utryddelse av sykdom. Sauer med genotype ARR/ARR og geiter med minst ett av allelene K222, D146 eller S146 er unntatt. Testing skal utføres i samsvar med laboratoriemetodene og protokollen i vedlegg X kapittel C del 3 nr. 3.2.</article></article><article class="marginIdArticle" id="kapittel-3-punkt-7"><span class="data-marginOriginalId">3.2.</span><article class="legalP" id="kapittel-3-punkt-7-ledd-1">Bare følgende dyr kan innføres i driftsenheten:<ul class="defaultList"><li data-li-identifier="-" data-name="-"><article class="listArticle" id="kapittel-3-punkt-7-ledd-1-punkt-1"><article class="legalP" id="kapittel-3-punkt-7-ledd-1-punkt-1-ledd-1">Hanndyr av sau med genotype ARR/ARR.</article></article></li><li data-li-identifier="-" data-name="-"><article class="listArticle" id="kapittel-3-punkt-7-ledd-1-punkt-2"><article class="legalP" id="kapittel-3-punkt-7-ledd-1-punkt-2-ledd-1">Hunndyr av sau med minst ett ARR-allel og ingen VRQ-alleler.</article></article></li><li data-li-identifier="-" data-name="-"><article class="listArticle" id="kapittel-3-punkt-7-ledd-1-punkt-3"><article class="legalP" id="kapittel-3-punkt-7-ledd-1-punkt-3-ledd-1">Geiter, forutsatt at alle husdyrlokaler i driftsenheten er rengjort og desinfisert etter at besetningen ble avviklet.</article></article></li></ul></article></article><article class="marginIdArticle" id="kapittel-3-punkt-8"><span class="data-marginOriginalId">3.3.</span><article class="legalP" id="kapittel-3-punkt-8-ledd-1">Bare følgende avlsværer, avlsbukker og formeringsmateriale fra sau og geit kan brukes i driftsenheten:<ul class="defaultList"><li data-li-identifier="-" data-name="-"><article class="listArticle" id="kapittel-3-punkt-8-ledd-1-punkt-1"><article class="legalP" id="kapittel-3-punkt-8-ledd-1-punkt-1-ledd-1">Hanndyr av sau med genotype ARR/ARR.</article></article></li><li data-li-identifier="-" data-name="-"><article class="listArticle" id="kapittel-3-punkt-8-ledd-1-punkt-2"><article class="legalP" id="kapittel-3-punkt-8-ledd-1-punkt-2-ledd-1">Sæd fra værer med genotype ARR/ARR.</article></article></li><li data-li-identifier="-" data-name="-"><article class="listArticle" id="kapittel-3-punkt-8-ledd-1-punkt-3"><article class="legalP" id="kapittel-3-punkt-8-ledd-1-punkt-3-ledd-1">Embryoer med minst ett ARR-allel og ingen VRQ-alleler.</article></article></li><li data-li-identifier="-" data-name="-"><article class="listArticle" id="kapittel-3-punkt-8-ledd-1-punkt-4"><article class="legalP" id="kapittel-3-punkt-8-ledd-1-punkt-4-ledd-1">Avlsbukker og formeringsmateriale av geit som definert i tiltakene som medlemsstatene har truffet for å bygge opp genetisk resistens i geitebestanden i driftsenheten.</article></article></li></ul></article></article><article class="marginIdArticle" id="kapittel-3-punkt-9"><span class="data-marginOriginalId">3.4.</span><article class="legalP" id="kapittel-3-punkt-9-ledd-1">Forflytning av dyr fra driftsenheten skal være tillatt for destruering eller være underlagt følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-3-punkt-9-ledd-1-punkt-1"><article class="legalP" id="kapittel-3-punkt-9-ledd-1-punkt-1-ledd-1">Følgende dyr kan forflyttes fra driftsenheten for alle formål, herunder avl: <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-1-ledd-1-punkt-1"><article class="legalP" id="kapittel-3-punkt-9-ledd-1-punkt-1-ledd-1-punkt-1-ledd-1">Sauer med genotype ARR/ARR.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-1-ledd-1-punkt-2"><article class="legalP" id="kapittel-3-punkt-9-ledd-1-punkt-1-ledd-1-punkt-2-ledd-1">Søyer med ett ARR-allel og ingen VRQ-alleler, forutsatt at de forflyttes til andre driftsenheter som er underlagt restriksjoner etter gjennomføringen av tiltakene i samsvar med nr. 2.2.2 bokstav b) (alternativ 1), nr. 2.2.2 bokstav c) (alternativ 2) eller nr. 2.2.2 bokstav d) (alternativ 3).</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-1-ledd-1-punkt-3"><article class="legalP" id="kapittel-3-punkt-9-ledd-1-punkt-1-ledd-1-punkt-3-ledd-1">Geiter som har minst ett av følgende alleler: K222, D146 og S146.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-1-ledd-1-punkt-4"><article class="legalP" id="kapittel-3-punkt-9-ledd-1-punkt-1-ledd-1-punkt-4-ledd-1">Geiter, forutsatt at de forflyttes til andre driftsenheter som er underlagt restriksjoner etter gjennomføringen av tiltakene i samsvar med nr. 2.2.2 bokstav b) (alternativ 1), nr. 2.2.2 bokstav c) (alternativ 2) eller nr. 2.2.2 bokstav d) (alternativ 3).</article></article></li></ul></article></article></li><li data-li-identifier="b." data-name="b."><article class="listArticle" id="kapittel-3-punkt-9-ledd-1-punkt-2"><article class="legalP" id="kapittel-3-punkt-9-ledd-1-punkt-2-ledd-1">Følgende dyr kan forflyttes fra driftsenheten for å sendes direkte til slakting for konsum: <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-2-ledd-1-punkt-1"><article class="legalP" id="kapittel-3-punkt-9-ledd-1-punkt-2-ledd-1-punkt-1-ledd-1">Sauer med minst ett ARR-allel.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-2-ledd-1-punkt-2"><article class="legalP" id="kapittel-3-punkt-9-ledd-1-punkt-2-ledd-1-punkt-2-ledd-1">Geiter.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-2-ledd-1-punkt-3"><article class="legalP" id="kapittel-3-punkt-9-ledd-1-punkt-2-ledd-1-punkt-3-ledd-1">Dersom medlemsstaten beslutter det, lam og kje som er yngre enn tre måneder på slaktedatoen.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-2-ledd-1-punkt-4"><article class="legalP" id="kapittel-3-punkt-9-ledd-1-punkt-2-ledd-1-punkt-4-ledd-1">Alle dyr dersom medlemsstaten har besluttet å anvende unntakene fastsatt i nr. 2.2.2 bokstav b) punkt i) og nr. 2.2.2 bokstav c) punkt i).</article></article></li></ul></article></article></li><li data-li-identifier="c." data-name="c."><article class="listArticle" id="kapittel-3-punkt-9-ledd-1-punkt-3"><article class="legalP" id="kapittel-3-punkt-9-ledd-1-punkt-3-ledd-1">Dersom medlemsstaten beslutter det, kan lam og kje forflyttes til en annen driftsenhet på dens territorium utelukkende for oppfôring før slakting, forutsatt at følgende vilkår er oppfylt: <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-3-ledd-1-punkt-1"><article class="legalP" id="kapittel-3-punkt-9-ledd-1-punkt-3-ledd-1-punkt-1-ledd-1">I mottakerenheten skal det ikke finnes noen andre sauer eller geiter enn dem som fôres opp før slakting.</article></article></li><li data-li-identifier="-" data-name="-"><article class="listArticle" id="kapittel-3-punkt-9-ledd-1-punkt-3-ledd-1-punkt-2"><article class="legalP" id="kapittel-3-punkt-9-ledd-1-punkt-3-ledd-1-punkt-2-ledd-1">Ved utløpet av oppfôringsperioden skal lammene og kjeene som stammer fra driftsenheter underlagt utryddelsestiltak, transporteres direkte til et slakteri på den samme medlemsstatens territorium for slakting senest når de er 12 måneder gamle.</article></article></li></ul></article></article></li></ul></article></article><article class="marginIdArticle" id="kapittel-3-punkt-10"><span class="data-marginOriginalId">3.5.</span><article class="legalP" id="kapittel-3-punkt-10-ledd-1">Restriksjonene i nr. 3.1–3.4 skal fortsette å gjelde for driftsenheten<ul class="defaultList"><li data-li-identifier="a." data-name="a."><article class="listArticle" id="kapittel-3-punkt-10-ledd-1-punkt-1"><article class="legalP" id="kapittel-3-punkt-10-ledd-1-punkt-1-ledd-1">fram til den dagen alle sauene i driftsenheten har oppnådd ARR/ARR-status, forutsatt at ingen geiter holdes i driftsenheten, eller</article></article></li><li data-li-identifier="b." data-name="b."><article class="listArticle" id="kapittel-3-punkt-10-ledd-1-punkt-2"><article class="legalP" id="kapittel-3-punkt-10-ledd-1-punkt-2-ledd-1">fram til den dagen alle geiter i driftsenheten har minst ett av allelene K222, D146 eller S146, forutsatt at ingen sauer holdes i driftsenheten, eller</article></article></li><li data-li-identifier="c." data-name="c."><article class="listArticle" id="kapittel-3-punkt-10-ledd-1-punkt-3"><article class="legalP" id="kapittel-3-punkt-10-ledd-1-punkt-3-ledd-1">fram til den dagen alle sauer i driftsenheten har oppnådd ARR/ARR-status og alle geiter i driftsenheten har minst ett av allelene K222, D146- eller S146, eller</article></article></li><li data-li-identifier="d." data-name="d."><article class="listArticle" id="kapittel-3-punkt-10-ledd-1-punkt-4"><article class="legalP" id="kapittel-3-punkt-10-ledd-1-punkt-4-ledd-1">i en periode på to år fra den dagen alle tiltakene nevnt i nr. 2.2.1, nr. 2.2.2 bokstav b) eller nr. 2.2.2 bokstav c) er gjennomført, forutsatt at ingen andre tilfeller av TSE enn atypisk skrapesyke blir påvist i denne toårsperioden. Dersom et tilfelle av atypisk skrapesyke bekreftes i løpet av denne toårsperioden, skal driftsenheten også underlegges tiltakene nevnt i nr. 2.2.3.</article></article></li></ul></article></article><article class="defaultP">◄<strong>M66</strong></article> <article class="defaultP" margin-top="true">Vedlegg VII, kapittel B, punkt 4 skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-11"><span class="data-marginOriginalId">4.</span><article class="legalP" id="kapittel-3-punkt-11-ledd-1">Etter beslutningen om å anvende alternativ 3 som fastsatt i nr. 2.2.2 bokstav d) eller unntaket fastsatt i nr. 2.2.2 bokstav c) punkt iii) skal følgende tiltak umiddelbart anvendes på driftsenheten:</article></article><article class="marginIdArticle" id="kapittel-3-punkt-12"><span class="data-marginOriginalId">4.1.</span><article class="legalP" id="kapittel-3-punkt-12-ledd-1">Driftsenheten skal underlegges en protokoll for skjerpet overvåking for TSE. Dette skal omfatte testing for forekomst av TSE hos dyr som er over 18 måneder gamle, og som<ul class="defaultList"><li data-li-identifier="-" data-name="-"><article class="listArticle" id="kapittel-3-punkt-12-ledd-1-punkt-1"><article class="legalP" id="kapittel-3-punkt-12-ledd-1-punkt-1-ledd-1">er blitt slaktet for konsum,</article></article></li><li data-li-identifier="-" data-name="-"><article class="listArticle" id="kapittel-3-punkt-12-ledd-1-punkt-2"><article class="legalP" id="kapittel-3-punkt-12-ledd-1-punkt-2-ledd-1">er selvdøde eller er avlivet i driftsenheten, men ikke i forbindelse med en kampanje for utryddelse av sykdom.</article></article></li></ul></article><article class="legalP" id="kapittel-3-punkt-12-ledd-2">Sauer med genotype ARR/ARR og geiter med minst ett av allelene K222, D146 eller S146 er unntatt. Testing skal utføres i samsvar med laboratoriemetodene og protokollen i vedlegg X kapittel C del 3 nr. 3.2.</article></article><article class="marginIdArticle" id="kapittel-3-punkt-13"><span class="data-marginOriginalId">4.2.</span><article class="legalP" id="kapittel-3-punkt-13-ledd-1">Vilkårene i nr. 3.2 og 3.3 skal gjelde.</article><article class="legalP" id="kapittel-3-punkt-13-ledd-2">Som unntak fra nr. 3.2 og 3.3 kan imidlertid en medlemsstat tillate innføring til og bruk i driftsenheten av<ul class="defaultList"><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-1"><article class="legalP" id="kapittel-3-punkt-13-ledd-2-punkt-1-ledd-1">hanndyr av sau med minst ett ARR-allel og ingen VRQ-alleler samt sæd fra disse, også til avl,</article></article></li><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-2"><article class="legalP" id="kapittel-3-punkt-13-ledd-2-punkt-2-ledd-1">hunndyr av sau uten VRQ-alleler,</article></article></li><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-3"><article class="legalP" id="kapittel-3-punkt-13-ledd-2-punkt-3-ledd-1">embryoer uten VRQ-alleler,</article></article></li></ul><p>forutsatt at følgende krav oppfylles:</p><ul class="defaultList"><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-4"><article class="legalP" id="kapittel-3-punkt-13-ledd-2-punkt-4-ledd-1">Dyrerasen som holdes i driftsenheten, er en utryddelsestruet rase.</article></article></li><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-5"><article class="legalP" id="kapittel-3-punkt-13-ledd-2-punkt-5-ledd-1">Dyrerasen som holdes i driftsenheten, omfattes av et avlsprogram som har som formål å bevare denne rasen, og som gjennomføres av et avlslag som definert i artikkel 2 nr. 5 i forordning (EU) 2016/1012 eller en vedkommende myndighet i samsvar med artikkel 38 i den samme forordningen.</article></article></li><li data-li-identifier="-" data-name="-"><article class="listArticle" id="kapittel-3-punkt-13-ledd-2-punkt-6"><article class="legalP" id="kapittel-3-punkt-13-ledd-2-punkt-6-ledd-1">Forekomsten av ARR-allelet hos rasen er lav.</article></article></li></ul></article></article><article class="marginIdArticle" id="kapittel-3-punkt-14"><span class="data-marginOriginalId">4.3.</span><article class="legalP" id="kapittel-3-punkt-14-ledd-1">Forflytning av dyr fra driftsenheten skal være tillatt for destruering eller direkte for slakting for konsum eller være underlagt følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-3-punkt-14-ledd-1-punkt-1"><article class="legalP" id="kapittel-3-punkt-14-ledd-1-punkt-1-ledd-1">Værer og søyer med genotype ARR/ARR og geiter med minst ett av allelene K222, D146 eller S146 kan forflyttes fra driftsenheten for ethvert formål, inkludert avl, forutsatt at de flyttes til andre driftsenheter som er underlagt anvendelsen av tiltak i henhold til nr. 2.2.2 bokstav c) (alternativ 2) eller nr. 2.2.2 bokstav d) (alternativ 3).</article></article></li><li data-li-identifier="b." data-name="b."><article class="listArticle" id="kapittel-3-punkt-14-ledd-1-punkt-2"><article class="legalP" id="kapittel-3-punkt-14-ledd-1-punkt-2-ledd-1">Dersom medlemsstaten beslutter det, kan lam og kje forflyttes til en annen driftsenhet på dens territorium utelukkende for oppfôring før slakting, forutsatt at følgende vilkår er oppfylt: <ul class="defaultList"><li data-li-identifier="-" data-name="-"><article class="listArticle" id="kapittel-3-punkt-14-ledd-1-punkt-2-ledd-1-punkt-1"><article class="legalP" id="kapittel-3-punkt-14-ledd-1-punkt-2-ledd-1-punkt-1-ledd-1">I mottakerenheten skal det ikke finnes noen andre sauer eller geiter enn dem som fôres opp før slakting.</article></article></li><li data-li-identifier="-" data-name="-"><article class="listArticle" id="kapittel-3-punkt-14-ledd-1-punkt-2-ledd-1-punkt-2"><article class="legalP" id="kapittel-3-punkt-14-ledd-1-punkt-2-ledd-1-punkt-2-ledd-1">Ved utløpet av oppfôringsperioden skal lammene og kjeene transporteres direkte til et slakteri på den samme medlemsstatens territorium for slakting senest når de er 12 måneder gamle.</article></article></li></ul></article></article></li></ul></article></article><article class="marginIdArticle" id="kapittel-3-punkt-15"><span class="data-marginOriginalId">4.4.</span><article class="legalP" id="kapittel-3-punkt-15-ledd-1">Medlemsstaten skal sikre at sæd, embryoer og egg ikke sendes fra driftsenheten.</article></article><article class="marginIdArticle" id="kapittel-3-punkt-16"><span class="data-marginOriginalId">4.5.</span><article class="legalP" id="kapittel-3-punkt-16-ledd-1">I lammings- og/eller kjeingsperioden er det forbudt å la sauer og geiter i en driftsenhet gå på fellesbeite med sauer og geiter fra andre driftsenheter.</article><article class="legalP" id="kapittel-3-punkt-16-ledd-2">Utenfor lammings- og/eller kjeingsperioden skal fellesbeiting være underlagt restriksjoner som skal fastsettes av medlemsstaten etter en begrunnet vurdering av alle epidemiologiske faktorer.</article></article><article class="marginIdArticle" id="kapittel-3-punkt-17"><span class="data-marginOriginalId">4.6.</span><article class="legalP" id="kapittel-3-punkt-17-ledd-1">Restriksjonene angitt i nr. 4.1–4.5 skal gjelde i en periode på to år etter at det siste tilfellet av annen TSE enn atypisk skrapesyke påvises i driftsenheter der alternativ 3 fastsatt i nr. 2.2.2 bokstav d) er blitt gjennomført. Dersom et tilfelle av atypisk skrapesyke bekreftes i løpet av denne toårsperioden, skal driftsenheten også underlegges tiltakene nevnt i nr. 2.2.3.</article></article><article class="defaultP">◄<strong>M66</strong></article> <article class="defaultP" margin-top="true">Vedlegg VIII, kapittel A, del A, punkt 4.1, punkt a), punkt iii) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-18"><ul class="defaultList"><li data-li-identifier="iii." data-name="iii."><article class="listArticle" id="kapittel-3-punkt-18-punkt-1"><ul class="defaultList"><li data-li-identifier="iii." data-name="iii."><article class="listArticle" id="kapittel-3-punkt-18-punkt-1-punkt-1"><article class="legalP" id="kapittel-3-punkt-18-punkt-1-punkt-1-ledd-1">når det gjelder sauer, være av prionproteingenotypen ARR/ARR, og når det gjelder geiter, ha minst ett av allelene K222, D146 eller S146, forutsatt at de ikke kommer fra en driftsenhet som er underlagt restriksjonene angitt i vedlegg VII kapittel B nr. 3 og 4.</article></article></li></ul></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VIII, kapittel A, del A, punkt 4.1, punkt b), punkt iii) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-19"><ul class="defaultList"><li data-li-identifier="iii." data-name="iii."><article class="listArticle" id="kapittel-3-punkt-19-punkt-1"><ul class="defaultList"><li data-li-identifier="iii." data-name="iii."><article class="listArticle" id="kapittel-3-punkt-19-punkt-1-punkt-1"><article class="legalP" id="kapittel-3-punkt-19-punkt-1-punkt-1-ledd-1">når det gjelder sauer, være av prionproteingenotypen ARR/ARR, og når det gjelder geiter, ha minst ett av allelene K222, D146 eller S146, forutsatt at de ikke kommer fra en driftsenhet som er underlagt restriksjonene angitt i vedlegg VII kapittel B nr. 3 og 4.</article></article></li></ul></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VIII, kapittel A, del A, punkt 4.1, punkt d), punktene i), ii) og iii) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-20"><ul class="defaultList"><li data-li-identifier="i." data-name="i."><article class="listArticle" id="kapittel-3-punkt-20-punkt-1"><ul class="defaultList"><li data-li-identifier="i." data-name="i."><article class="listArticle" id="kapittel-3-punkt-20-punkt-1-punkt-1"><article class="legalP" id="kapittel-3-punkt-20-punkt-1-punkt-1-ledd-1">dyrerasen er en utryddelsestruet rase,</article></article></li><li data-li-identifier="ii." data-name="ii."><article class="listArticle" id="kapittel-3-punkt-20-punkt-1-punkt-2"><article class="legalP" id="kapittel-3-punkt-20-punkt-1-punkt-2-ledd-1">dyrene er innført i en stambok for denne rasen i avsendermedlemsstaten. Stamboken er opprettet og vedlikeholdes av et avlslag som er anerkjent i samsvar med artikkel 4 nr. 3 i forordning (EU) 2016/1012, eller av en vedkommende myndighet i denne medlemsstaten i samsvar med artikkel 38 i den samme forordningen. Dyrene skal også innføres i en stambok for denne rasen i bestemmelsesmedlemsstaten. Denne stamboken er også opprettet og vedlikeholdes av et avlslag som er anerkjent i samsvar med artikkel 4 nr. 3 i forordning (EU) 2016/1012, eller av en vedkommende myndighet i denne medlemsstaten i samsvar med artikkel 38 i den samme forordningen,</article></article></li><li data-li-identifier="iii." data-name="iii."><article class="listArticle" id="kapittel-3-punkt-20-punkt-1-punkt-3"><article class="legalP" id="kapittel-3-punkt-20-punkt-1-punkt-3-ledd-1">i avsendermedlemsstaten og i bestemmelsesmedlemsstaten gjennomfører avlslag eller vedkommende myndigheter nevnt i punkt ii) et avlsprogram som har som formål å bevare denne rasen,</article></article></li></ul></article></li></ul></article><article class="defaultP">◄<strong>M66</strong></article> <article class="defaultP" margin-top="true">Vedlegg VIII, kapittel A, del A, punkt 4.1, punkt d), første og andre ledd i punkt v) skal lyde:</article><article class="defaultP">►<strong>M66</strong></article><article class="marginIdArticle" id="kapittel-3-punkt-21"><ul class="defaultList"><li data-li-identifier="v." data-name="v."><article class="listArticle" id="kapittel-3-punkt-21-punkt-1"><ul class="defaultList"><li data-li-identifier="v." data-name="v."><article class="listArticle" id="kapittel-3-punkt-21-punkt-1-punkt-1"><article class="legalP" id="kapittel-3-punkt-21-punkt-1-punkt-1-ledd-1">etter at dyrene som ikke oppfyller kravene i bokstav a) eller b), er ført inn i den mottakende driftsenheten i bestemmelsesmedlemsstaten, skal forflytning av alle sauer og geiter i denne driftsenheten begrenses i samsvar med vedlegg VII kapittel B nr. 3.4 i en periode på tre år. Når bestemmelsesmedlemsstaten har en ubetydelig risiko for klassisk skrapesyke eller har et godkjent nasjonalt program for bekjempelse av skrapesyke, skal denne restriksjonen opprettholdes i en periode på sju år.</article><article class="legalP" id="kapittel-3-punkt-21-punkt-1-punkt-1-ledd-2">Som unntak fra første ledd i dette punktet skal slike restriksjoner på handel innenfor Unionen eller på forflytning av dyr innenfor medlemsstaten ikke gjelde for dyr som tilhører en utryddelsestruet rase, og som skal sendes til en driftsenhet som avler opp denne utryddelsestruede rasen. Rasen skal være omfattet av et avlsprogram som har som formål å bevare denne rasen, og som gjennomføres av et avlslag som definert i artikkel 2 nr. 5 i forordning (EU) 2016/1012 eller en vedkommende myndighet i samsvar med artikkel 38 i den samme forordningen.</article></article></li></ul></article></li></ul></article><article class="defaultP">◄<strong>M66</strong></article></section></main></body></html>