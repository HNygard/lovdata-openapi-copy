<!DOCTYPE html><html lang="no"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-22-3880</dd><dt class="dokid">DokumentID</dt><dd class="dokid">LTI/forskrift/2021-12-22-3880</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2021-12-22, med virkning fra og med inntektsåret 2022</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§5-14</li><li>lov/1999-03-26-14/§6-47</li></ul></dd><dt class="dateOfPublication">Kunngjort</dt><dd class="dateOfPublication">2021-12-27 15:20</dd><dt class="journalNumber">Journalnummer</dt><dd class="journalNumber">2021-2344</dd><dt class="titleShort">Korttittel</dt><dd class="titleShort">Endr. i FSFIN Forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 22. desember 2021 med hjemmel i lov 26. mars 1999 nr. 14 om skatt av formue og inntekt (skatteloven) § 5-14 annet ledd og § 6-47 første ledd bokstav d.</dd><dt class="refid">RefID</dt><dd class="refid">forskrift/2021-12-22-3880</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I<ul class="tocSubUl"><li>§ 5-14. Særlig om opsjoner og aksjer ervervet ved opsjoner i arbeidsforhold</li><li>§ 5-14-12. Skattlegging av opsjoner i selskap i oppstarts- og vekstfasen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-22-3880" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-22-3880/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 5-14 overskriften skal lyde:</article><article class="futureLegalArticle" data-name="§5-14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-14</span>. <span class="legalArticleTitle">Særlig om opsjoner og aksjer ervervet ved opsjoner i arbeidsforhold</span></span></article> <article class="defaultP" margin-top="true">Deloverskrift A under § 5-14 oppheves.</article> <article class="defaultP" margin-top="true">§ 5-14-1 oppheves.</article> <article class="defaultP" margin-top="true">Deloverskrift B under § 5-14 oppheves.</article> <article class="defaultP" margin-top="true">§ 5-14-10 oppheves.</article> <article class="defaultP" margin-top="true">§ 5-14-12 skal lyde:</article><article class="futureLegalArticle" data-name="§5-14-12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-14-12</span>. <span class="legalArticleTitle">Skattlegging av opsjoner i selskap i oppstarts- og vekstfasen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Som selskap i oppstarts- og vekstfasen etter skatteloven § 5-14 annet ledd anses aksjeselskap hjemmehørende i Norge som oppfyller følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-1-punkt-1"><article class="legalP" id="kapittel-1-foreslåttparagraf-2-nummer-1-punkt-1-ledd-1">selskapets gjennomsnittlige antall årsverk var 50 eller færre, og samlede driftsinntekter og balansesum var 80 millioner kroner eller mindre, i inntektsåret før tildelingstidspunktet,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-1-punkt-2"><article class="legalP" id="kapittel-1-foreslåttparagraf-2-nummer-1-punkt-2-ledd-1">selskapet er ikke eldre enn ti år i tildelingsåret, medregnet stiftelsesåret. For selskap stiftet ved skattefri omdanning fra en selskapsform til en annen, beregnes alderen fra stiftelsesåret til det opprinnelige selskapet. For selskap stiftet ved fisjon gjelder annet punktum tilsvarende. For selskap som har vært part i fusjon, benyttes alderen til det eldste selskapet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-1-punkt-3"><article class="legalP" id="kapittel-1-foreslåttparagraf-2-nummer-1-punkt-3-ledd-1">ett eller flere offentlige organer kontrollerer ikke alene eller til sammen 25 prosent eller mer av kapital- eller stemmeandelene i selskapet på tildelingstidspunktet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-1-punkt-4"><article class="legalP" id="kapittel-1-foreslåttparagraf-2-nummer-1-punkt-4-ledd-1">selskapet driver ikke kull- eller stålvirksomhet,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-nummer-1-punkt-5"><article class="legalP" id="kapittel-1-foreslåttparagraf-2-nummer-1-punkt-5-ledd-1">selskapet driver hovedsakelig annen aktivitet enn passiv kapitalforvaltning,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-nummer-1-punkt-6"><article class="legalP" id="kapittel-1-foreslåttparagraf-2-nummer-1-punkt-6-ledd-1">maksimalt 30 prosent av selskapets samlede lønnskostnader er knyttet til en eller flere av følgende: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-6-ledd-1-punkt-1"><article class="legalP" id="kapittel-1-foreslåttparagraf-2-nummer-1-punkt-6-ledd-1-punkt-1-ledd-1">aktiviteter omfattet av næringshovedområde K «Finansierings- og forsikringsvirksomhet» i Statistisk sentralbyrås standard for næringsgruppering,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-6-ledd-1-punkt-2"><article class="legalP" id="kapittel-1-foreslåttparagraf-2-nummer-1-punkt-6-ledd-1-punkt-2-ledd-1">omsetning av eiendom eller råvarer,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-6-ledd-1-punkt-3"><article class="legalP" id="kapittel-1-foreslåttparagraf-2-nummer-1-punkt-6-ledd-1-punkt-3-ledd-1">langtidsutleie av lokaler eller boliger,</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-2-nummer-1-punkt-6-ledd-1-punkt-4"><article class="legalP" id="kapittel-1-foreslåttparagraf-2-nummer-1-punkt-6-ledd-1-punkt-4-ledd-1">juridisk rådgivning, revisjon eller regnskap, og</article></article></li></ul></article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-nummer-1-punkt-7"><article class="legalP" id="kapittel-1-foreslåttparagraf-2-nummer-1-punkt-7-ledd-1">selskapet har ikke utestående krav på tilbakebetaling av ulovlig statsstøtte og var ikke i økonomiske vanskeligheter på tildelingstidspunktet.</article></article></li></ul><p class="leddfortsettelse">Dersom selskapet inngår i et konsern, jf. aksjeloven § 1-3, må vilkårene i dette ledd også være oppfylt for konsernet sett under ett. Samtlige selskap i konsernet må være aksjeselskap. Bestemmelsene i denne paragrafen gjelder tilsvarende for utenlandske selskap som tilsvarer aksjeselskap, forutsatt at det utenlandske selskapet er hjemmehørende i et land innenfor EØS eller et land Norge har inngått folkerettslig overenskomst med som inneholder en artikkel om informasjonsutveksling, og er skattepliktig etter § 2-3 første ledd bokstav b.</p></article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Skattlegging etter skatteloven § 5-14 annet ledd gjelder for ansatte som:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">gjennomsnittlig har minst 25 timer arbeidstid i selskapet per uke, beregnet på årsbasis, ved tildeling og frem til innløsning av opsjonen, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">verken alene eller sammen med nærstående, jf. aksjeloven § 1-5 første ledd, direkte eller indirekte kontrollerer mer enn 5 prosent av aksjene eller stemmene i selskapet i tildelingsåret, samt de to foregående årene.</article></article></li></ul><p class="leddfortsettelse">Dersom selskapet inngår i et konsern, jf. aksjeloven § 1-3, gjelder dette ledd bokstav b også for konsernet sett under ett.</p></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Skattlegging etter skatteloven § 5-14 annet ledd gjelder for opsjoner som:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-3-punkt-1"><article class="legalP" id="kapittel-1-foreslåttparagraf-2-nummer-3-punkt-1-ledd-1">tildeles den ansatte 1. januar 2022 eller senere,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-3-punkt-2"><article class="legalP" id="kapittel-1-foreslåttparagraf-2-nummer-3-punkt-2-ledd-1">gir den ansatte rett til å erverve aksjer i arbeidsgiverselskapet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-3-punkt-3"><article class="legalP" id="kapittel-1-foreslåttparagraf-2-nummer-3-punkt-3-ledd-1">ikke kan omsettes eller overdras ved arv, gave eller på annen måte,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-3-punkt-4"><article class="legalP" id="kapittel-1-foreslåttparagraf-2-nummer-3-punkt-4-ledd-1">har en innløsningskurs som ikke er lavere enn markedsverdien på de underliggende aksjene på tildelingstidspunktet, og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-nummer-3-punkt-5"><article class="legalP" id="kapittel-1-foreslåttparagraf-2-nummer-3-punkt-5-ledd-1">innløses tidligst tre år, og senest ti år, etter tildelingstidspunktet.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Samlet verdi av de underliggende aksjene knyttet til selskapets opsjoner under ordningen kan ikke overstige 60 millioner kroner, beregnet på tildelingstidspunktet. Samlet verdi av de underliggende aksjene knyttet til den enkelte ansattes opsjoner under ordningen kan ikke overstige 3 millioner kroner, beregnet på tildelingstidspunktet.</article></article> <article class="defaultP" margin-top="true">§ 6-47-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Samlet årlig innbetaling av innskudd, vederlag for eventuell forsikring knyttet til avtalen, vederlag for administrasjon av avtalen og vederlag for forvaltning av årets innskudd, kan for hver person ikke overstige 15&#xa0;000 kroner. Innbetaling som nevnt i første punktum kan ikke trekkes av pensjonskapitalen.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-22-3880/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene under I trer i kraft straks med virkning fra og med inntektsåret 2022.</article></section></main></body></html>