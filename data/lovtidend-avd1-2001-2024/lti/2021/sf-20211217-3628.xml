<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3628</dd><dt class="dokid">DokumentID</dt><dd class="dokid">LTI/forskrift/2021-12-17-3628</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-12-19 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§3-1</li><li>lov/1994-08-05-55/§4-1</li><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-12-17 14:10</dd><dt class="journalNumber">Journalnummer</dt><dd class="journalNumber">2021-2193</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. desember 2021 med hjemmel i lov 5. august 1994 nr. 55 om vern mot smittsomme sykdommer § 3-1, § 4-1 første ledd bokstav a og c, jf. andre og sjette ledd, § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-12-17-3628</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 9b. Midlertidig unntak fra enkelte innreisetiltak ved reise til Svalbard</li><li>§ 9c. Krav om test innen 24 timer etter ankomst til Svalbard</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3628" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-17-3628/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4d fjerde ledd bokstav o oppheves.</article> <article class="defaultP" margin-top="true">§ 5b andre ledd bokstav k oppheves.</article> <article class="defaultP" margin-top="true">§ 9a første ledd skal lyde:</article><article class="legalP" id="kapittel-1-ledd-2">De som reiser til Svalbard skal før avreise fremvise en attest som viser negativt testsvar for SARS-CoV-2. Godkjent testmetode er PCR eller antigen hurtigtest. Testen skal være tatt i Norge i løpet av de siste 24 timene før oppsatt avgangstid. Kravet gjelder ikke for personer som ankommer Svalbard med båt. Barn under 16 år skal ikke testes der det er uforholdsmessig krevende å få tatt testen av barnet.</article> <article class="defaultP" margin-top="true">I § 9b skal overskriften lyde:</article><article class="futureLegalArticle" data-name="§9b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9b</span>. <span class="legalArticleTitle">Midlertidig unntak fra enkelte innreisetiltak ved reise til Svalbard</span></span></article> <article class="defaultP" margin-top="true">§ 9b første ledd skal lyde:</article><article class="legalP" id="kapittel-1-ledd-3">Personer som kan dokumentere at de er ansatt i Trust Arktikugol med arbeidssted i Barentsburg, og som med vaksinebevis (Covid-19 Vaccination Card) utstedt av Universitetssykehuset Nord-Norge HF – Longyearbyen sykehus kan dokumentere at de er fullvaksinert, jf. § 3 sjette ledd, er fra 15. august 2021 til og med 31. januar 2022 unntatt fra krav om innreisekarantene, jf. § 4, når de ankommer Norge for videre reise til Svalbard.</article> <article class="defaultP" margin-top="true">Ny § 9c skal lyde:</article><article class="futureLegalArticle" data-name="§9c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9c</span>. <span class="legalArticleTitle">Krav om test innen 24 timer etter ankomst til Svalbard</span></span><article class="legalP" id="kapittel-1-foreslåttparagraf-2-ledd-1">Personer som ankommer Svalbard skal teste seg for SARS-CoV-2 innen 24 timer etter ankomst. Testen skal være antigen hurtigtest. Personer over 12 år omfattet av første punktum skal benytte munnbind innendørs på offentlig sted i tilfeller hvor det ikke er mulig å unngå nærkontakt med andre personer frem til det foreligger negativt testresultat.</article><article class="legalP" id="kapittel-1-foreslåttparagraf-2-ledd-2">Ved positivt testresultat skal personen umiddelbart isolere seg og meddele resultatet til Universitetssykehuset Nord-Norge HF – Longyearbyen sykehus. Personen skal ta PCR-test så snart som mulig.</article><article class="legalP" id="kapittel-1-foreslåttparagraf-2-ledd-3">Barn under 16 år skal ikke testes der det er uforholdsmessig krevende å få tatt testen av barnet.</article><article class="legalP" id="kapittel-1-foreslåttparagraf-2-ledd-4">Personer unntatt fra krav om negativ test for SARS-CoV-2 etter § 9a andre ledd er unntatt fra kravet etter denne bestemmelsens første ledd.</article><article class="legalP" id="kapittel-1-foreslåttparagraf-2-ledd-5">Sysselmesteren kan treffe vedtak om unntak fra testplikt etter første ledd dersom særlige grunner tilsier dette.</article><article class="legalP" id="kapittel-1-foreslåttparagraf-2-ledd-6">Personer omfattet av første ledd som uten rimelig grunn unnlater å teste seg og ikke frivillig forlater Svalbard, straffes med bøter, jf. § 24. Sysselmesteren kan i vedtak gi pålegg om at personer omfattet av første ledd som ikke er bosatt på Svalbard og som uten rimelig grunn unnlater å teste seg, har plikt til å forlate Svalbard.</article></article> <article class="defaultP" margin-top="true">§ 24 andre punktum skal lyde:</article><article class="legalP" id="kapittel-1-ledd-4">Overtredelse av § 4d, § 5b og § 9c straffes med bot og bare når overtredelsen er skjedd uten rimelig grunn.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-17-3628/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 19. desember 2021 kl. 24:00.</article></section></main></body></html>