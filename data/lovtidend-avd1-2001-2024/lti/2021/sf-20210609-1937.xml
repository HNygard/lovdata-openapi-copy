<!DOCTYPE html><html lang="no"><head><title>Forskrift om endring i forskrift om bruk av kjøretøy (bruksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-09-1937</dd><dt class="dokid">DokumentID</dt><dd class="dokid">LTI/forskrift/2021-06-09-1937</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2021-06-16</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§4</li><li>lov/1965-06-18-4/§15</li><li>lov/1965-06-18-4/§16</li><li>lov/1965-06-18-4/§36</li><li>lov/1965-06-18-4/§43</li><li>forskrift/1980-11-24-1</li><li>forskrift/1986-03-21-750</li><li>forskrift/1993-04-01-286</li></ul></dd><dt class="dateOfPublication">Kunngjort</dt><dd class="dateOfPublication">2021-06-16 16:15</dd><dt class="journalNumber">Journalnummer</dt><dd class="journalNumber">2021-1027</dd><dt class="titleShort">Korttittel</dt><dd class="titleShort">Endr. i forskrift om bruk av kjøretøy</dd><dt class="title">Tittel</dt><dd class="title">Forskrift om endring i forskrift om bruk av kjøretøy (bruksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 9. juni 2021 med hjemmel i lov 18. juni 1965 nr. 4 om vegtrafikk (vegtrafikkloven) § 4, § 15, § 16, § 36 og § 43, jf. delegeringsvedtak 24. november 1980 nr. 1, delegeringsvedtak 21. mars 1986 nr. 750 og delegeringsvedtak 1. april 1993 nr. 286.</dd><dt class="refid">RefID</dt><dd class="refid">forskrift/2021-06-09-1937</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy (bruksforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-09-1937" id="dokument"><h1>Forskrift om endring i forskrift om bruk av kjøretøy (bruksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-09-1937/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 25. januar 1990 nr. 92 om bruk av kjøretøy gjøres følgende endringer:</article> <article class="defaultP" margin-top="true">§ 2a-1 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Søker må eie et registreringspliktig kjøretøy.</article> <article class="defaultP" margin-top="true">§ 2a-2 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Et personlig kjennemerke skal være i størrelse som fremgår av § 2-13 (1) og kjøretøyforskriften § 39-10 nr. 1. Personlig kjennemerke tillates ikke brukt på kjennemerke med gule tegn på blå reflekterende bunn.</article> <article class="defaultP" margin-top="true">§ 2a-3 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Ved bruk må det personlige kjennemerket samsvare i størrelse og farge med kjøretøyets ordinære kjennemerke.</article> <article class="defaultP" margin-top="true">§ 2a-3 nåværende tredje til femte ledd blir nye fjerde til sjette ledd og skal lyde:</article><article class="numberedLegalP" data-numerator="4" id="kapittel-1-nummer-4">(4) Det personlige kjennemerket kan innenfor rettighetsperioden overføres til et annet kjøretøy som er registrert på den som har retten til det personlige kjennemerkets tegnkombinasjon. Søknad om overføring skal rettes til Statens vegvesen.</article><article class="numberedLegalP" data-numerator="5" id="kapittel-1-nummer-5">(5) Et vilkår for bruk av personlig kjennemerke på kjøretøy er at kjøretøyet er utstyrt med elektronisk betalingsenhet tilknyttet gyldig avtale for kjøring på offentlig veg. Dette gjelder ikke kjøretøy som er fritatt for betaling av bompenger.</article><article class="numberedLegalP" data-numerator="6" id="kapittel-1-nummer-6">(6) Bevis utstedt av Statens vegvesen som dokumenterer tillatelse til bruk av personlig kjennemerke skal alltid medbringes i kjøretøyet under kjøring.</article> <article class="defaultP" margin-top="true">§ 2a-3 nye syvende og åttende ledd skal lyde:</article><article class="numberedLegalP" data-numerator="7" id="kapittel-1-nummer-7">(7) Et personlig kjennemerke i en gitt størrelse eller farge må leveres inn til Statens vegvesen før personlig kjennemerke i annen størrelse og/eller farge leveres ut.</article><article class="numberedLegalP" data-numerator="8" id="kapittel-1-nummer-8">(8) Et personlig kjennemerke må til enhver tid være knyttet i Kjøretøyregisteret til det kjøretøyet det benyttes på.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-09-1937/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 16. juni 2021.</article></section></main></body></html>