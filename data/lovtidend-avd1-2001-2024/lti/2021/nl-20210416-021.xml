<!DOCTYPE html><html lang="no"><head><title>Lov om endringer i motorferdselloven (båter med elmotor på små vann mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-16-21</dd><dt class="dokid">DokumentID</dt><dd class="dokid">LTI/lov/2021-04-16-21</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1977-06-10-82</li></ul></dd><dt class="legalArea">Rettsområde</dt><dd class="legalArea"><ul><li>Miljøvern, natur og friluftsliv &gt; Motorferdsel</li> <li>Miljøvern, natur og friluftsliv &gt; Naturmangfold/naturfredning</li> <li>Transport og kommunikasjoner &gt; Transport</li></ul></dd><dt class="dateOfPublication">Kunngjort</dt><dd class="dateOfPublication">2021-04-16 11:45</dd><dt class="journalNumber">Journalnummer</dt><dd class="journalNumber">2021-0327</dd><dt class="titleShort">Korttittel</dt><dd class="titleShort">Endringslov til motorferdselloven</dd><dt class="title">Tittel</dt><dd class="title">Lov om endringer i motorferdselloven (båter med elmotor på små vann mv.)</dd><dt class="miscInformation">Annet om dokumentet</dt><dd class="miscInformation">Prop.20 L (2020–2021), Innst.220 L (2020–2021), Lovvedtak 73 (2020–2021). Stortingets første og andre gangs behandling hhv. 23. februar og 9. mars 2021. Fremmet av Klima- og miljødepartementet.</dd><dt class="refid">RefID</dt><dd class="refid">lov/2021-04-16-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i motorferdselloven (båter med elmotor på små vann mv.)<ul class="tocSubUl"><li>I<ul class="tocSubUl"><li>§ 5. (tillatelser etter vedtak)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-04-16-21" id="dokument"><h1>Lov om endringer i motorferdselloven (båter med elmotor på små vann mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 1977 nr. 82 om motorferdsel i utmark og vassdrag (motorferdselloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-04-16-21/KAPITTEL_1"><h2 data-text-align="center">I</h2><article class="defaultP">I lov 10. juni 1977 nr. 82 om motorferdsel i utmark og vassdrag gjøres følgende endringer:</article> <article class="defaultP" margin-top="true">§ 4 a annet og tredje ledd skal lyde:</article><article class="legalP" id="kapittel-1-ledd-1">Departementet kan gi kommunen myndighet til å gi forskrift om fastsetting av løyper for kjøring med snøscooter på vinterføre. I Finnmark og Nord-Troms (kommunene Kvænangen, Kåfjord, Lyngen, Nordreisa, Skjervøy og Storfjord) omfatter myndigheten også adgang til i forskrift å tillate kjøring ut av løypa på islagt vann for å raste.</article><article class="legalP" id="kapittel-1-ledd-2">Departementet kan i inntil seks kommuner gi kommunen myndighet til å gi forskrift om fastsetting av løyper for persontransport med beltekjøretøy på vinterføre til utgangspunkter for alpin skikjøring (catskiing) som et forsøk på inntil seks år. Forsøket kan ikke forlenges. Løypene skal ta utgangspunkt i eksisterende alpinanlegg.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">(tillatelser etter vedtak)</span></span><article class="legalP" id="kapittel-1-foreslåttparagraf-1-ledd-1">Kommunen kan gi forskrift om adgang til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">landing og start med luftfartøy på bestemte steder i utmark og vassdrag. Adgangen kan begrenses til landing og start til bestemte formål, til bestemte tider og til å gjelde selskaper eller enkeltpersoner som driver ervervsmessig luftfartsvirksomhet.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">bruk av motorfartøy på innsjøer mindre enn 2 kvadratkilometer når det foreligger særlige grunner som i tilfelle må angis i forskriften.</article></article></li></ul></article><article class="legalP" id="kapittel-1-foreslåttparagraf-1-ledd-2">Utkast til forskrift sendes fylkeskommunen og berørte statlige fagmyndigheter til uttalelse. Dersom noen av disse har hatt innsigelse som kommunen ikke har tatt hensyn til, skal kommunens vedtak sendes fylkesmannen til godkjennelse.</article><article class="legalP" id="kapittel-1-foreslåttparagraf-1-ledd-3">I Finnmark og i Nord-Troms (kommunene Kvænangen, Kåfjord, Lyngen, Nordreisa, Skjervøy og Storfjord) kan fylkesmannen etter forslag fra kommunestyret gi forskrift om adgang til bruk av snøscooter på vinterføre langs særskilte løyper i utmark og på islagte vassdrag. Vedkommende kommune skal sørge for merking av og informasjon om løypene.</article><article class="legalP" id="kapittel-1-foreslåttparagraf-1-ledd-4">Kommunen kan gi forskrift eller fatte enkeltvedtak om adgang til bruk av motorfartøy med elektrisk motor med inngangseffekt opptil 800 watt på innsjøer mindre enn 2 kvadratkilometer. Ved vurderingen av om det skal åpnes for slik ferdsel, skal det legges vekt på hensynet til vannet som levested for viltarter og fugler, og særskilt vekt på hensynet til hekkeområder. Det kan ikke gis adgang til motorferdsel som innebærer vesentlig skade på fugleliv.</article></article> <article class="defaultP" margin-top="true">§ 6 overskriften skal lyde:</article><article class="defaultP"><i>(tillatelser etter søknad når særlige grunner foreligger)</i></article> <article class="defaultP" margin-top="true">§ 12 a tredje punktum skal lyde:</article><article class="legalP" id="kapittel-1-ledd-3">I tillegg til fullmaktene i naturoppsynsloven § 3 kan oppsynet kreve at fører av motorkjøretøy eller -fartøy viser fram dokumenter som det er påbudt å ha med under kjøringen.</article> <article class="defaultP" margin-top="true">§ 12 b første ledd første punktum skal lyde:</article><article class="legalP" id="kapittel-1-ledd-4">Statens naturoppsyn kan ilegge fører av motorkjøretøy eller -fartøy overtredelsesgebyr hvis føreren ikke overholder bestemmelser gitt i eller i medhold av denne lov.</article></section><section class="section" data-name="kapII" id="kapittel-2" data-lovdata-URL="LTI/lov/2021-04-16-21/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>