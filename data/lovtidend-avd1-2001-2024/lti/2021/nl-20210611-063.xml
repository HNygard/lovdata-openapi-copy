<!DOCTYPE html><html lang="no"><head><title>Lov om endringer i ekteskapsloven (ekteskap inngått med mindreårig, etter utenlandsk rett mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-63</dd><dt class="dokid">DokumentID</dt><dd class="dokid">LTI/lov/2021-06-11-63</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1991-07-04-47</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Ekteskap og samboerskap (husstandsfellesskap)</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0947</dd><dt class="titleShort">Korttittel</dt><dd class="titleShort">Endringslov til ekteskapsloven (ekteskap inngått med mindreårig, etter utenlandsk rett mv.)</dd><dt class="title">Tittel</dt><dd class="title">Lov om endringer i ekteskapsloven (ekteskap inngått med mindreårig, etter utenlandsk rett mv.)</dd><dt class="miscInformation">Annet om dokumentet</dt><dd class="miscInformation">Prop.135 L (2020–2021), Innst.460 L (2020–2021), Lovvedtak 147 (2020–2021). Stortingets første og andre gangs behandling hhv. 2. og 7. juni 2021. Fremmet av Barne- og familiedepartementet.</dd><dt class="refid">RefID</dt><dd class="refid">lov/2021-06-11-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i ekteskapsloven (ekteskap inngått med mindreårig, etter utenlandsk rett mv.)<ul class="tocSubUl"><li>I<ul class="tocSubUl"><li>§ 18 a. Anerkjennelse av ekteskap inngått etter utenlandsk rett</li><li>§ 18 b. Anerkjennelse av visse ekteskap for parter med tilknytning til Norge på vigselstidspunktet</li><li>§ 18 c. Anerkjennelse av visse ekteskap for parter uten tilknytning til Norge på vigselstidspunktet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-63" id="dokument"><h1>Lov om endringer i ekteskapsloven (ekteskap inngått med mindreårig, etter utenlandsk rett mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. juli 1991 nr. 47 om ekteskap (ekteskapsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-63/KAPITTEL_1"><h2 data-text-align="center">I</h2><article class="defaultP">I lov 4. juli 1991 nr. 47 om ekteskap gjøres følgende endringer:</article> <article class="defaultP" margin-top="true">§ 4 nytt andre ledd skal lyde:</article><article class="legalP" id="kapittel-1-ledd-1">Når et ekteskap inngått etter utenlandsk rett ikke anerkjennes her i riket, gjelder første ledd tilsvarende. Partene i et slikt ekteskap kan likevel gifte seg med hverandre dersom lovens øvrige vilkår for inngåelse av ekteskap er oppfylt. Statsforvalteren kan etter begjæring gi tillatelse til at en part i et ekteskap som nevnt i første punktum kan gifte seg med en annen når særlige grunner taler for det. Departementet fastsetter hvilke statsforvaltere som skal behandle slike begjæringer.</article> <article class="defaultP" margin-top="true">§ 7 første ledd bokstav b oppheves.</article> <article class="defaultP" margin-top="true">§ 16 fjerde ledd første punktum skal lyde:</article><article class="legalP" id="kapittel-1-ledd-2">Adgangen til å reise søksmål bortfaller hvis sak ikke er reist innen ett år etter at ektefellen er blitt fri for tvangen.</article> <article class="defaultP" margin-top="true">§ 18 a skal lyde:</article><article class="futureLegalArticle" data-name="§18a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18 a</span>. <span class="legalArticleTitle">Anerkjennelse av ekteskap inngått etter utenlandsk rett</span></span><article class="legalP" id="kapittel-1-foreslåttparagraf-1-ledd-1">Et ekteskap som er inngått etter utenlandsk rett, anerkjennes her i riket dersom ekteskapet er gyldig inngått i vigselslandet. En regulert samlivsform etter utenlandsk rett som i hovedsak har samme rettsvirkninger som ekteskap i inngåelseslandet, anerkjennes som et ekteskap her i landet, når begge parter skriftlig har samtykket til dette. Departementet kan ved forskrift gi nærmere regler om i hvilke tilfeller en regulert samlivsform etter utenlandsk rett vurderes å ha samme rettsvirkninger som ekteskap i inngåelseslandet.</article><article class="legalP" id="kapittel-1-foreslåttparagraf-1-ledd-2">Et ekteskap anerkjennes likevel ikke dersom dette åpenbart ville virke støtende på norsk rettsorden (ordre public).</article></article> <article class="defaultP" margin-top="true">I kapittel 3 skal ny § 18 b og ny § 18 c lyde:</article><article class="futureLegalArticle" data-name="§18b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18 b</span>. <span class="legalArticleTitle">Anerkjennelse av visse ekteskap for parter med tilknytning til Norge på vigselstidspunktet</span></span><article class="legalP" id="kapittel-1-foreslåttparagraf-2-ledd-1">Et ekteskap som er gyldig inngått etter utenlandsk rett, anerkjennes ikke her i riket dersom minst en av partene var norsk statsborger eller fast bosatt her i riket på vigselstidspunktet, og<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">ekteskapet ble inngått uten at begge parter var til stede under vigselen,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">en av partene var under 18 år, eller</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">en av partene allerede var gift.</article></article></li></ul></article><article class="legalP" id="kapittel-1-foreslåttparagraf-2-ledd-2">Statsforvalteren kan likevel anerkjenne ekteskapet dersom sterke grunner taler for det. En part som ønsker ekteskapet anerkjent, må fremsette en begjæring til statsforvalteren om dette. Departementet fastsetter hvilke statsforvaltere som skal behandle slike begjæringer. Departementet kan i forskrift gi nærmere regler om statsforvalterens oppgaver, saksbehandling, samhandling med andre organer og taushetsplikt.</article></article><article class="futureLegalArticle" data-name="§18c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 18 c</span>. <span class="legalArticleTitle">Anerkjennelse av visse ekteskap for parter uten tilknytning til Norge på vigselstidspunktet</span></span><article class="legalP" id="kapittel-1-foreslåttparagraf-3-ledd-1">Et ekteskap som er gyldig inngått etter utenlandsk rett mellom parter som verken var norske statsborgere eller fast bosatt her i riket på vigselstidspunktet, anerkjennes ikke her i riket dersom den ene eller begge av partene på dette tidspunktet var under 18 år.</article><article class="legalP" id="kapittel-1-foreslåttparagraf-3-ledd-2">Statsforvalteren kan likevel anerkjenne ekteskapet dersom partene er over 18 år, var over 16 år på vigselstidspunktet og den som var mindreårig på vigselstidspunktet, ønsker ekteskapet anerkjent. Statsforvalteren kan også anerkjenne ekteskapet dersom sterke grunner taler for det. § 18 b andre ledd andre til fjerde punktum gjelder tilsvarende.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-63/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Ny § 18 c i ekteskapsloven gjelder for ekteskap som inngås etter at bestemmelsen trer i kraft.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Departementet kan gi nærmere overgangsregler.</article></article></li></ul></section></main></body></html>