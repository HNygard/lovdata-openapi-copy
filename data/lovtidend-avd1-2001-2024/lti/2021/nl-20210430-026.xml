<!DOCTYPE html><html lang="no"><head><title>Lov om endringer i verdipapirhandelloven og regnskapsloven mv. (periodisk rapportering og direktivgjennomføring)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-30-26</dd><dt class="dokid">DokumentID</dt><dd class="dokid">LTI/lov/2021-04-30-26</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1992-06-26-86</li><li>lov/1998-07-17-56</li><li>lov/2005-06-17-67</li><li>lov/2007-06-29-75</li><li>lov/2011-11-25-44</li><li>lov/2014-06-20-28</li><li>lov/2015-04-10-17</li><li>lov/2016-06-17-30</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Bank, finans og regnskapsrett &gt; Betalingsformidling</li> <li>Tvangsfullbyrdelse</li> <li>Bank, finans og regnskapsrett &gt; Børs- og verdipapir</li> <li>Bank, finans og regnskapsrett &gt; Forsikring</li> <li>EU/EØS-rett &gt; Finansielle tjenester</li> <li>Bank, finans og regnskapsrett &gt; Obligasjoner</li> <li>Bank, finans og regnskapsrett &gt; Regnskap</li> <li>Selskaper, fond og foreninger &gt; Fond</li> <li>Skatte- og avgiftsrett &gt; Skattebetaling</li></ul></dd><dt class="dateOfPublication">Kunngjort</dt><dd class="dateOfPublication">2021-04-30 11:45</dd><dt class="journalNumber">Journalnummer</dt><dd class="journalNumber">2021-0573</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg XXII <br />direktiv 2013/34/EU <br />direktiv 2014/95/EU</dd><dt class="titleShort">Korttittel</dt><dd class="titleShort">Endringslov til verdipapirhandelloven og regnskapsloven mv.</dd><dt class="title">Tittel</dt><dd class="title">Lov om endringer i verdipapirhandelloven og regnskapsloven mv. (periodisk rapportering og direktivgjennomføring)</dd><dt class="miscInformation">Annet om dokumentet</dt><dd class="miscInformation">Prop.66 LS (2020–2021), Innst.303 L (2020–2021), Lovvedtak 87 (2020–2021), Lovanmerkning 6 (2020–2021). Stortingets første, andre og tredje gangs behandling hhv. 25. mars, 8. og 13. april 2021. Fremmet av Finansdepartementet.</dd><dt class="refid">RefID</dt><dd class="refid">lov/2021-04-30-26</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i verdipapirhandelloven og regnskapsloven mv. (periodisk rapportering og direktivgjennomføring)<ul class="tocSubUl"><li>I</li><li>II<ul class="tocSubUl"><li>§ 1-10. Vesentlig opplysning</li><li>§ 3-3 c. Redegjørelse om samfunnsansvar</li><li>§ 5-6. Forskning og utvikling</li><li>§ 7-1 a. Rekkefølge</li><li>§ 7-7 a. Bruttopresentasjon</li><li>§ 7-7 b. Hendelser etter balansedagen</li><li>§ 7-36. Konsern, tilknyttet selskap mv.</li><li>§ 7-45. Lån og sikkerhetsstillelse til ledende personer, aksjeeiere m.v.</li></ul></li><li>III</li><li>IV<ul class="tocSubUl"><li>§ 5-4. Virkeområde</li><li>§ 9-20. Klagebehandling</li></ul></li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/lov/2021-04-30-26" id="dokument"><h1>Lov om endringer i verdipapirhandelloven og regnskapsloven mv. (periodisk rapportering og direktivgjennomføring)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. juni 1992 nr. 86 om tvangsfullbyrdelse (tvangsfullbyrdelsesloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juli 1998 nr. 56 om årsregnskap m.v. (regnskapsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 17. juni 2005 nr. 67 om betaling og innkreving av skatte- og avgiftskrav (skattebetalingsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 29. juni 2007 nr. 75 om verdipapirhandel (verdipapirhandelloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 25. november 2011 nr. 44 om verdipapirfond (verdipapirfondloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 20. juni 2014 nr. 28 om forvaltning av alternative investeringsfond.</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 17. juni 2016 nr. 30 om EØS-finanstilsyn.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-04-30-26/KAPITTEL_1"><h2 data-text-align="center">I</h2><article class="defaultP">I lov 26. juni 1992 nr. 86 om tvangsfullbyrdelse gjøres følgende endring:</article> <article class="defaultP" margin-top="true">§ 10-6 annet ledd første punktum skal lyde:</article><article class="legalP" id="kapittel-1-ledd-1">Når verdipapirforetaket får ansvar overfor kjøperen etter verdipapirhandelloven § 16-1, kan foretaket søke regress hos dem som har fått utbetalt noe av kjøpesummen såfremt ansvaret ikke skyldes forhold på foretakets side.</article></section><section class="section" data-name="kapII" id="kapittel-2" data-lovdata-URL="LTI/lov/2021-04-30-26/KAPITTEL_2"><h2 data-text-align="center">II</h2><article class="defaultP">I lov 17. juli 1998 nr. 56 om årsregnskap m.v. gjøres følgende endringer:</article> <article class="defaultP" margin-top="true">Ny § 1-10 skal lyde:</article><article class="futureLegalArticle" data-name="§1-10" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-10</span>. <span class="legalArticleTitle">Vesentlig opplysning</span></span><article class="legalP" id="kapittel-2-foreslåttparagraf-1-ledd-1">En opplysning er vesentlig dersom utelatelsen eller feil i slike opplysninger med rimelighet kan forventes å påvirke beslutninger som brukere tar på grunnlag av foretakets årsregnskap. Enkeltposters vesentlighet skal vurderes i sammenheng med andre tilsvarende poster.</article></article> <article class="defaultP" margin-top="true">§ 3-2 femte ledd skal lyde:</article><article class="legalP" id="kapittel-2-ledd-1">Et morselskap kan unnlate å utarbeide konsernregnskap hvis samtlige av selskapets datterselskaper både hver for seg og samlet er av uvesentlig betydning, eller samtlige av foretakets datterforetak kan utelates fra konsolidering etter § 3-8.</article> <article class="defaultP" margin-top="true">§ 3-3 b annet ledd nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">vedtektsbestemmelser og fullmakter som gir styret adgang til å beslutte at foretaket skal kjøpe tilbake eller utstede egne aksjer eller egenkapitalbevis,</article></article></li></ul></article> <article class="defaultP" margin-top="true">§ 3-3 b annet ledd ny nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">en beskrivelse av foretakets retningslinjer for likestilling og mangfold med hensyn til for eksempel alder, kjønn og utdannings- og yrkesbakgrunn for sammensetning av styre, ledelses- og kontrollorganer og deres eventuelle underutvalg. Mål for retningslinjene, hvordan de har blitt gjennomført og virkningen av dem i rapporteringsperioden skal opplyses. Hvis foretaket ikke har slike retningslinjer, skal dette begrunnes.</article></article></li></ul></article> <article class="defaultP" margin-top="true">§ 3-3 c første til sjette ledd skal lyde:</article><article class="futureLegalArticle" data-name="§3-3c" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 3-3 c</span>. <span class="legalArticleTitle">Redegjørelse om samfunnsansvar</span></span><article class="legalP" id="kapittel-2-foreslåttparagraf-2-ledd-1">Store foretak skal utarbeide en redegjørelse om samfunnsansvar som minst omhandler miljø, sosiale forhold, arbeidsmiljø, likestilling og ikke-diskriminering, overholdelse av menneskerettigheter og bekjempelse av korrupsjon og bestikkelser. Opplysningene skal gis i det omfang som er nødvendig for å forstå foretakets utvikling, resultat, stilling og konsekvenser av foretakets virksomhet.</article><article class="legalP" id="kapittel-2-foreslåttparagraf-2-ledd-2">Redegjørelsen skal minst inneholde:<ul class="defaultList"><li data-li-identifier="a)" data-name="a)"><article class="listArticle" id="kapittel-2-foreslåttparagraf-2-ledd-2-punkt-1"><article class="legalP" id="kapittel-2-foreslåttparagraf-2-ledd-2-punkt-1-ledd-1">en beskrivelse av foretakets forretningsmodell,</article></article></li><li data-li-identifier="b)" data-name="b)"><article class="listArticle" id="kapittel-2-foreslåttparagraf-2-ledd-2-punkt-2"><article class="legalP" id="kapittel-2-foreslåttparagraf-2-ledd-2-punkt-2-ledd-1">en beskrivelse av foretakets retningslinjer for håndtering av forhold som nevnt i første ledd første punktum, herunder gjennomførte aktsomhetsvurderinger,</article></article></li><li data-li-identifier="c)" data-name="c)"><article class="listArticle" id="kapittel-2-foreslåttparagraf-2-ledd-2-punkt-3"><article class="legalP" id="kapittel-2-foreslåttparagraf-2-ledd-2-punkt-3-ledd-1">virkninger av retningslinjene,</article></article></li><li data-li-identifier="d)" data-name="d)"><article class="listArticle" id="kapittel-2-foreslåttparagraf-2-ledd-2-punkt-4"><article class="legalP" id="kapittel-2-foreslåttparagraf-2-ledd-2-punkt-4-ledd-1">de vesentlige risikoene knyttet til foretakets virksomhet som omhandler forhold som nevnt i første ledd første punktum. Der det er relevant og vesentlig, skal det opplyses om forretningsforbindelser, produkter eller tjenester som kan forventes å ha negativ påvirkning på forhold som nevnt i første ledd første punktum, samt hvordan foretaket håndterer disse risikoene,</article></article></li><li data-li-identifier="e)" data-name="e)"><article class="listArticle" id="kapittel-2-foreslåttparagraf-2-ledd-2-punkt-5"><article class="legalP" id="kapittel-2-foreslåttparagraf-2-ledd-2-punkt-5-ledd-1">resultatindikatorer som er relevante for foretakets virksomhet.</article></article></li></ul></article><article class="legalP" id="kapittel-2-foreslåttparagraf-2-ledd-3">Dersom foretaket ikke har retningslinjer for håndtering av forhold som nevnt i første ledd første punktum skal dette begrunnes.</article><article class="legalP" id="kapittel-2-foreslåttparagraf-2-ledd-4">Redegjørelsen skal ved behov inneholde henvisninger og tilleggsforklaringer til størrelser som er oppført i årsregnskapet.</article><article class="legalP" id="kapittel-2-foreslåttparagraf-2-ledd-5">Opplysninger om fremtidig utvikling eller forhold som det forhandles om, kan utelates fra redegjørelsen dersom styret mener at offentliggjøring vil være til alvorlig skade for foretakets forretningsmessige situasjon, forutsatt at en slik utelatelse ikke hindrer en rimelig og balansert forståelse av foretakets utvikling, resultat, stilling og konsekvenser av dets virksomhet.</article><article class="legalP" id="kapittel-2-foreslåttparagraf-2-ledd-6">Redegjørelse etter denne paragrafen kan utarbeides i samsvar med et rammeverk for slik rapportering fastsatt nasjonalt, av Den europeiske union eller av et annet organ. Dersom utarbeidelsen er i samsvar med et slikt rammeverk, skal det opplyses om hvilket rammeverk som er benyttet. Departementet kan i forskrift fastsette nærmere krav til slik rapportering, herunder krav om at det skal gis tilleggsopplysninger i foretakets årsberetning.</article></article> <article class="defaultP" margin-top="true">Nåværende § 3-3 c fjerde til syvende ledd blir nye syvende til tiende ledd, hvor åttende ledd skal lyde:</article><article class="legalP" id="kapittel-2-ledd-2">Redegjørelse etter denne paragrafen skal gis i årsberetningen eller i annet offentlig tilgjengelig dokument. Dersom redegjørelsen gis i annet offentlig tilgjengelig dokument, og foretaket har plikt til å levere årsberetning, skal det opplyses i årsberetningen hvor dokumentet finnes offentlig tilgjengelig. Redegjørelsen skal gis senest samtidig med avgivelse av årsberetningen.</article> <article class="defaultP" margin-top="true">§ 3-8 første ledd nytt annet punktum skal lyde:</article><article class="legalP" id="kapittel-2-ledd-3">Et datterselskap kan utelates fra konsolidering hvis det er særlig vanskelig og uforholdsmessig kostbart å hente inn informasjon om datterselskapet innen en rimelig frist, eller det foreligger alvorlige og langvarige begrensninger som i vesentlig grad er til hinder for morforetakets utøvelse av sine rettigheter.</article> <article class="defaultP" margin-top="true">§ 5-4 annet ledd nytt annet punktum skal lyde:</article><article class="legalP" id="kapittel-2-ledd-4">Distribusjonsutgifter inngår ikke i anskaffelseskost ved tilvirkning.</article> <article class="defaultP" margin-top="true">Nåværende annet ledd annet punktum blir nytt tredje punktum.</article> <article class="defaultP" margin-top="true">§ 5-6 skal lyde:</article><article class="futureLegalArticle" data-name="§5-6" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Forskning og utvikling</span></span><article class="legalP" id="kapittel-2-foreslåttparagraf-3-ledd-1">Utgifter til egen forskning skal kostnadsføres. Utgifter til egen utvikling kan kostnadsføres. Balanseførte utviklingsutgifter skal vurderes etter vurderingsregelen for anleggsmidler i § 5-3. Dersom den økonomiske levetiden for balanseførte utviklingsutgifter ikke kan anslås pålitelig, skal balanseførte utviklingsutgifter avskrives over maksimalt ti år.</article></article> <article class="defaultP" margin-top="true">§ 5-7 nytt tredje og fjerde punktum skal lyde:</article><article class="legalP" id="kapittel-2-ledd-5">Dersom den økonomiske levetiden for goodwill ikke kan anslås pålitelig, skal goodwill avskrives over maksimalt ti år. Nedskriving av goodwill skal ikke reverseres.</article> <article class="defaultP" margin-top="true">§ 6-1 første ledd nr. 19 til 21 skal lyde:<ul class="defaultList"><li data-li-identifier="19." data-name="19."><article class="listArticle" id="kapittel-2-ledd-5-punkt-1"><article class="legalP" id="kapittel-2-ledd-5-punkt-1-ledd-1">Resultat før skattekostnad</article></article></li><li data-li-identifier="20." data-name="20."><article class="listArticle" id="kapittel-2-ledd-5-punkt-2"><article class="legalP" id="kapittel-2-ledd-5-punkt-2-ledd-1">Skattekostnad</article></article></li><li data-li-identifier="21." data-name="21."><article class="listArticle" id="kapittel-2-ledd-5-punkt-3"><article class="legalP" id="kapittel-2-ledd-5-punkt-3-ledd-1">Årsresultat</article></article></li></ul></article> <article class="defaultP" margin-top="true">§ 6-1 første ledd nåværende nr. 22 til 24 oppheves.</article> <article class="defaultP" margin-top="true">§ 6-1 a første ledd nr. 14 til 16 skal lyde:<ul class="defaultList"><li data-li-identifier="14." data-name="14."><article class="listArticle" id="kapittel-2-ledd-5-punkt-4"><article class="legalP" id="kapittel-2-ledd-5-punkt-4-ledd-1">Resultat før skattekostnad</article></article></li><li data-li-identifier="15." data-name="15."><article class="listArticle" id="kapittel-2-ledd-5-punkt-5"><article class="legalP" id="kapittel-2-ledd-5-punkt-5-ledd-1">Skattekostnad</article></article></li><li data-li-identifier="16." data-name="16."><article class="listArticle" id="kapittel-2-ledd-5-punkt-6"><article class="legalP" id="kapittel-2-ledd-5-punkt-6-ledd-1">Årsresultat</article></article></li></ul></article> <article class="defaultP" margin-top="true">§ 6-1 a første ledd nr. 17 til 19 oppheves.</article> <article class="defaultP" margin-top="true">§ 6-2 første ledd post A. Anleggsmidler I. nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-5-punkt-7"><article class="legalP" id="kapittel-2-ledd-5-punkt-7-ledd-1">Utvikling</article></article></li></ul></article> <article class="defaultP" margin-top="true">§ 6-3 første ledd skal lyde:</article><article class="legalP" id="kapittel-2-ledd-6">Når den regnskapspliktiges forhold tilsier det, skal det i resultatregnskap og balanse foretas en ytterligere oppdeling av poster, tilføyelser av poster og tilføyelse av delsummer som ikke inngår i oppstillingsplanene.</article> <article class="defaultP" margin-top="true">Ny § 7-1 a skal lyde:</article><article class="futureLegalArticle" data-name="§7-1a" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 7-1 a</span>. <span class="legalArticleTitle">Rekkefølge</span></span><article class="legalP" id="kapittel-2-foreslåttparagraf-4-ledd-1">Noteopplysninger for poster i balanse og resultatregnskap skal ha samme rekkefølge som postene i oppstillingen for balanse og resultatregnskap.</article></article> <article class="defaultP" margin-top="true">Ny § 7-7 a skal lyde:</article><article class="futureLegalArticle" data-name="§7-7a" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 7-7 a</span>. <span class="legalArticleTitle">Bruttopresentasjon</span></span><article class="legalP" id="kapittel-2-foreslåttparagraf-5-ledd-1">Det skal opplyses om bruttobeløp for eiendeler og forpliktelser, samt inntekter og kostnader som presenteres netto i resultat- eller balanseoppstilling.</article></article> <article class="defaultP" margin-top="true">Ny § 7-7 b skal lyde:</article><article class="futureLegalArticle" data-name="§7-7b" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 7-7 b</span>. <span class="legalArticleTitle">Hendelser etter balansedagen</span></span><article class="legalP" id="kapittel-2-foreslåttparagraf-6-ledd-1">Det skal opplyses om arten og den økonomiske virkningen av vesentlige hendelser som har inntruffet etter balansedagen, og som ikke er regnskapsført i resultatregnskap eller balanse.</article></article> <article class="defaultP" margin-top="true">§ 7-35 første ledd skal lyde:</article><article class="legalP" id="kapittel-2-ledd-7">Det skal gis opplysninger om anvendte regnskapsprinsipper.</article> <article class="defaultP" margin-top="true">§ 7-35 nåværende tredje ledd blir nytt annet ledd.</article> <article class="defaultP" margin-top="true">§ 7-35 annet og fjerde ledd oppheves.</article> <article class="defaultP" margin-top="true">§ 7-36 skal lyde:</article><article class="futureLegalArticle" data-name="§7-36" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 7-36</span>. <span class="legalArticleTitle">Konsern, tilknyttet selskap mv.</span></span><article class="legalP" id="kapittel-2-foreslåttparagraf-7-ledd-1">Regnskapspliktig som er datterselskap, skal opplyse om foretaksnavn og forretningskontor for morselskap som utarbeider konsernregnskap der den regnskapspliktige inngår i konsolideringen.</article><article class="legalP" id="kapittel-2-foreslåttparagraf-7-ledd-2">Dersom datterselskap er utelatt fra konsolideringen etter § 3-8, skal dette opplyses og begrunnes.</article><article class="legalP" id="kapittel-2-foreslåttparagraf-7-ledd-3">For investering som regnskapsføres etter egenkapitalmetoden, skal det opplyses om anskaffelseskost og balanseført egenkapital på anskaffelsestidspunktet. For hver investering skal det opplyses om inngående balanse, inntektsført resultat, andre endringer i løpet av året og utgående balanse. Det skal opplyses om merverdier og goodwill samt avskriving av merverdier og goodwill.</article><article class="legalP" id="kapittel-2-foreslåttparagraf-7-ledd-4">Morselskap som ikke utarbeider konsernregnskap, skal opplyse om transaksjoner med datterselskaper og interngevinst på disse.</article><article class="legalP" id="kapittel-2-foreslåttparagraf-7-ledd-5">For fordringer, annen langsiktig gjeld og kortsiktig gjeld skal det angis det samlede beløp som gjelder foretak i samme konsern, tilknyttet selskap og felles kontrollert virksomhet. § 6-6 annet ledd om sammenligningstall gjelder tilsvarende.</article><article class="legalP" id="kapittel-2-foreslåttparagraf-7-ledd-6">Det skal opplyses om samlet forpliktelse i form av pantstillelse, annen sikkerhetsstillelse og garantier til fordel for foretak i samme konsern.</article></article> <article class="defaultP" margin-top="true">§ 7-37 første ledd skal lyde:</article><article class="legalP" id="kapittel-2-ledd-8">For hver kategori av finansielle instrumenter og varederivater som er vurdert etter § 5-8, skal det opplyses om virkelig verdi og periodens resultatførte verdiendring. Det skal i tillegg gis opplysninger om vesentlige opplysninger som ligger til grunn for vurderingen.</article> <article class="defaultP" margin-top="true">§ 7-37 annet ledd oppheves.</article> <article class="defaultP" margin-top="true">§ 7-38 annet ledd oppheves.</article> <article class="defaultP" margin-top="true">Nåværende § 7-38 tredje ledd blir nytt annet ledd.</article> <article class="defaultP" margin-top="true">§ 7-39 annet og fjerde ledd oppheves. Nåværende tredje og femte ledd blir nye annet og tredje ledd.</article> <article class="defaultP" margin-top="true">§ 7-40 fjerde ledd oppheves.</article> <article class="defaultP" margin-top="true">§ 7-42 første til tredje ledd oppheves.</article> <article class="defaultP" margin-top="true">Nåværende fjerde til sjette ledd blir nye første til tredje ledd.</article> <article class="defaultP" margin-top="true">§ 7-43 a og § 7-44 oppheves.</article> <article class="defaultP" margin-top="true">§ 7-45 skal lyde:</article><article class="futureLegalArticle" data-name="§7-45" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 7-45</span>. <span class="legalArticleTitle">Lån og sikkerhetsstillelse til ledende personer, aksjeeiere m.v.</span></span><article class="legalP" id="kapittel-2-foreslåttparagraf-8-ledd-1">Det skal opplyses om samlede lån til og samlet sikkerhetsstillelse til fordel for medlemmer av styret med angivelse av rentesats, hovedvilkår og eventuelle tilbakebetalte, avskrevne eller frafalte beløp. Det samme gjelder for medlemmer av annet administrasjons-, ledelses- eller kontrollorgan.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-04-30-26/KAPITTEL_3"><h2 data-text-align="center">III</h2><article class="defaultP">I lov 17. juni 2005 nr. 67 om betaling og innkreving av skatte- og avgiftskrav gjøres følgende endring:</article> <article class="defaultP" margin-top="true">§ 5-14 første ledd bokstav b skal lyde:<ul class="defaultList"><li data-li-identifier="b)" data-name="b)"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">verdipapirforetak (jf. verdipapirhandelloven § 2-7 første ledd) og andre som har penger til forvaltning, og</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2021-04-30-26/KAPITTEL_4"><h2 data-text-align="center">IV</h2><article class="defaultP">I lov 29. juni 2007 nr. 75 om verdipapirhandel gjøres følgende endringer:</article> <article class="defaultP" margin-top="true">§ 2-4 femte ledd og sjette ledd skal lyde:</article><article class="numberedLegalP" data-numerator="5" id="kapittel-4-nummer-1">(5) Med sertifikater menes finansielle instrumenter som nevnt i verdipapirmarkedsforordningen artikkel 2 nr. 1 punkt 27, jf. § 8-1.</article><article class="numberedLegalP" data-numerator="6" id="kapittel-4-nummer-2">(6) Med strukturerte finansielle produkter menes finansielle instrumenter som nevnt i verdipapirmarkedsforordningen artikkel 2 nr. 1 punkt 28, jf. § 8-1.</article> <article class="defaultP" margin-top="true">§ 2-7 femte ledd skal lyde:</article><article class="numberedLegalP" data-numerator="5" id="kapittel-4-nummer-3">(5) Med multilateral handelsfasilitet eller MHF menes et multilateralt system som legger til rette for kobling i systemet av flere tredjeparters kjøps- og salgsinteresser i finansielle instrumenter i samsvar med objektive handelsregler, slik at det kan inngås bindende handel.</article> <article class="defaultP" margin-top="true">§ 5-4 skal lyde:</article><article class="futureLegalArticle" data-name="§5-4" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Virkeområde</span></span><article class="numberedLegalP" data-numerator="1" id="kapittel-4-foreslåttparagraf-1-nummer-1">(1) §§ 5-5 til 5-10 gjelder for utstedere av omsettelige verdipapirer som er opptatt til handel på regulert marked når Norge er hjemstat etter bestemmelsen her.</article><article class="numberedLegalP" data-numerator="2" id="kapittel-4-foreslåttparagraf-1-nummer-2">(2) Norge er hjemstat for utsteder fra EØS som har forretningskontor her, dersom utsteder<ul class="defaultList"><li data-li-identifier="1." data-name="1."><article class="listArticle" id="kapittel-4-foreslåttparagraf-1-nummer-2-punkt-1"><article class="legalP" id="kapittel-4-foreslåttparagraf-1-nummer-2-punkt-1-ledd-1">har utstedt aksjer, eller</article></article></li><li data-li-identifier="2." data-name="2."><article class="listArticle" id="kapittel-4-foreslåttparagraf-1-nummer-2-punkt-2"><article class="legalP" id="kapittel-4-foreslåttparagraf-1-nummer-2-punkt-2-ledd-1">har utstedt gjeldsinstrumenter hvis pålydende verdi per enhet er mindre enn 1&#xa0;000 euro, eller tilsvarende verdi i annen valuta.</article></article></li></ul></article><article class="numberedLegalP" data-numerator="3" id="kapittel-4-foreslåttparagraf-1-nummer-3">(3) Norge er hjemstat for utsteder fra land utenfor EØS som har utstedt omsettelige verdipapirer som nevnt i annet ledd nr. 1 eller 2, dersom verdipapirene er opptatt til handel på norsk regulert marked og utsteder har valgt Norge som hjemstat frem til ny hjemstat er valgt og offentliggjort etter femte og sjette ledd.</article><article class="numberedLegalP" data-numerator="4" id="kapittel-4-foreslåttparagraf-1-nummer-4">(4) Norge er hjemstat for utsteder som ikke er omfattet av annet og tredje ledd, dersom utsteder har valgt Norge som hjemsted. Slik utsteder må enten ha forretningskontor i Norge eller ha sine omsettelige verdipapirer opptatt til handel på norsk regulert marked. Valget av Norge som hjemstat etter denne bestemmelsen skal gjelde i minst tre år, med mindre de omsettelige verdipapirene ikke lenger er opptatt til handel på regulert marked eller ny hjemstat er valgt og offentliggjort etter femte og sjette ledd.</article><article class="numberedLegalP" data-numerator="5" id="kapittel-4-foreslåttparagraf-1-nummer-5">(5) Utsteder som nevnt i tredje og fjerde ledd som ikke lenger har verdipapirer tatt opp til handel på norsk regulert marked, men som har sine verdipapirer tatt opp til handel på regulert marked i en eller flere andre EØS-stater, kan velge ny hjemstat blant en av disse statene eller den staten der utsteder har sitt forretningskontor i EØS.</article><article class="numberedLegalP" data-numerator="6" id="kapittel-4-foreslåttparagraf-1-nummer-6">(6) Utsteder skal offentliggjøre sin hjemstat etter annet til femte ledd på samme måte som nevnt i § 5-12. I tillegg skal utsteder opplyse om sin hjemstat til tilsynsmyndighetene i hjemstaten, vertsstaten eller vertsstatene og staten der utsteder har sitt forretningskontor i EØS.</article><article class="numberedLegalP" data-numerator="7" id="kapittel-4-foreslåttparagraf-1-nummer-7">(7) Dersom utstedere som nevnt i tredje og fjerde ledd ikke offentliggjør sin hjemstat innen en frist på tre måneder fra datoen utsteders omsettelige verdipapirer første gang blir opptatt til notering på et regulert marked, skal utsteder ha Norge som hjemstat frem til et eventuelt etterfølgende valg av en annen EØS-stat har blitt offentliggjort av utsteder.</article><article class="numberedLegalP" data-numerator="8" id="kapittel-4-foreslåttparagraf-1-nummer-8">(8) Norge er vertsstat for utsteder med annen EØS-stat som hjemstat hvis omsettelige verdipapirer er opptatt til handel på norsk regulert marked. Utstedere med Norge som vertsstat skal følge hjemstatens lovgivning for så vidt gjelder forholdene regulert i §§ 5-5 til 5-10.</article><article class="numberedLegalP" data-numerator="9" id="kapittel-4-foreslåttparagraf-1-nummer-9">(9) §§ 5-5 til 5-10 gjelder ikke for stat, regional eller lokal myndighet i stat, internasjonalt offentlig organ eller organisasjon som minst en EØS-stat er medlem i, EØS-sentralbank og Den europeiske sentralbank, samt Det europeiske finansielle stabiliseringsfond og tilsvarende ordninger opprettet for å tilby midlertidig finansiell bistand til stater som har euro som valuta. §§ 5-5 til 5-10 gjelder heller ikke for utsteder som bare utsteder gjeldsinstrumenter hvis pålydende er minst 100&#xa0;000 euro eller tilsvarende beløp i annen valuta, eller for utstedere av verdipapirfondsandeler. Departementet kan i forskrift gjøre ytterligere unntak fra §§ 5-5 til 5-10, samt gi regler om lovens anvendelse for verdipapirfond.</article><article class="numberedLegalP" data-numerator="10" id="kapittel-4-foreslåttparagraf-1-nummer-10">(10) Dersom ikke annet fremgår av den enkelte bestemmelse, gjelder §§ 5-5 til 5-14 og regler fastsatt i medhold av disse bestemmelsene tilsvarende for egenkapitalbevis så langt det passer.</article><article class="numberedLegalP" data-numerator="11" id="kapittel-4-foreslåttparagraf-1-nummer-11">(11) Departementet kan fastsette nærmere bestemmelser om virkeområde i forskrift, herunder regler om offentliggjøring av valg av hjemstat etter fjerde ledd.</article></article> <article class="defaultP" margin-top="true">§ 5-5 første ledd tredje punktum skal lyde:</article><article class="legalP" id="kapittel-4-ledd-1">Utstederen skal sørge for at årsrapporten forblir offentlig i minst ti år.</article> <article class="defaultP" margin-top="true">§ 5-5 åttende ledd første punktum skal lyde:</article><article class="numberedLegalP" data-numerator="8" id="kapittel-4-nummer-4">(8) Departementet kan i forskrift fastsette regler om innhold, utarbeidelse, offentliggjøring og rapporteringsformat for årsrapport og om ansvarlige personer som nevnt i annet ledd nr. 3.</article> <article class="defaultP" margin-top="true">§ 5-6 første ledd tredje punktum skal lyde:</article><article class="legalP" id="kapittel-4-ledd-2">Utsteder skal sørge for at halvårsårsrapport forblir offentlig i minst ti år.</article> <article class="defaultP" margin-top="true">§ 5-6 sjette ledd andre punktum skal lyde:</article><article class="legalP" id="kapittel-4-ledd-3">Departementet kan i forskrift fastsette krav om ytterligere delårsrapportering, inkludert delårsregnskaper, samt om innhold, avleggelse og offentliggjøring av delårsregnskaper.</article> <article class="defaultP" margin-top="true">I § 5-8 oppheves fjerde og sjette ledd.</article> <article class="defaultP" margin-top="true">Nåværende femte ledd blir nytt fjerde ledd.</article> <article class="defaultP" margin-top="true">§ 5-9 sjette ledd første punktum skal lyde:</article><article class="numberedLegalP" data-numerator="6" id="kapittel-4-nummer-5">(6) Aksjeutsteder kan bruke elektronisk kommunikasjon når meldinger, varsler, informasjon, dokumenter, underretninger og lignende skal gis til en aksjeeier, dersom aksjeeier uttrykkelig har godtatt dette.</article> <article class="defaultP" margin-top="true">§ 5-12 femte ledd nytt annet punktum skal lyde:</article><article class="legalP" id="kapittel-4-ledd-4">Departementet kan fastsette forskrifter om tilknytning til et felles europeisk tilknytningspunkt for offisielt utpekte lagringsmekanismer for lagringspliktig informasjon.</article> <article class="defaultP" margin-top="true">Overskriften til § 8-1 skal lyde:</article><article class="defaultP"><i>Verdipapirmarkedsforordningen</i></article> <article class="defaultP" margin-top="true">§ 9-10 tredje ledd skal lyde:</article><article class="numberedLegalP" data-numerator="3" id="kapittel-4-nummer-6">(3) Personer som nevnt i første ledd i et verdipapirforetak som er å anse som vesentlig vurdert ut fra størrelse, intern organisering og virksomhetens art, omfang og kompleksitet, kan kun inneha én av følgende kombinasjoner av stillinger og verv samtidig:<ul class="defaultList"><li data-li-identifier="1." data-name="1."><article class="listArticle" id="kapittel-4-nummer-6-punkt-1"><article class="legalP" id="kapittel-4-nummer-6-punkt-1-ledd-1">én stilling som daglig leder kombinert med to styreverv,</article></article></li><li data-li-identifier="2." data-name="2."><article class="listArticle" id="kapittel-4-nummer-6-punkt-2"><article class="legalP" id="kapittel-4-nummer-6-punkt-2-ledd-1">fire styreverv.</article></article></li></ul></article> <article class="defaultP" margin-top="true">§ 9-14 første ledd annet punktum skal lyde:</article><article class="legalP" id="kapittel-4-ledd-5">Det samme gjelder etter mottak av opplysninger som angitt i tredje ledd.</article> <article class="defaultP" margin-top="true">§ 9-14 annet ledd første punktum skal lyde:</article><article class="legalP" id="kapittel-4-ledd-6">Finanstilsynet skal vurdere meldingen innen 60 virkedager, regnet fra det tidspunktet Finanstilsynet har bekreftet mottak av meldingen og opplysninger som angitt i § 9-3 tredje ledd.</article> <article class="defaultP" margin-top="true">§ 9-20 skal lyde:</article><article class="futureLegalArticle" data-name="§9-20" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 9-20</span>. <span class="legalArticleTitle">Klagebehandling</span></span><article class="legalP" id="kapittel-4-foreslåttparagraf-2-ledd-1">Departementet kan i forskrift gi regler om klagebehandling.</article></article> <article class="defaultP" margin-top="true">§ 9-21 nytt annet og tredje ledd skal lyde:</article><article class="numberedLegalP" data-numerator="2" id="kapittel-4-nummer-7">(2) Verdipapirforetak som har tillatelse til å yte investeringstjenester, kan yte slike tjenester i annen EØS-stat etter reglene i § 9-33.</article><article class="numberedLegalP" data-numerator="3" id="kapittel-4-nummer-8">(3) Verdipapirforetak kan etter tillatelse fra Finanstilsynet etablere filial eller datterselskap utenfor EØS-området.</article> <article class="defaultP" margin-top="true">Nåværende tredje ledd blir nytt fjerde ledd.</article></section><section class="section" data-name="kapV" id="kapittel-5" data-lovdata-URL="LTI/lov/2021-04-30-26/KAPITTEL_5"><h2 data-text-align="center">V</h2><article class="defaultP">I lov 25. november 2011 nr. 44 om verdipapirfond gjøres følgende endringer:</article> <article class="defaultP" margin-top="true">§ 2-10 nytt tredje punktum skal lyde:</article><article class="legalP" id="kapittel-5-ledd-1">Agenten kan være tilknyttet bare ett forvaltningsselskap.</article> <article class="defaultP" margin-top="true">Nåværende tredje punktum blir nytt fjerde punktum og skal lyde:</article><article class="legalP" id="kapittel-5-ledd-2">Bestemmelsene gitt i eller i medhold av verdipapirhandelloven § 10-22 annet til fjerde ledd gjelder tilsvarende så langt de passer.</article></section><section class="section" data-name="kapVI" id="kapittel-6" data-lovdata-URL="LTI/lov/2021-04-30-26/KAPITTEL_6"><h2 data-text-align="center">VI</h2><article class="defaultP">I lov 20. juni 2014 nr. 28 om forvaltning av alternative investeringsfond gjøres følgende endringer:</article> <article class="defaultP" margin-top="true">§ 1-2 bokstav k skal lyde:<ul class="defaultList"><li data-li-identifier="k)" data-name="k)"><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">profesjonell investor: profesjonell kunde som nevnt i verdipapirhandelloven § 10-6, eller kunde som behandles som profesjonell etter verdipapirhandelloven § 10-7, jf. § 10-8</article></article></li></ul></article> <article class="defaultP" margin-top="true">§ 1-2 bokstav l skal lyde:<ul class="defaultList"><li data-li-identifier="l)" data-name="l)"><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">ikke-profesjonell investor: ikke-profesjonell kunde som nevnt i verdipapirhandelloven § 10-7.</article></article></li></ul></article> <article class="defaultP" margin-top="true">§ 7-3 skal lyde:</article><article class="legalP" id="kapittel-6-ledd-1">Ved markedsføring av alternative investeringsfond til ikke-profesjonelle investorer skal krav til vurdering av egnethet som nevnt i verdipapirhandelloven § 10-15 første ledd med tilhørende forskrifter overholdes.</article></section><section class="section" data-name="kapVII" id="kapittel-7" data-lovdata-URL="LTI/lov/2021-04-30-26/KAPITTEL_7"><h2 data-text-align="center">VII</h2><article class="defaultP">I lov 10. april 2015 nr. 17 om finansforetak og finanskonsern skal § 20-20 annet ledd annet punktum lyde:</article><article class="legalP" id="kapittel-7-ledd-1">Erverv av aksjer eller egenkapitalbevis som følge av krisetiltak gir ikke tilbudsplikt etter verdipapirhandelloven kapittel 6.</article></section><section class="section" data-name="kapVIII" id="kapittel-8" data-lovdata-URL="LTI/lov/2021-04-30-26/KAPITTEL_8"><h2 data-text-align="center">VIII</h2><article class="defaultP">I lov 17. juni 2016 nr. 30 om EØS-finanstilsyn gjøres følgende endring:</article> <article class="defaultP" margin-top="true">I § 7 oppheves ny § 13-6 a i nr. 1 om endringer i lov 29. juni 2007 nr. 75 om verdipapirhandel.</article></section><section class="section" data-name="kapIX" id="kapittel-9" data-lovdata-URL="LTI/lov/2021-04-30-26/KAPITTEL_9"><h2 data-text-align="center">IX</h2><ul class="defaultList"><li data-li-identifier="1." data-name="1."><article class="listArticle" id="kapittel-9-punkt-1"><article class="legalP" id="kapittel-9-punkt-1-ledd-1">Loven trer i kraft fra den tid Kongen bestemmer. De ulike deler av loven kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-9-punkt-2"><article class="legalP" id="kapittel-9-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>