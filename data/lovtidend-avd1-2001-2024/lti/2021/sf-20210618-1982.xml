<!DOCTYPE html><html lang="no"><head><title>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-18-1982</dd><dt class="dokid">DokumentID</dt><dd class="dokid">LTI/forskrift/2021-06-18-1982</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2021-06-18, 2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen, bilandene</dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§12</li><li>lov/2010-05-28-16/§40</li><li>lov/2010-05-28-16/§69</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 17:20</dd><dt class="journalNumber">Journalnummer</dt><dd class="journalNumber">2021-1124</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. juni 2021 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 12, § 40 og § 69. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2021-06-18-1982</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten<ul class="tocSubUl"><li>I<ul class="tocSubUl"><li>§ 10-4. Underretning til tingretten om siktelse eller tiltale mot gjenlevende forelder</li><li>§ 32-1. Anmerkning av utenlandske reaksjoner og tiltak på politiattest</li><li>§ 34-13. Politiattest til personer som skal drive organisert treningsvirksomhet for barn</li><li>§ 34-17. Politiattest til personer som skal ansettes i Eksportfinansiering Norge</li><li>§ 34-18. Politiattest til personer som skal ansettes ved museer mv.</li><li>§ 36-4. Krav til elektronisk legitimasjon for fysisk personer</li><li>§ 42-5. Personvernnemndas klagebehandling</li><li>§ 57-11. Sletting</li><li>§ 58-10. Sperring</li><li>§ 58-11. Sletting</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-18-1982" id="dokument"><h1>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-18-1982/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">§ 10-4 skal lyde:</article><article class="futureLegalArticle" data-name="§10-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Underretning til tingretten om siktelse eller tiltale mot gjenlevende forelder</span></span><article class="legalP" id="kapittel-1-foreslåttparagraf-1-ledd-1">Dersom gjenlevende forelder siktes eller tiltales for forsettlig å ha voldt den annen forelders død, skal politiet straks underrette tingretten om dette, jf. barneloven § 38 og § 64b.</article></article> <article class="defaultP" margin-top="true">§ 15-2 fjerde ledd skal lyde:</article><article class="legalP" id="kapittel-1-ledd-2">For opplysninger som er sperret etter politiregisterloven § 50 tredje ledd eller etter § 58-10 tredje eller fjerde ledd, gjelder første ledd første og annet punktum og annet ledd.</article> <article class="defaultP" margin-top="true">§ 15-4 første ledd skal lyde:</article><article class="legalP" id="kapittel-1-ledd-3">Opplysninger som sperres kan bare brukes til følgende formål:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">dokumentasjon i den registrertes eller den behandlingsansvarliges interesse,</article></article></li><li data-li-identifier="2." data-name="2."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">politimessige formål når sperring er begrunnet i at opplysningen ikke skal brukes til vandelskontroll,</article></article></li><li data-li-identifier="3." data-name="3."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">utarbeidelse av nasjonale trussel- og risikovurderinger og etterretningsprodukter når opplysningene er sperret etter § 59-11,</article></article></li><li data-li-identifier="4." data-name="4."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">formål som nevnt i politiregisterloven § 50 tredje ledd når opplysningene er sperret etter denne bestemmelsen,</article></article></li><li data-li-identifier="5." data-name="5."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">til å gi den registrerte innsyn når opplysningene er sperret etter § 58-10 tredje eller fjerde ledd, eller</article></article></li><li data-li-identifier="6." data-name="6."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">til andre formål dersom sperring er begrunnet i den registrertes interesse og den registrerte samtykker, jf. § 6-1.</article></article></li></ul></article> <article class="defaultP" margin-top="true">§ 16-2 annet ledd skal lyde:</article><article class="legalP" id="kapittel-1-ledd-4">Etter at opplysningene er fjernet fra registrene skal opplysningene<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">behandles i samsvar med arkivlovgivningen, eller</article></article></li><li data-li-identifier="2." data-name="2."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">tilintetgjøres.</article></article></li></ul></article> <article class="defaultP" margin-top="true">§ 20-3 nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1"><i>personkontroll:</i> PSTs arbeid med klarering i tilknytning til sikkerhetsloven kapittel 8 og forskrift 20. desember 2018 nr. 2054 om sikkerhetsklarering og annen klarering.</article></article></li></ul></article> <article class="defaultP" margin-top="true">§ 21-1 nr. 6 første punktum skal lyde:</article><article class="legalP" id="kapittel-1-ledd-5">I forbindelse med personkontroll og akkreditering kan det kun behandles opplysninger som er av betydning for spørsmålet om klareringen i en aktuell sak, herunder opplysninger om en allerede klarert person dersom dette er nødvendig for å vurdere vedkommendes sikkerhetsmessige skikkethet.</article> <article class="defaultP" margin-top="true">§ 21-2 første ledd nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Person som er underlagt undersøkelse med sikte på klarering eller akkreditering</article></article></li></ul></article> <article class="defaultP" margin-top="true">§ 22-1 annet til femte ledd skal lyde:</article><article class="legalP" id="kapittel-1-ledd-6">Den registrerte har ikke rett til innsyn i behandling av opplysninger om seg selv hos PST, jf. politiregisterloven § 66 første ledd. Verken den registrerte eller andre har rett til innsyn etter offentleglova hos PST, jf. politiregisterloven § 66 annet ledd.</article><article class="legalP" id="kapittel-1-ledd-7">Innsyn kan likevel gis dersom behandling av opplysninger beror på samtykke, jf. § 6-1. Innsyn kan i tillegg gis i saksdokumenter i sak om båndlegging utenfor straffesak, jf. politiregisterloven § 66 fjerde ledd.</article><article class="legalP" id="kapittel-1-ledd-8">Begjæring om innsyn etter annet ledd skal avvises.</article><article class="legalP" id="kapittel-1-ledd-9">For innsyn i opplysninger som behandles i forbindelse med klarering gjelder bestemmelsene gitt i eller i medhold av sikkerhetsloven.</article> <article class="defaultP" margin-top="true">§ 24-2 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">nødvendighetskravet, jf. politiregisterloven § 5 første ledd nr. 1, slik at det i den enkelte straffesak kan behandles opplysninger i samsvar med reglene i straffeprosessloven,</article></article></li></ul></article> <article class="defaultP" margin-top="true">§ 24-2 tredje ledd skal lyde:</article><article class="legalP" id="kapittel-1-ledd-10">For behandling av opplysninger innhentet ved kommunikasjonskontroll, romavlytting og dataavlesing gjelder politiregisterloven så langt den passer med de begrensninger som følger av straffeprosessloven og forskrift 9. september 2016 nr. 1047 om kommunikasjonskontroll, romavlytting og dataavlesing.</article> <article class="defaultP" margin-top="true">§ 25-3 annet ledd skal lyde:</article><article class="legalP" id="kapittel-1-ledd-11">Dokumenter i saker som bare eller hovedsakelig gjelder militærpersons overtredelse av den militære straffelov eller forsvarsloven, arkiveres av stedlig politidistrikt.</article> <article class="defaultP" margin-top="true">§ 28-2 første ledd skal lyde:</article><article class="legalP" id="kapittel-1-ledd-12">Politiattest kan bare utstedes når det er hjemlet i lov eller i forskrift gitt i medhold av lov. Med politiattest menes norsk politiattest med opplysninger fra politiets registre. Politiattest fra andre land kan ikke kreves fremlagt, med mindre slik adgang følger av Norges folkerettslige forpliktelser. Politiattest utstedt i annet EØS-land likestilles likevel med norsk politiattest i de tilfeller hvor det er hjemlet krav om botid, jf. politiregisterloven § 36 annet ledd.</article> <article class="defaultP" margin-top="true">§ 28-4 første ledd skal lyde:</article><article class="legalP" id="kapittel-1-ledd-13">Krav om botid i Norge som er fastsatt i henhold til politiregisterloven § 36 annet ledd gjelder bare for utlendinger som har oppholdt seg i Norge i kortere tid enn fastsatt botid. Kravet om botid gjelder likevel ikke for<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">EØS-borgere som legger frem politiattest fra hjemlandet sitt,</article></article></li><li data-li-identifier="2." data-name="2."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">utlendinger fra land utenfor EØS som har opphold i et EØS-land som tilsvarer lengden av kravet om botid, og som legger frem politiattest og bevis på lovlig opphold fra EØS-landet, og</article></article></li><li data-li-identifier="3." data-name="3."><article class="listArticle" id="kapittel-1-ledd-13-punkt-3"><article class="legalP" id="kapittel-1-ledd-13-punkt-3-ledd-1">utlendinger fra land utenfor EØS med tidligere opphold i Norge, der fraværet fra Norge er så kortvarig at det kan gjennomføres tilfredsstillende vandelskontroll. Det samme gjelder når utlendingen har fått norsk statsborgerskap etter gjenbosetting i Norge.</article></article></li></ul></article> <article class="defaultP" margin-top="true">§ 32-1 skal lyde:</article><article class="futureLegalArticle" data-name="§32-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 32-1</span>. <span class="legalArticleTitle">Anmerkning av utenlandske reaksjoner og tiltak på politiattest</span></span><article class="legalP" id="kapittel-1-foreslåttparagraf-2-ledd-1">Utenlandske reaksjoner som er registrert i reaksjonsregisteret, jf. § 44-5, skal anmerkes på politiattest i samme utstrekning som reaksjoner ilagt i Norge.</article></article> <article class="defaultP" margin-top="true">§ 34-13 skal lyde:</article><article class="futureLegalArticle" data-name="§34-13" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 34-13</span>. <span class="legalArticleTitle">Politiattest til personer som skal drive organisert treningsvirksomhet for barn</span></span><article class="legalP" id="kapittel-1-foreslåttparagraf-3-ledd-1">Personer som skal arbeide med eller ha oppgaver knyttet til trening for barn i virksomheter utenfor frivillige organisasjoner, og hvor oppgavene innebærer et tillits- eller ansvarsforhold overfor mindreårige eller personer med utviklingshemming, skal legge frem barneomsorgsattest som nevnt i politiregisterloven § 39.</article><article class="legalP" id="kapittel-1-foreslåttparagraf-3-ledd-2">For å kunne gjennomføre vandelskontroll som nevnt i første ledd må virksomheten ha et styrende organ og vedtekter eller lignende som nærmere beskriver virksomheten.</article></article> <article class="defaultP" margin-top="true">§ 34-17 skal lyde:</article><article class="futureLegalArticle" data-name="§34-17" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 34-17</span>. <span class="legalArticleTitle">Politiattest til personer som skal ansettes i Eksportfinansiering Norge</span></span><article class="legalP" id="kapittel-1-foreslåttparagraf-4-ledd-1">Det skal kreves fremleggelse av ordinær politiattest av personer som skal besette stillinger i Eksportfinansiering Norge som styremedlem, varamedlem og observatør i styret, daglig leder eller andre personer som skal inngå i den faktiske ledelsen av virksomheten eller deler av denne, samt andre personer med nøkkelfunksjoner i Eksportfinansiering Norge.</article></article> <article class="defaultP" margin-top="true">§ 34-18 overskriften skal lyde:</article><article class="futureLegalArticle" data-name="§34-18" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 34-18</span>. <span class="legalArticleTitle">Politiattest til personer som skal ansettes ved museer mv.</span></span></article> <article class="defaultP" margin-top="true">§ 36-4 skal lyde:</article><article class="futureLegalArticle" data-name="§36-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 36-4</span>. <span class="legalArticleTitle">Krav til elektronisk legitimasjon for fysisk personer</span></span><article class="legalP" id="kapittel-1-foreslåttparagraf-6-ledd-1">Gyldig legitimasjon for fysiske personer er eID-tjeneste som oppfyller kravene til nivå høyt i forskrift 21. november 2019 nr. 1578 om selvdeklarasjon av ordninger for elektronisk identifikasjon § 3 og som er oppført på publisert liste i henhold til § 13 første ledd i nevnte forskrift.</article></article> <article class="defaultP" margin-top="true">§ 36-6 annet ledd skal lyde:</article><article class="legalP" id="kapittel-1-ledd-14">Politiattesten skal sendes til søkeren. Attesten sendes til søkerens folkeregistrerte adresse eller søkerens digitale postkasse, med mindre særlige grunner foreligger. Er søkeren bosatt i utlandet på søknadstidspunktet, sendes attesten til den adressen søkeren oppgir.</article> <article class="defaultP" margin-top="true">§ 42-2 første ledd skal lyde:</article><article class="legalP" id="kapittel-1-ledd-15">Datatilsynet kan gi pålegg om at behandling av opplysninger i strid med politiregisterloven og denne forskriften skal opphøre eller stille vilkår som må oppfylles for at behandlingen skal være i samsvar med loven og denne forskriften, med unntak av behandling av opplysninger som nevnt i § 42-3, jf. også politiregisterloven § 60 første ledd. Datatilsynet kan uansett gi pålegg ved behandling av opplysninger i politiets registre som er forskriftsregulert etter politiregisterloven § 14 første ledd, med de unntak som følger av politiregisterloven § 60 første ledd tredje punktum.</article> <article class="defaultP" margin-top="true">Ny § 42-5 skal lyde:</article><article class="futureLegalArticle" data-name="§42-5" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 42-5</span>. <span class="legalArticleTitle">Personvernnemndas klagebehandling</span></span><article class="legalP" id="kapittel-1-foreslåttparagraf-7-ledd-1">Datatilsynets vedtak om pålegg etter politiregisterloven § 60 første ledd kan påklages av den registrerte og den behandlingsansvarlige. Med vedtak om pålegg menes også vedtak hvor det ikke er gitt et pålegg.</article><article class="legalP" id="kapittel-1-foreslåttparagraf-7-ledd-2">Personvernnemnda kan ikke behandle klager over anmerkninger etter politiregisterloven § 60 annet ledd, med unntak av det som følger av tredje ledd.</article><article class="legalP" id="kapittel-1-foreslåttparagraf-7-ledd-3">Dersom Personvernnemnda kommer til at Datatilsynet har fattet vedtak om anmerkning i sak hvor Datatilsynet skulle ha fattet vedtak om pålegg, kan Datatilsynets anmerkning likevel klagebehandles.</article><article class="legalP" id="kapittel-1-foreslåttparagraf-7-ledd-4">Forvaltningsloven § 29 gjelder tilsvarende for klager over Datatilsynets vedtak etter politiregisterloven § 60 tredje ledd.</article></article> <article class="defaultP" margin-top="true">§ 44-13 tredje ledd skal lyde:</article><article class="legalP" id="kapittel-1-ledd-16">Opplysninger skal slettes i samsvar med § 16-2 annet ledd nr. 1.</article> <article class="defaultP" margin-top="true">§ 45-2 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-16-punkt-1"><article class="legalP" id="kapittel-1-ledd-16-punkt-1-ledd-1"><i>DNA-profil:</i> resultatet av en DNA-analyse av biologisk materiale fra en person eller spor i identifiseringsøyemed. DNA-profilen uttrykkes ved en kombinasjon av tall, bokstaver og eventuelt symboler. DNA-profiler registrert i DNA-registeret omtales som identitetsprofiler, etterforskningsprofiler og sporprofiler.</article></article></li></ul></article> <article class="defaultP" margin-top="true">§ 45-17 første ledd tredje og fjerde punktum skal lyde:</article><article class="legalP" id="kapittel-1-ledd-17">Sletting av identitetsprofil skal gjøres i samsvar med § 16-2 annet ledd nr. 2. Sletting av øvrige opplysninger skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 45-17 annet ledd fjerde og femte punktum skal lyde:</article><article class="legalP" id="kapittel-1-ledd-18">Sletting av etterforskningsprofil skal gjøres i samsvar med § 16-2 annet ledd nr. 2. Sletting av øvrige opplysninger skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 45-17 tredje ledd annet punktum skal lyde:</article><article class="legalP" id="kapittel-1-ledd-19">Sletting skal gjøres i samsvar med § 16-2 annet ledd nr. 2.</article> <article class="defaultP" margin-top="true">§ 45-17 fjerde ledd skal lyde:</article><article class="legalP" id="kapittel-1-ledd-20">Referanseprofil skal slettes når formålet med undersøkelsene er oppnådd eller referansepersonen trekker samtykket tilbake. Sletting skal gjøres i samsvar med § 16-2 annet ledd nr. 2.</article> <article class="defaultP" margin-top="true">§ 46-5 tredje og fjerde ledd skal lyde:</article><article class="legalP" id="kapittel-1-ledd-21">I etterforskningsregisteret kan det registreres opplysninger som nevnt i § 46-4 om den som er mistenkt eller siktet for en handling som kan medføre frihetsstraff.</article><article class="legalP" id="kapittel-1-ledd-22">I sporregisteret kan det registreres opplysninger om personer med ukjent identitet når opplysningene antas å ha tilknytning til uoppklart straffesak.</article> <article class="defaultP" margin-top="true">§ 47-14 tredje ledd skal lyde:</article><article class="legalP" id="kapittel-1-ledd-23">Opplysninger som behandles etter politiregisterloven § 8 og som det ikke er grunnlag for å behandle videre skal senest 4 måneder etter at opplysningen ble registrert, slettes i henhold til § 16-2 tredje ledd.</article> <article class="defaultP" margin-top="true">§ 48-12 annet ledd skal lyde:</article><article class="legalP" id="kapittel-1-ledd-24">Sletting av opplysninger i straffesaksregisteret skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 49-11 annet ledd skal lyde:</article><article class="legalP" id="kapittel-1-ledd-25">Sletting av opplysninger skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 50-12 første ledd første punktum skal lyde:</article><article class="legalP" id="kapittel-1-ledd-26">Ved identifikasjon av lik skal opplysningene slettes i samsvar med § 16-2 annet ledd nr. 1 senest 5 år etter at vedkommende er identifisert, med unntak av kjerneinformasjon som muliggjør gjenfinnelse av arkivert sak.</article> <article class="defaultP" margin-top="true">§ 50-12 første ledd tredje punktum skal lyde:</article><article class="legalP" id="kapittel-1-ledd-27">Opplysningene skal slettes i samsvar med § 16-2 annet ledd nr. 1.</article> <article class="defaultP" margin-top="true">§ 51-12 annet ledd skal lyde:</article><article class="legalP" id="kapittel-1-ledd-28">Opplysningene skal slettes i samsvar med § 16-2 annet ledd nr. 1.</article> <article class="defaultP" margin-top="true">§ 52-11 første ledd skal lyde:</article><article class="legalP" id="kapittel-1-ledd-29">Alle opplysninger som registreres i ASK slettes i tråd med bestemmelsene i hvitvaskingsloven § 34. Opplysningene skal slettes i samsvar med § 16-2 annet ledd nr. 2.</article> <article class="defaultP" margin-top="true">§ 53-15 første ledd og annet ledd første punktum skal lyde:</article><article class="legalP" id="kapittel-1-ledd-30">Sletting av opplysninger i politioperative registre skal gjøres i samsvar med § 16-2 annet ledd nr. 1.</article><article class="legalP" id="kapittel-1-ledd-31">Opplysninger i lydlogg skal slettes automatisk, jf. § 16-2 annet ledd nr. 2, etter 90 dager med mindre det foreligger en anmeldelse eller andre konkrete holdepunkter som tilsier at lydloggen vil få betydning som bevis i straffesak eller annen form for dokumentasjon.</article> <article class="defaultP" margin-top="true">§ 54-12 annet og tredje ledd skal lyde:</article><article class="legalP" id="kapittel-1-ledd-32">Sletting av opplysninger i arrestjournalen skal gjøres i samsvar med § 16-2 annet ledd nr. 1.</article><article class="legalP" id="kapittel-1-ledd-33">Opptak av lyd og bilde i politiarrest skal slettes etter en måned med mindre det foreligger anmeldelse eller andre konkrete holdepunkter tilsier at opptakene vil være av betydning som bevis i straffesak. Fortsatt lagring kan også skje dersom arrestanten klager på arrestoppholdet og samtykker til fortsatt lagring. Beslutning om fortsatt lagring treffes av den behandlingsansvarlige. Når formålet med den videre behandlingen er oppnådd, skal lyd- og bildeopptakene slettes. Opplysningene skal slettes i samsvar med § 16-2 annet ledd nr. 2.</article> <article class="defaultP" margin-top="true">§ 55-11 annet ledd skal lyde:</article><article class="legalP" id="kapittel-1-ledd-34">Sletting av opplysninger skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 56-11 annet ledd skal lyde:</article><article class="legalP" id="kapittel-1-ledd-35">Sletting av opplysninger skal gjøres i samsvar med § 16-2 annet ledd nr. 1.</article> <article class="defaultP" margin-top="true">§ 57-11 skal lyde:</article><article class="futureLegalArticle" data-name="§57-11" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 57-11</span>. <span class="legalArticleTitle">Sletting</span></span><article class="legalP" id="kapittel-1-foreslåttparagraf-8-ledd-1">Opplysninger i informantregisteret skal ikke oppbevares lenger enn nødvendig ut fra formålet med behandlingen. Opplysningene skal slettes i samsvar med § 16-2 annet ledd nr. 2.</article></article> <article class="defaultP" margin-top="true">§ 58-10 skal lyde:</article><article class="futureLegalArticle" data-name="§58-10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 58-10</span>. <span class="legalArticleTitle">Sperring</span></span><article class="legalP" id="kapittel-1-foreslåttparagraf-9-ledd-1">Opplysninger som er sperret i henhold til politiregisterloven § 50 og § 51 behandles i samsvar med forskriften kapittel 15.</article><article class="legalP" id="kapittel-1-foreslåttparagraf-9-ledd-2">Saksbehandlingsreglene i politiregisterloven § 54 og forskriften kapittel 17 kommer til anvendelse.</article><article class="legalP" id="kapittel-1-foreslåttparagraf-9-ledd-3">Opplysninger som er registrert i forbindelse med gjennomføring av bekymringssamtale skal sperres etter 5 år dersom det ikke er nye registreringer på vedkommende i løpet av denne tidsperioden.</article><article class="legalP" id="kapittel-1-foreslåttparagraf-9-ledd-4">Opplysninger som er registrert i forbindelse med gjennomføring av bekymringssamtale hvor barn og foresatte ikke er pålagt møteplikt etter politiloven § 13 fjerde ledd, og hvor det ikke har vært behov for iverksetting av tiltak, skal sperres etter 1 år dersom det ikke er nye registreringer på vedkommende i løpet av denne tidsperioden.</article><article class="legalP" id="kapittel-1-foreslåttparagraf-9-ledd-5">Opplysninger som er sperret etter tredje eller fjerde ledd kan bare brukes for å gi den registrerte innsyn, jf. § 58-8.</article></article> <article class="defaultP" margin-top="true">§ 58-11 skal lyde:</article><article class="futureLegalArticle" data-name="§58-11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 58-11</span>. <span class="legalArticleTitle">Sletting</span></span><article class="legalP" id="kapittel-1-foreslåttparagraf-10-ledd-1">Sperrede opplysninger skal slettes senest 15 år etter at den registrerte fylte 18 år. Opplysninger skal slettes i samsvar med § 16-2 annet ledd nr. 2.</article><article class="legalP" id="kapittel-1-foreslåttparagraf-10-ledd-2">Saksbehandlingsreglene i politiregisterloven § 54 og forskriften kapittel 17 kommer til anvendelse. Begjæringer om sletting skal etterkommes.</article></article> <article class="defaultP" margin-top="true">§ 59-12 første ledd nytt tredje punktum skal lyde:</article><article class="legalP" id="kapittel-1-ledd-36">Sletting av opplysninger skal gjøres i samsvar med § 16-2 annet ledd nr. 2.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-18-1982/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks, med unntak av endringene i § 15-2, § 15-4, § 58-10 og § 58-11, som trer i kraft 1. januar 2022.</article></section></main></body></html>