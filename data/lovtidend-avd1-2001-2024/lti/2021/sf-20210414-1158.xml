<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-14-1158</dd><dt class="dokid">DokumentID</dt><dd class="dokid">LTI/forskrift/2021-04-14-1158</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2021-04-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2021-04-15 15:55</dd><dt class="journalNumber">Journalnummer</dt><dd class="journalNumber">2021-0580</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 14. april 2021 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2021-04-14-1158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 47. Stenging av områder for å begrense fangst av fisk under minstemål og bifangst</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-14-1158" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-14-1158/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endring:</article> <article class="defaultP" margin-top="true">§ 47 skal lyde:</article><article class="futureLegalArticle" data-name="§47" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 47</span>. <span class="legalArticleTitle">Stenging av områder for å begrense fangst av fisk under minstemål og bifangst</span></span><article class="legalP" id="kapittel-1-foreslåttparagraf-1-ledd-1">For å begrense fisket av reker, torsk, hyse, sei og blåkveite under minstemål, samt uer under 32 cm, kan Fiskeridirektoratet forby fisket etter disse artene i visse områder nord for 62° N.</article><article class="legalP" id="kapittel-1-foreslåttparagraf-1-ledd-2">For å begrense fisket av torsk, sei, hyse og hvitting under minstemål kan Fiskeridirektoratet forby fiske med trål og snurrevad i visse områder sør for 62° N dersom det ved fiske med stormasket trål eller snurrevad er større innblanding enn til sammen 15&#xa0;% torsk, sei, hyse og hvitting under minstemål i antall i de enkelte fangster. Området kan stenges i inntil 14 dager, hvoretter område gjenåpnes automatisk. Sør for 62° N og vest for en rett linje gjennom Lindesnes fyr og Hanstholmen fyr kan størrelsen på område tilsvare inntil 500 kvadratnautiske mil, mens det kan tilsvare inntil 250 kvadratnautiske mil i området beskrevet i § 3 nr. 4 (Skagerrak). Innenfor det stengte området kan det likevel fiskes med reketrål dersom sorteringsrist er installert i trålen og oppsamlingspose ikke er påmontert, pelagisk trål etter makrell, hestmakrell eller sild, og konvensjonelle (garn, line teiner) redskap.</article><article class="legalP" id="kapittel-1-foreslåttparagraf-1-ledd-3">For å begrense fisket av reker under minstemål kan Fiskeridirektoratet forby fiske etter reker i visse områder sør for 62° N dersom det ved fiske etter reker er større innblanding enn 15&#xa0;% reke under minstemål i antall i de enkelte fangster. Området kan stenges i inntil 14 dager, hvoretter området gjenåpnes automatisk. Sør for 62° N og vest for en rett linje gjennom Lindesnes fyr og Hanstholmen fyr kan størrelsen på område tilsvare inntil 500 kvadratnautiske mil, mens det kan tilsvare inntil 250 kvadratnautiske mil i området beskrevet i § 3 nr. 4 (Skagerrak). Fiskeridirektoratet kan tillate fiske innenfor det stengte området dersom det er innmontert seleksjonssystemer for utsortering av reker under minstemål.</article><article class="legalP" id="kapittel-1-foreslåttparagraf-1-ledd-4">For å begrense bifangst av hyse, uer og sei kan Fiskeridirektoratet forby fisket etter vassild i visse områder nord for 62° N for en periode på inntil 14 dager, dersom bifangst av disse artene til sammen overstiger 1000 kg i de enkelte fangster. Deretter gjenåpnes området automatisk</article><article class="legalP" id="kapittel-1-foreslåttparagraf-1-ledd-5">For å begrense fisket av tobis under minstemål kan Fiskeridirektoratet forby fiske etter tobis i visse områder dersom det ved fiske etter tobis er større innblanding enn 10&#xa0;% tobis under minstemål i antall i de enkelte fangster. Området kan stenges i inntil 7 dager, hvoretter området gjenåpnes automatisk.</article><article class="legalP" id="kapittel-1-foreslåttparagraf-1-ledd-6">For å begrense fisket av andre arter under minstemål i fisket etter tobis kan Fiskeridirektoratet forby fiske etter tobis i visse områder, dersom innblanding av andre arter under minstemål til sammen overstiger 20 stk. per 100 kg i de enkelte fangster. Området kan stenges i inntil 7 dager, hvoretter området gjenåpnes automatisk.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-14-1158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>