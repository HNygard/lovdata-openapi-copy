<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-01-1724</dd><dt class="dokid">DokumentID</dt><dd class="dokid">LTI/forskrift/2021-06-01-1724</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-06-02 09:20</dd><dt class="journalNumber">Journalnummer</dt><dd class="journalNumber">2021-0893</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 1. juni 2021 med hjemmel i lov 5. august 1994 nr. 55 om vern mot smittsomme sykdommer § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-06-01-1724</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I<ul class="tocSubUl"><li>§ 6e. Særskilt unntak fra innreise-, smitte- og ventekarantene for personell i kritiske samfunnsfunksjoner</li><li>§ 6k. Unntak fra smitte- og ventekarantene for helsepersonell som er beskyttet mot SARS-CoV-2 uten dokumentasjon fra norsk helse- og omsorgstjeneste</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-01-1724" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-01-1724/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4 annet og tredje ledd skal lyde:</article><article class="legalP" id="kapittel-1-ledd-2">Smittekarantene gjelder ikke for personer som ved nærkontakten<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">var fullvaksinert mot SARS-CoV-2</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">hadde gjennomgått covid-19 siste 6 måneder med varighet fra avisolering til 6 måneder etter prøvedato</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">hadde fått 1. vaksinedose mot SARS-CoV-2 med varighet fra 3 til 15 uker etter vaksinasjonen, dersom vedkommende testes med PCR-test mellom døgn 3 og 7 etter nærkontakten.</article></article></li></ul></article><article class="legalP" id="kapittel-1-ledd-3">Ventekarantene gjelder ikke<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">for personer som er beskyttet mot SARS-CoV-2</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">dersom husstandsmedlemmet i smittekarantene var beskyttet mot SARS-CoV-2 ved nærkontakten.</article></article></li></ul></article> <article class="defaultP" margin-top="true">§ 6d tredje ledd skal lyde:</article><article class="legalP" id="kapittel-1-ledd-4">De som har vært i områder med karanteneplikt jf. vedlegg A, på vegne av norske statlige myndigheter og av utenrikspolitiske viktige grunner, er unntatt fra innreisekarantene i både arbeidstiden og fritiden dersom de ved ankomst til Norge er fullvaksinert mot SARS-CoV-2 eller har gjennomgått covid-19 i løpet av de siste seks månedene. Personer som har fått 1. vaksinedose mot SARS-CoV-2 i løpet av siste 3 til 15 uker er unntatt fra innreisekarantene i både arbeidstiden og fritiden når det foreligger negativt resultat fra PCR-test tatt tidligst tre døgn etter ankomst. Det stilles krav om at det kan fremlegges dokumentasjon fra norsk helse- og omsorgstjeneste på at de er beskyttet eller fullvaksinert. Utenriksdepartementet skal på forhånd godkjenne bruk av dette unntaket.</article> <article class="defaultP" margin-top="true">§ 6e skal lyde:</article><article class="futureLegalArticle" data-name="§6e" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6e</span>. <span class="legalArticleTitle">Særskilt unntak fra innreise-, smitte- og ventekarantene for personell i kritiske samfunnsfunksjoner</span></span><article class="legalP" id="kapittel-1-foreslåttparagraf-1-ledd-1">Personer som er strengt nødvendig for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, herunder personer som gjennomfører vare- og passasjertransport, og som har testet negativt for SARS-CoV-2 med testmetode PCR tidligst tre døgn etter ankomst til Norge eller etter siste nærkontakt, er unntatt fra karantene i arbeidstiden.</article><article class="legalP" id="kapittel-1-foreslåttparagraf-1-ledd-2">Unntaket i første ledd kan kun benyttes i tilfeller hvor det er strengt nødvendig for å sikre forsvarlig drift av virksomheten og det ikke er mulighet til å bruke andre unntak i § 6a til § 6i og § 6k før personen går i arbeid. I akutte situasjoner hvor det ikke er tid til å vente på PCR-svar, kan personen gå i arbeid etter å ha testet negativt med antigen hurtigtest samme dag som arbeidet skal gjennomføres. Unntak fra smittekarantene og ventekarantene kan kun benyttes i tilfeller hvor det er nødvendig for å unngå fare for liv og helse</article><article class="legalP" id="kapittel-1-foreslåttparagraf-1-ledd-3">Kravet om PCR-test tidligst tre døgn etter ankomst gjelder ikke for helsepersonell som oppfyller vilkårene i første og andre ledd, er beskyttet mot SARS-CoV-2, jobber for spesialisthelsetjenesten eller kommunehelsetjenesten i Norge og har testet negativt for SARS-CoV-2 med PCR-test eller antigen hurtigtest ved ankomst til Norge. Arbeids- og oppdragsgiver plikter å godkjenne bruk av dette unntaket og innhente og vurdere dokumentasjon på at helsepersonellet er beskyttet mot SARS-CoV-2.</article><article class="legalP" id="kapittel-1-foreslåttparagraf-1-ledd-4">Arbeids- eller oppdragsgiver plikter å planlegge driften av virksomheten slik at bruken av unntakene i denne bestemmelsen i størst mulig grad unngås.</article></article> <article class="defaultP" margin-top="true">§ 6k skal lyde:</article><article class="futureLegalArticle" data-name="§6k" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6k</span>. <span class="legalArticleTitle">Unntak fra smitte- og ventekarantene for helsepersonell som er beskyttet mot SARS-CoV-2 uten dokumentasjon fra norsk helse- og omsorgstjeneste</span></span><article class="legalP" id="kapittel-1-foreslåttparagraf-2-ledd-1">Helsepersonell som er beskyttet mot SARS-CoV-2, men som ikke har dokumentasjon fra norsk helse- og omsorgstjeneste, er unntatt fra smittekarantene og ventekarantene, jf. § 4 første ledd bokstav b og c, i arbeidstiden. Helsepersonell som benytter unntaket i arbeidstiden skal testes for SARS-CoV-2 med PCR-test 3. og 7. døgn etter siste eksponering. Krav om test gjelder ikke for de som ved godkjent laboratoriemetode kan dokumentere at de i løpet av de siste seks månedene har gjennomgått covid-19. På fritiden gjelder smittekarantene og ventekarantene.</article><article class="legalP" id="kapittel-1-foreslåttparagraf-2-ledd-2">Unntaket i første ledd kan kun benyttes i situasjoner der det er nødvendig for å opprettholde forsvarlig behandlingskapasitet i virksomheten.</article><article class="legalP" id="kapittel-1-foreslåttparagraf-2-ledd-3">Arbeids- og oppdragsgiver plikter å innhente og vurdere dokumentasjon på at helsepersonellet er beskyttet mot SARS-CoV-2.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-01-1724/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>