<!DOCTYPE html><html lang="no"><head><title>Forskrift om endring i forskrift om studier og eksamen ved Politihøgskolen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-09-495</dd><dt class="dokid">DokumentID</dt><dd class="dokid">LTI/forskrift/2021-02-09-495</dd><dt class="ministry">Departement</dt><dd class="ministry"><ul><li>Justisdepartementet</li></ul></dd><dt class="subunit">Etat</dt><dd class="subunit"><ul><li>Politihøgskolen</li></ul></dd><dt class="dateInForce">I kraft fra</dt><dd class="dateInForce">2021-02-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-07-1957</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li><li>lov/1995-08-04-53/kapiva</li><li>forskrift/2005-12-16-1576</li></ul></dd><dt class="dateOfPublication">Kunngjort</dt><dd class="dateOfPublication">2021-02-22 15:45</dd><dt class="journalNumber">Journalnummer</dt><dd class="journalNumber">2021-0222</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved Politihøgskolen</dd><dt class="title">Tittel</dt><dd class="title">Forskrift om endring i forskrift om studier og eksamen ved Politihøgskolen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Politihøgskolen 9. februar 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9, jf. lov 4. august 1995 nr. 53 om politiet (politiloven) kap. IVa og forskrift 16. desember 2005 nr. 1576 om delvis innlemming av Politihøgskolen under lov 1. april 2005 nr. 15 om universiteter og høyskoler.</dd><dt class="refid">RefID</dt><dd class="refid">forskrift/2021-02-09-495</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Politihøgskolen<ul class="tocSubUl"><li>I<ul class="tocSubUl"><li>§ 1-10. Bytte av studiested. Bachelor – politiutdanning</li><li>§ 1-11. Lyd- og filmopptak av undervisning og treningssituasjoner ved Politihøgskolen</li><li>§ 3-6. Antall forsøk – arbeidskrav obligatoriske aktiviteter</li><li>§ 3-7. Obligatorisk undervisning og fravær – Bachelor – politiutdanning</li><li>§ 3-8. Fravær fra studiesamlinger ved etter- og videreutdanninger</li><li>§ 3-9. Gjennomføring av leir</li><li>§ 4-10. Tilrettelegging av studiesituasjonen</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-09-495" id="dokument"><h1>Forskrift om endring i forskrift om studier og eksamen ved Politihøgskolen</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-09-495/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7. desember 2016 nr. 1957 om studier og eksamen ved Politihøgskolen gjøres følgende endringer:</article> <article class="defaultP" margin-top="true">§ 1-1 første ledd skal lyde:</article><article class="legalP" id="kapittel-1-ledd-2">Bestemmelsene i denne forskrift gjelder studier og eksamen ved Politihøgskolen. Forskriften gjelder så langt den passer for kursdeltagere.</article> <article class="defaultP" margin-top="true">§ 1-8 nytt andre ledd skal lyde:</article><article class="legalP" id="kapittel-1-ledd-3">Studentene må selv holde seg fortløpende orientert om endringer i timeplanen. Dersom obligatorisk undervisning blir flyttet og nytt tidspunkt blir lagt innenfor de nærmeste 14 dager regnes ikke undervisningen som obligatorisk.</article> <article class="defaultP" margin-top="true">Ny § 1-10 skal lyde:</article><article class="futureLegalArticle" data-name="§1-10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-10</span>. <span class="legalArticleTitle">Bytte av studiested. Bachelor – politiutdanning</span></span><article class="legalP" id="kapittel-1-foreslåttparagraf-1-ledd-1">Bytte av studiested kan skje mellom andre og tredje studieår dersom progresjonskravet i § 2-1 er oppfylt. Det må foreligge tungtveiende grunner og være ledig studieplass.</article></article> <article class="defaultP" margin-top="true">Ny § 1-11 skal lyde:</article><article class="futureLegalArticle" data-name="§1-11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-11</span>. <span class="legalArticleTitle">Lyd- og filmopptak av undervisning og treningssituasjoner ved Politihøgskolen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Studenter kan ikke gjøre lyd- og/eller filmopptak av eksamen, undervisning og treningssituasjoner ved Politihøgskolen uten at det er gitt uttrykkelig samtykke til dette av Politihøgskolen og alle personer som kan identifiseres.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Det er ikke anledning til å distribuere eller publisere undervisningsmateriale som legges ut på digitale læringsplattformer på internett eller annen måte i sosiale medier.</article></article> <article class="defaultP" margin-top="true">§ 2-1 fjerde ledd skal lyde:</article><article class="legalP" id="kapittel-1-ledd-4">Studenter på Bachelor – politiutdanning må ha bestått minimum 45 studiepoeng første studieår før andre studieår kan påbegynnes.</article> <article class="defaultP" margin-top="true">§ 2-1 femte ledd skal lyde:</article><article class="legalP" id="kapittel-1-ledd-5">Studenter på Bachelor – politiutdanning må ha bestått emnet Egnethet og minst 45 studiepoeng fra andre studieår før tredje studieår kan påbegynnes.</article> <article class="defaultP" margin-top="true">§ 2-1 sjette ledd skal lyde:</article><article class="legalP" id="kapittel-1-ledd-6">Rektor kan i særlige tilfeller gi dispensasjon fra progresjonsbestemmelsene.</article> <article class="defaultP" margin-top="true">§ 2-7 andre ledd skal lyde:</article><article class="legalP" id="kapittel-1-ledd-7">En student som får barn under studiene skal gis rett til permisjon fra studiene under svangerskap og til omsorg for barn, jf. universitets- og høyskoleloven § 4-5. Permisjon ved fødsel gjelder også far, medmor og medfar. Rett til permisjon gjelder også ved sykdom og sykdom hos ekvipasjer, samt militær førstegangstjeneste, FN-tjeneste eller annen beordret militærtjeneste, dersom det ikke er mulig å utsette denne. Normalt innvilges permisjon for inntil ett år. Permisjonen vil ikke inngå i beregningen av perioden for studierett jf. § 2-2 (2).</article> <article class="defaultP" margin-top="true">§ 3-1 første ledd bokstav c skal lyde:</article><article class="legalP" id="kapittel-1-ledd-8">Være semesterregistrert for gjeldende semester, og ha betalt semesteravgiften i henhold til lov om studentsamskipnader, samt andre pålagte avgifter innen gjeldende frister.</article> <article class="defaultP" margin-top="true">§ 3-2 fjerde ledd skal lyde:</article><article class="legalP" id="kapittel-1-ledd-9">Studenter som har rett til å melde seg opp til eksamen, jf. § 4-5 og § 4-6 må selv melde seg opp til denne innen gjeldende oppmeldingsfrister. For Bachelor – politiutdanning gjelder følgende frister: 1. september for høstsemesteret og 1. februar for vårsemesteret. For etter- og videreutdanningsprogram samt masterprogram kan andre frister gjelde.</article> <article class="defaultP" margin-top="true">Nytt § 3-2 syvende ledd skal lyde:</article><article class="legalP" id="kapittel-1-ledd-10">Studenter som oppfyller vilkåret for å gå opp til eksamen, jf. § 3-6 andre ledd, kan melde seg opp etter fristen.</article> <article class="defaultP" margin-top="true">Nytt § 3-2 åttende ledd skal lyde:</article><article class="legalP" id="kapittel-1-ledd-11">Selv om studieretten er utløpt kan tidligere bachelorstudenter gis adgang til en eksamen som ikke er bestått dersom ikke tre forsøk er brukt. Det kan ikke søkes om et fjerde forsøk.</article> <article class="defaultP" margin-top="true">§ 3-4 skal lyde:</article><article class="numberedLegalP" data-numerator="1" id="kapittel-1-nummer-1">(1) Studenter har rett til veiledning og tilbakemelding om hvordan de vurderes i forhold til kriterier for å bestå emnet Egnethet. Det skal gjennomføres minst 2 planlagte utviklingssamtaler.</article><article class="numberedLegalP" data-numerator="2" id="kapittel-1-nummer-2">(2) Hvis det oppstår tvil om studenten vil bestå emnet Egnethet, skal studenten kalles inn til et møte.</article><article class="numberedLegalP" data-numerator="3" id="kapittel-1-nummer-3">(3) Hvis det etter møtet er tvil om hvorvidt studenten vil bestå emnet Egnethet, skal det gis skriftlig varsel så snart som mulig. Varslet skal angi hvilke kriterier som må være oppfylt for å bestå.</article><article class="numberedLegalP" data-numerator="4" id="kapittel-1-nummer-4">(4) Dersom det fremkommer opplysninger om en student som er av en slik art at det utvilsom gir grunnlag for å ikke bestå, kan studenten få karakteren «ikke bestått» selv om forutgående varsle ikke er gitt etter tredje ledd.</article><article class="numberedLegalP" data-numerator="5" id="kapittel-1-nummer-5">(5) Får en studenten resultatet «ikke bestått» i emnet Egnethet, må praksisåret tas om igjen. Får studenten «ikke bestått» to ganger, mister studenten studieretten etter § 2-2 tredje ledd.</article><article class="numberedLegalP" data-numerator="6" id="kapittel-1-nummer-6">(6) Dersom det foreligger særskilte grunner kan studenten få et tredje og siste forsøk på å bestå emnet Egnethet.</article> <article class="defaultP" margin-top="true">§ 3-4 syvende ledd skal lyde:</article><article class="legalP" id="kapittel-1-ledd-12">Dersom politimesteren har tilbakekalt politimyndigheten til studenten, skal Politihøgskolen i dialog med stedlig utdanningsleder vurdere hvordan studenten skal følges opp. Politihøgskolen skal vurdere om studenten må avbryte praksisstudiene og om praksisstudiene skal vurderes til ikke bestått.</article> <article class="defaultP" margin-top="true">§ 3-4 nytt åttende ledd skal lyde:</article><article class="legalP" id="kapittel-1-ledd-13">Politihøgskolen tildeler praksisplasser. Studenter som velger å ikke påbegynne praksisstudiene (andre studieår) eller må gjennomføre praksisåret på nytt, blir tildelt plass uavhengig av tidligere tildeling.</article> <article class="defaultP" margin-top="true">§ 3-4a oppheves.</article> <article class="defaultP" margin-top="true">Ny § 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Antall forsøk – arbeidskrav obligatoriske aktiviteter</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Studenter har krav på to forsøk for å få godkjent arbeidskravet før ordinær eksamen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Studenter som ikke har fått godkjent arbeidskravet før ordinær eksamen, har rett til et tredje forsøk før «ny eksamen». Dersom arbeidskravet er godkjent skal de gis rett til ny eksamen. Dersom arbeidskravet ikke er godkjent, gjelder frister for kommende kull.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Det er ingen begrensninger i antall forsøk for arbeidskrav, så lenge studenten har studierett.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Retten til forsøk på arbeidskrav etter første og andre ledd gjelder ikke for faglig helhetsvurdering av leirperioden og teoretisk og praktisk prøve i utrykningskjøring.</article></article> <article class="defaultP" margin-top="true">Ny § 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Obligatorisk undervisning og fravær – Bachelor – politiutdanning</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) I første og tredje studieår er det krav om 80&#xa0;% deltakelse i obligatorisk undervisning. I andre studieår er det krav om 85&#xa0;% deltakelse.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Enkelte deler av emner og leiraktiviteter har krav om 100&#xa0;% deltakelse i undervisningen.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Dersom fraværet overstiger grensen for fravær kan følgende grunner regnes som gyldig fravær:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-nummer-3-punkt-1"><article class="legalP" id="kapittel-1-foreslåttparagraf-4-nummer-3-punkt-1-ledd-1">Rettsoppmøte eller vitnestevning.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-nummer-3-punkt-2"><article class="legalP" id="kapittel-1-foreslåttparagraf-4-nummer-3-punkt-2-ledd-1">Deltakelse i organer som krever studentrepresentasjon etter lov.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-nummer-3-punkt-3"><article class="legalP" id="kapittel-1-foreslåttparagraf-4-nummer-3-punkt-3-ledd-1">Dokumentert sykefravær. Eget eller for barn under 12 år.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-nummer-3-punkt-4"><article class="legalP" id="kapittel-1-foreslåttparagraf-4-nummer-3-punkt-4-ledd-1">Andre tungtveiende grunner.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Fagansatt skal, i samråd med studieleder, avgjøre om:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-nummer-4-punkt-1"><article class="legalP" id="kapittel-1-foreslåttparagraf-4-nummer-4-punkt-1-ledd-1">Noe tapt undervisning kan tas igjen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-nummer-4-punkt-2"><article class="legalP" id="kapittel-1-foreslåttparagraf-4-nummer-4-punkt-2-ledd-1">Det kan kompenseres med en skriftlig oppgave eller andre læringsaktiviteter.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-nummer-4-punkt-3"><article class="legalP" id="kapittel-1-foreslåttparagraf-4-nummer-4-punkt-3-ledd-1">Studenten ikke får godkjent kravet til obligatorisk deltakelse.</article></article></li></ul></article></article> <article class="defaultP" margin-top="true">Ny § 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Fravær fra studiesamlinger ved etter- og videreutdanninger</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Krav til obligatorisk deltakelse skal fremgå av studieplanen.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Fravær fra obligatorisk deltakelse kan ikke overstige 20&#xa0;%.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Dersom studentens fravær overstiger grensen for obligatorisk deltakelse mister studenten retten til å fremstille seg til eksamen.</article></article> <article class="defaultP" margin-top="true">Ny § 3-9 skal lyde:</article><article class="futureLegalArticle" data-name="§3-9" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Gjennomføring av leir</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Studenter som har fysiske og/eller psykiske helsemessige utfordringer plikter å informerer leiransvarlig om dette før oppstart av leirperioden.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Dersom leiransvarlig er i tvil om det er forsvarlig at studenten gjennomfører alle leiraktiviteter, kan leiransvarlig nekte studenten adgang til å følge aktivitetene inntil det foreligger nødvendig sakkyndig vurdering som tilsier at det er forsvarlig at studenten deltar.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Hver leirperiode må tas sammenhengende. Studenter som uansett årsak må avbryte eller ta leirperioden på nytt, må som hovedregel gjennomføre ny leirperiode i sin helhet. Det kan gjøres unntak dersom kun enkelte deler mangler eller dersom studenten mangler godkjenning av oppskyting på begge våpen.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Dersom en student ikke får godkjent leiropphold i tredje studieår vil det bli gitt tilbud om ny gjennomføring ved neste ordinære gjennomføring av leiropphold påfølgende studieår.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Politihøgskolen fastsetter vilkår for gjennomføring av leirperioder og bytte av leirsted</article></article> <article class="defaultP" margin-top="true">§ 4-1 nytt tredje ledd skal lyde:</article><article class="legalP" id="kapittel-1-ledd-14">Dersom studenten ikke leverer besvarelsen innen fastsatt tid regnes besvarelsen som ikke levert. Studenten har da brukt ett eksamensforsøk.</article> <article class="defaultP" margin-top="true">§ 4-1 nytt fjerde ledd skal lyde:</article><article class="legalP" id="kapittel-1-ledd-15">Den besvarelsen som er lastet opp når eksamenstiden er ute, er å anse som studentens besvarelse.</article> <article class="defaultP" margin-top="true">§ 4-1 nytt femte ledd skal lyde:</article><article class="legalP" id="kapittel-1-ledd-16">Dersom en student er oppmeldt til eksamen i flere emner ved Politihøgskolen og dato for eksamen er sammenfallende, endres ikke eksamenstidspunktet for et emne som er bestått.</article> <article class="defaultP" margin-top="true">Ny § 4-10 skal lyde:</article><article class="futureLegalArticle" data-name="§4-10" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">Tilrettelegging av studiesituasjonen</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Politihøgskolen fastsetter retningslinjer for behandling av søknader om tilrettelegging av studiesituasjonen etter universitets- og høyskoleloven § 4-3 femte ledd.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Alternative øvelser tilbys som tilrettelegging av fysisk eksamen. Søknader om tilrettelegging av fysisk eksamen mottatt innenfor de siste 14 dager før eksamen behandles som gyldig fravær ved eksamen.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Tilrettelegging gjelder ikke for følgende arbeidskrav og vurderinger: godkjenningsprøver på våpen, batong og pepperspray, praktisk prøve i utrykningskjøring og praktisk oppgave og eksamen i arrestasjonsteknikk</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Studenter som har rett til tilrettelegging på grunn dysleksi eller andre lese- og skrivevansker, kan gis ekstra tid på eksamen.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) Studenter som representerer Norge internasjonalt, er utøver i elitedivisjon eller er med i en av Olympiatoppens satsingsgrupper kan få status som toppidrettsutøver for inntil ett år om gangen.</article></article> <article class="defaultP" margin-top="true">§ 6-4 nytt fjerde ledd skal lyde:</article><article class="legalP" id="kapittel-1-ledd-17">Kandidater som får masteroppgaven vurdert til «ikke-bestått» har ett nytt forsøk. Kandidaten kan da levere en forbedret oppgave eller helt ny oppgave til sensur. Kandidaten har ikke krav på veiledning til andre gangs innlevering.</article> <article class="defaultP" margin-top="true">§ 6-4 nytt femte ledd skal lyde</article><article class="legalP" id="kapittel-1-ledd-18">Dersom studenten melder seg opp til innlevering av masteroppgave i løpet av høstsemesteret er frist for innlevering 15. november eller 15. januar. Innleveringsfrist for vårsemesteret er 15. april eller 15. august.</article> <article class="defaultP" margin-top="true">§ 6-5 nytt syvende ledd skal lyde:</article><article class="legalP" id="kapittel-1-ledd-19">Vitnemål etter fullført bachelorgrad og mastergrad utstedes kun en gang. Tapt vitnemål erstattes normalt med karakterutskrift.</article> <article class="defaultP" margin-top="true">§ 6-5 nytt åttende ledd skal lyde:</article><article class="legalP" id="kapittel-1-ledd-20">Forbedring av karakter etter at vitnemål er utstedt, dokumenteres med karakterutskrift.</article> <article class="defaultP" margin-top="true">§ 6-5 nytt niende ledd skal lyde:</article><article class="legalP" id="kapittel-1-ledd-21">Studenter som klager på karakter etter at vitnemålet er utstedt, må levere vitnemålet inn sammen med klagen for å få denne behandlet.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-09-495/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>