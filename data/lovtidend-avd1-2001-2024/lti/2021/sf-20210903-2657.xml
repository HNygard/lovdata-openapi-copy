<!DOCTYPE html><html lang="no"><head><title>Fastsettelse av bestemmelse om beslutning om motsyklisk kapitalbuffer og råd om systemrisikobuffer</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-03-2657</dd><dt class="dokid">DokumentID</dt><dd class="dokid">LTI/forskrift/2021-09-03-2657</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-09-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-13-1776</li></ul></dd><dt class="basedOn">Hjemmel</dt><dd class="basedOn"><ul><li>lov/1956-12-07-1/§2</li><li>lov/2015-04-10-17/§14-3</li><li>lov/2015-04-10-17/§1-7</li><li>lov/2019-06-21-31/§1-5</li><li>lov/2019-06-21-31/§1-10</li></ul></dd><dt class="dateOfPublication">Kunngjort</dt><dd class="dateOfPublication">2021-09-03 14:15</dd><dt class="lastupdated">Rettet</dt><dd class="lastupdated">2021-09-06 (se nederst)</dd><dt class="journalNumber">Journalnummer</dt><dd class="journalNumber">2021-1539</dd><dt class="titleShort">Korttittel</dt><dd class="titleShort">Fastsettelse av bestemmelse om beslutning om motsyklisk kapitalbuffer og råd om systemrisikobuffer</dd><dt class="title">Tittel</dt><dd class="title">Fastsettelse av bestemmelse om beslutning om motsyklisk kapitalbuffer og råd om systemrisikobuffer</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. september 2021 med hjemmel i lov 7. desember 1956 nr. 1 om tilsynet med finansinstitusjoner mv. (finanstilsynsloven) § 2, lov 10. april 2015 nr. 17 om finansforetak og finanskonsern (finansforetaksloven) § 14-3 jf. § 1-7 og lov 21. juni 2019 nr. 31 om Norges Bank og pengevesenet mv. (sentralbankloven) § 1-5 og § 1-10. Fremmet av Finansdepartementet.</dd><dt class="refid">RefID</dt><dd class="refid">forskrift/2021-09-03-2657</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Fastsettelse av bestemmelse om beslutning om motsyklisk kapitalbuffer og råd om systemrisikobuffer<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-03-2657" id="dokument"><h1>Fastsettelse av bestemmelse om beslutning om motsyklisk kapitalbuffer og råd om systemrisikobuffer</h1><article class="legalArticle" data-lovdata-URL="LTI/forskrift/2021-09-03-2657/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Departementets myndighet etter finansforetaksloven § 14-3 fjerde ledd annet punktum til å i forskrift fastsette kravet til den motsykliske kapitalbufferen delegeres til Norges Bank. Norges Bank skal hvert kvartal treffe beslutning om nivået på den motsykliske kapitalbuffersatsen for engasjementer i Norge etter CRR/CRD IV-forskriften § 34. Norges Bank kan treffe beslutning om annen sats for motsyklisk kapitalbuffer for engasjementer i stat som ikke omfattes av EØS-avtalen, etter CRR/CRD IV-forskriften § 3 fjerde ledd.</article></article><article class="legalArticle" data-lovdata-URL="LTI/forskrift/2021-09-03-2657/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Norges Bank skal hvert kvartal utarbeide og offentliggjøre et grunnlag for beslutninger etter § 1. I dette arbeidet skal Norges Bank og Finanstilsynet utveksle relevant informasjon og vurderinger. Dersom Norges Bank treffer beslutning om å redusere den motsykliske kapitalbuffersatsen, skal beslutningsgrunnlaget inneholde Norges Banks anslag på når Norges Bank vil øke bufferkravet.</article></article><article class="legalArticle" data-lovdata-URL="LTI/forskrift/2021-09-03-2657/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Finansdepartementet treffer annethvert år beslutning om nivået på systemrisikobuffersatsen for engasjementer i Norge etter CRR/CRD IV-forskriften § 28.</article></article><article class="legalArticle" data-lovdata-URL="LTI/forskrift/2021-09-03-2657/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Norges Bank skal minst annethvert år utarbeide et grunnlag for beslutningen om nivået på systemrisikobuffersatsen. I dette arbeidet skal Norges Bank og Finanstilsynet utveksle relevant informasjon og vurderinger. Beslutningsgrunnlaget skal inneholde analyser basert på relevante indikatorer, anbefalinger og veiledninger fra ESRB og Norges Banks vurdering av strukturelle sårbarheter i økonomien og annen systemrisiko av varig karakter.</article><article class="legalP" id="paragraf-4-ledd-2">Norges Bank skal minst annethvert år gi departementet råd om beslutning om nivået på systemrisikobuffersatsen.</article></article><article class="legalArticle" data-lovdata-URL="LTI/forskrift/2021-09-03-2657/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Bestemmelsen trer i kraft 10. september 2021. Fra samme tidspunkt oppheves bestemmelse 13. desember 2019 nr. 1776 om beslutningsgrunnlag og råd om motsyklisk kapitalbuffer.</article></article><section class="section" id="kapittel-1" data-lovdata-URL="LTI/forskrift/2021-09-03-2657/KAPITTEL_1"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2021-09-06" data-gazette-note-type="rettelse"><article class="defaultP">Vedtakets tittel skal lyde:</article><article class="defaultP"><i>Bestemmelse</i> om beslutning om motsyklisk kapitalbuffer og råd om systemrisikobuffer</article></article></section></main></body></html>