<!DOCTYPE html><html lang="no"><head><title>Forskrift om endring i forskrift om tildeling av tilskudd til private barnehager</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-10-27-3088</dd><dt class="dokid">DokumentID</dt><dd class="dokid">LTI/forskrift/2021-10-27-3088</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-10-09-1166</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-64/§19</li></ul></dd><dt class="dateOfPublication">Kunngjort</dt><dd class="dateOfPublication">2021-10-28 09:15</dd><dt class="journalNumber">Journalnummer</dt><dd class="journalNumber">2021-1793</dd><dt class="titleShort">Korttittel</dt><dd class="titleShort">Endr. i forskrift om tilskudd til private barnehager</dd><dt class="title">Tittel</dt><dd class="title">Forskrift om endring i forskrift om tildeling av tilskudd til private barnehager</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 27. oktober 2021 med hjemmel i lov 17. juni 2005 nr. 64 om barnehager (barnehageloven) § 19 andre ledd.</dd><dt class="refid">RefID</dt><dd class="refid">forskrift/2021-10-27-3088</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tildeling av tilskudd til private barnehager<ul class="tocSubUl"><li>I<ul class="tocSubUl"><li>§ 4. Pensjonspåslag på driftstilskudd</li><li>§ 4a. Søknadsordning for private barnehager med høye pensjonsutgifter</li></ul></li><li>II</li><li>Merknader</li></ul></li></ul></dd></dl></header><main class="documentBody" data-lovdata-URL="LTI/forskrift/2021-10-27-3088" id="dokument"><h1>Forskrift om endring i forskrift om tildeling av tilskudd til private barnehager</h1><section class="section" data-name="kapI" id="kapittel-1" data-lovdata-URL="LTI/forskrift/2021-10-27-3088/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. oktober 2015 nr. 1166 om tildeling av tilskudd til private barnehager gjøres følgende endringer:</article> <article class="defaultP" margin-top="true">§ 1 nytt tredje ledd skal lyde:</article><article class="legalP" id="kapittel-1-ledd-2">Kommunen skal utbetale tilskudd til private barnehager som skal motta tilskudd etter barnehageloven § 19, forskuddsvis hvert kvartal inntil kommunen fatter endelig vedtak om tilskudd.</article> <article class="defaultP" margin-top="true">§ 3 femte ledd skal lyde:</article><article class="legalP" id="kapittel-1-ledd-3">Kommuner som ikke har kommunale ordinære barnehager, skal gi driftstilskuddet ut fra følgende tabell: <table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Kroner per heltidsplass driftsutgifter, inklusive administrasjonspåslag</i></th></tr></thead><tbody><tr><td data-text-align="left" data-vertical-align="top">Enkeltstående private ordinære barnehager, barn fra null år til to år</td><td data-text-align="left" data-vertical-align="top">245&#xa0;500</td></tr><tr><td data-text-align="left" data-vertical-align="top">Enkeltstående private ordinære barnehager, barn fra tre år til seks år</td><td data-text-align="left" data-vertical-align="top">119&#xa0;200</td></tr></tbody></table><table><thead><tr><th data-text-align="left" data-vertical-align="top" /><th data-text-align="left" data-vertical-align="top"><i>Kroner per heltidsplass driftsutgifter, inklusive administrasjonspåslag</i></th></tr></thead><tbody><tr><td data-text-align="left" data-vertical-align="top">Andre private ordinære barnehager, barn fra null år til to år</td><td data-text-align="left" data-vertical-align="top">240&#xa0;500</td></tr><tr><td data-text-align="left" data-vertical-align="top">Andre private ordinære barnehager, barn fra tre år til seks år</td><td data-text-align="left" data-vertical-align="top">116&#xa0;400</td></tr></tbody></table><p class="leddfortsettelse">Med enkeltstående privat ordinær barnehage menes i denne sammenhengen en barnehage som ikke inngår i en sammenslutning med to eller flere barnehager.</p></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Pensjonspåslag på driftstilskudd</span></span><article class="legalP" id="kapittel-1-foreslåttparagraf-1-ledd-1">Kommunen skal gi et påslag for pensjonsutgifter på elleve prosent av lønnsutgiftene i de kommunale ordinære barnehagene, fratrukket pensjonsutgift og arbeidsgiveravgift på pensjonsutgiften. Kommunen skal legge til arbeidsgiveravgift på summen av påslaget.</article><article class="legalP" id="kapittel-1-foreslåttparagraf-1-ledd-2">For tilskuddsåret 2022 skal kommunen gi enkeltstående private ordinære barnehager et påslag for pensjonsutgifter på tretten prosent av lønnsutgiftene i de kommunale ordinære barnehagene, fratrukket pensjonsavgift og arbeidsgiveravgift på pensjonsavgiften. Kommunen skal legge til arbeidsgiveravgift på summen av påslaget.</article><article class="legalP" id="kapittel-1-foreslåttparagraf-1-ledd-3">For tilskuddsåret 2023 skal kommunen gi enkeltstående private ordinære barnehager et påslag for pensjonsutgifter på tolv prosent av lønnsutgiftene i de kommunale ordinære barnehagene, fratrukket pensjonsavgift og arbeidsgiveravgift på pensjonsavgiften. Kommunen skal legge til arbeidsgiveravgift på summen av påslaget.</article><article class="legalP" id="kapittel-1-foreslåttparagraf-1-ledd-4">Med enkeltstående privat ordinær barnehage i andre og tredje ledd menes i denne sammenhengen en barnehage som ikke inngår i en sammenslutning med to eller flere barnehager.</article><article class="legalP" id="kapittel-1-foreslåttparagraf-1-ledd-5">Kommunen skal gi påslag for pensjonsutgifter til familiebarnehager på seks prosent av lønnsutgifter i kommunale familiebarnehager, fratrukket pensjonsutgift og arbeidsgiveravgift på pensjonsutgiften. Kommunen skal legge på arbeidsgiveravgift på summen av påslaget.</article><article class="legalP" id="kapittel-1-foreslåttparagraf-1-ledd-6">Kommunen skal gi påslag for pensjonsutgifter til åpne barnehager på seks prosent av lønnsutgifter i kommunale åpne barnehager, fratrukket pensjonsutgift og arbeidsgiveravgift på pensjonsutgiften. Kommunen skal legge på arbeidsgiveravgift på summen av påslaget.</article></article> <article class="defaultP" margin-top="true">§ 4a overskrift og første ledd skal lyde:</article><article class="futureLegalArticle" data-name="§4a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Søknadsordning for private barnehager med høye pensjonsutgifter</span></span><article class="legalP" id="kapittel-1-foreslåttparagraf-2-ledd-1">Har den private ordinære barnehagen pensjonsavtale inngått før 1. januar 2019 og høyere pensjonsutgifter enn det som blir dekket gjennom pensjonspåslaget, har den private ordinære barnehagen etter søknad til kommunen krav på å få dekket sine pensjonsutgifter. Har den private familiebarnehagen eller den private åpne barnehagen pensjonsavtale som er inngått før 1. januar 2015 og høyere pensjonsutgifter enn det som blir dekket gjennom pensjonspåslaget, har den private familiebarnehagen eller den private åpne barnehagen etter søknad til kommunen krav på å få dekket sine pensjonsutgifter. Den private barnehagens pensjonsutgifter fremgår av barnehagens to år gamle regnskap. Kommunens plikt til å dekke barnehagens pensjonsutgifter er begrenset oppad til kommunens pensjonsutgift per heltidsstilling i egne tilsvarende barnehager.</article></article> <article class="defaultP" margin-top="true">§ 6 første og andre ledd skal lyde:</article><article class="legalP" id="kapittel-1-ledd-4">Kommunen skal gi kapitaltilskudd til private ordinære barnehager per heltidsplass på 9&#xa0;400 kroner.</article><article class="legalP" id="kapittel-1-ledd-5">Hvis den private ordinære barnehagen er ny eller har en stor økning i godkjent areal, skal kommunen gi barnehagen kapitaltilskudd per heltidsplass for dette arealet ut fra barnehagens godkjenningsår etter følgende tabell: <table><thead><tr><th data-text-align="left" data-vertical-align="top"><i>Godkjenningsår</i></th><th data-text-align="left" data-vertical-align="top"><i>Kroner per heltidsplass</i></th></tr></thead><tbody><tr><td data-text-align="left" data-vertical-align="top">2014–2016</td><td data-text-align="left" data-vertical-align="top">17&#xa0;100</td></tr><tr><td data-text-align="left" data-vertical-align="top">2017–2019</td><td data-text-align="left" data-vertical-align="top">18&#xa0;900</td></tr><tr><td data-text-align="left" data-vertical-align="top">2020–2022</td><td data-text-align="left" data-vertical-align="top">20&#xa0;900</td></tr></tbody></table></article> <article class="defaultP" margin-top="true">§ 7 femte og sjette ledd skal lyde:</article><article class="legalP" id="kapittel-1-ledd-6">Kommuner som ikke har kommunale familiebarnehager, skal gi driftstilskudd til private familiebarnehager etter følgende tabell: <table><thead><tr><th data-text-align="left" data-vertical-align="top"><i>Arbeidsgiveravgiftsone</i></th><th data-text-align="left" data-vertical-align="top"><i>Sats for heltidsplass for barn fra null år til to år</i></th><th data-text-align="left" data-vertical-align="top"><i>Sats for heltidsplass for barn fra tre år til seks år</i></th></tr></thead><tbody><tr><td data-text-align="left" data-vertical-align="top">Sone I</td><td data-text-align="left" data-vertical-align="top">182&#xa0;900</td><td data-text-align="left" data-vertical-align="top">139&#xa0;000</td></tr><tr><td data-text-align="left" data-vertical-align="top">Sone Ia</td><td data-text-align="left" data-vertical-align="top">182&#xa0;900</td><td data-text-align="left" data-vertical-align="top">139&#xa0;000</td></tr><tr><td data-text-align="left" data-vertical-align="top">Sone II</td><td data-text-align="left" data-vertical-align="top">176&#xa0;900</td><td data-text-align="left" data-vertical-align="top">134&#xa0;200</td></tr><tr><td data-text-align="left" data-vertical-align="top">Sone III</td><td data-text-align="left" data-vertical-align="top">169&#xa0;700</td><td data-text-align="left" data-vertical-align="top">128&#xa0;500</td></tr><tr><td data-text-align="left" data-vertical-align="top">Sone IV</td><td data-text-align="left" data-vertical-align="top">167&#xa0;500</td><td data-text-align="left" data-vertical-align="top">126&#xa0;700</td></tr><tr><td data-text-align="left" data-vertical-align="top">Sone IVa</td><td data-text-align="left" data-vertical-align="top">172&#xa0;300</td><td data-text-align="left" data-vertical-align="top">130&#xa0;500</td></tr><tr><td data-text-align="left" data-vertical-align="top">Sone V</td><td data-text-align="left" data-vertical-align="top">158&#xa0;800</td><td data-text-align="left" data-vertical-align="top">119&#xa0;700</td></tr></tbody></table></article><article class="legalP" id="kapittel-1-ledd-7">Kommunen skal gi kapitaltilskudd til private familiebarnehager etter følgende tabell: <table><tbody><tr><td data-text-align="left" data-vertical-align="top">Sats per heltidsplass for barn fra null år til to år</td><td data-text-align="left" data-vertical-align="top">14&#xa0;500</td></tr><tr><td data-text-align="left" data-vertical-align="top">Sats per heltidsplass for barn fra tre år til seks år</td><td data-text-align="left" data-vertical-align="top">14&#xa0;500</td></tr></tbody></table></article> <article class="defaultP" margin-top="true">§ 8 femte ledd skal lyde:</article><article class="legalP" id="kapittel-1-ledd-8">Kommuner som ikke har kommunale åpne barnehager, skal gi tilskudd til private åpne barnehager etter følgende tabell: <table><thead><tr><th data-text-align="left" data-vertical-align="top"><i>Arbeidsgiveravgiftsone</i></th><th data-text-align="left" data-vertical-align="top"><i>Åpningstid på 6 til 15 timer</i></th><th data-text-align="left" data-vertical-align="top"><i>Åpningstid på 16 timer eller mer</i></th></tr></thead><tbody><tr><td data-text-align="left" data-vertical-align="top">Sone I</td><td data-text-align="left" data-vertical-align="top">25&#xa0;200</td><td data-text-align="left" data-vertical-align="top">32&#xa0;400</td></tr><tr><td data-text-align="left" data-vertical-align="top">Sone Ia</td><td data-text-align="left" data-vertical-align="top">25&#xa0;200</td><td data-text-align="left" data-vertical-align="top">32&#xa0;400</td></tr><tr><td data-text-align="left" data-vertical-align="top">Sone II</td><td data-text-align="left" data-vertical-align="top">24&#xa0;700</td><td data-text-align="left" data-vertical-align="top">31&#xa0;700</td></tr><tr><td data-text-align="left" data-vertical-align="top">Sone III</td><td data-text-align="left" data-vertical-align="top">24&#xa0;000</td><td data-text-align="left" data-vertical-align="top">30&#xa0;800</td></tr><tr><td data-text-align="left" data-vertical-align="top">Sone IV</td><td data-text-align="left" data-vertical-align="top">23&#xa0;800</td><td data-text-align="left" data-vertical-align="top">30&#xa0;500</td></tr><tr><td data-text-align="left" data-vertical-align="top">Sone IVa</td><td data-text-align="left" data-vertical-align="top">24&#xa0;200</td><td data-text-align="left" data-vertical-align="top">31&#xa0;100</td></tr><tr><td data-text-align="left" data-vertical-align="top">Sone V</td><td data-text-align="left" data-vertical-align="top">22&#xa0;900</td><td data-text-align="left" data-vertical-align="top">29&#xa0;500</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2021-10-27-3088/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section><section class="section" id="kapittel-3" data-lovdata-URL="LTI/forskrift/2021-10-27-3088/KAPITTEL_3"><h2>Merknader</h2><article class="defaultP">Merknader til konsolidert versjon skal lyde:</article> <article class="defaultP" margin-top="true">Til § 1 nytt tredje ledd:</article><span class="futuretitle" id="kapittel-3-foreslåttittel-1">Tredje ledd</span><article class="legalP" id="kapittel-3-ledd-1">Tredje ledd fastslår at kommunen skal utbetale tilskudd til barnehager som skal motta tilskudd etter barnehageloven § 19, forskuddsvis hvert kvartal inntil kommunen fatter vedtak om tilskudd etter første ledd. Bestemmelsen viderefører tidligere § 14 fjerde ledd i barnehageloven. Dette er kun en rettsteknisk endring. Endringen innebærer ingen endring av gjeldende rett.</article> <article class="defaultP" margin-top="true">Til § 4:</article><span class="futuretitle" id="kapittel-3-foreslåttittel-2">Første ledd</span><article class="legalP" id="kapittel-3-ledd-2">Bestemmelsen fastslår at kommunen skal trekke ut kommunens pensjonsutgifter i grunnlaget for beregningen av driftstilskudd etter § 3 første ledd. Påslaget som kommunen skal gi for pensjonsutgiftene, settes ned fra tretten til elleve prosent av totale lønnsutgifter i kommunale barnehager, fratrukket pensjonsutgift og arbeidsgiveravgift på pensjonsutgiften. Kommunen skal legge til arbeidsgiveravgift på summen av påslaget.</article><span class="futuretitle" id="kapittel-3-foreslåttittel-3">Andre ledd</span><article class="legalP" id="kapittel-3-ledd-3">Bestemmelsene gir overgangsregler som gjelder for enkeltstående private ordinære barnehager for tilskuddsårene 2022 og 2023.</article><span class="futuretitle" id="kapittel-3-foreslåttittel-4">Tredje ledd</span><article class="legalP" id="kapittel-3-ledd-4">Bestemmelsene gir overgangsregler som gjelder for enkeltstående private ordinære barnehager for tilskuddsårene 2022 og 2023.</article><span class="futuretitle" id="kapittel-3-foreslåttittel-5">Fjerde ledd</span><article class="legalP" id="kapittel-3-ledd-5">Bestemmelsene gir overgangsregler som gjelder for enkeltstående private ordinære barnehager for tilskuddsårene 2022 og 2023.</article><span class="futuretitle" id="kapittel-3-foreslåttittel-6">Femte ledd</span><article class="legalP" id="kapittel-3-ledd-6">Bestemmelsen fastslår at kommunen skal trekke ut kommunens pensjonsutgifter i grunnlaget for beregningen av driftstilskudd til familiebarnehager, jf. § 7 første ledd. Kommunen skal så gi et påslag for pensjonsutgiftene på seks prosent av totale lønnsutgifter i kommunale familiebarnehager, fratrukket pensjonsutgift og arbeidsgiveravgift på pensjonsutgiften. Kommunen skal legge til arbeidsgiveravgift på summen av påslaget.</article><span class="futuretitle" id="kapittel-3-foreslåttittel-7">Sjette ledd</span><article class="legalP" id="kapittel-3-ledd-7">Bestemmelsen fastslår at kommunen skal trekke ut kommunens pensjonsutgifter i grunnlaget for beregningen av tilskudd til åpne barnehager, jf. § 8 første ledd. Kommunen skal så gi et påslag for pensjonsutgiftene på seks prosent av totale lønnsutgifter i kommunale åpne barnehager, fratrukket pensjonsutgift og arbeidsgiveravgift på pensjonsutgiften. Kommunen skal legge til arbeidsgiveravgift på summen av påslaget.</article> <article class="defaultP" margin-top="true">Til § 4a:</article><span class="futuretitle" id="kapittel-3-foreslåttittel-8">Første ledd</span><article class="legalP" id="kapittel-3-ledd-8">Private barnehager som har høyere pensjonsutgifter enn det som dekkes av påslaget, har etter søknad krav på å få det overskytende dekket. Det betyr at vilkåret om at pensjonsutgiftene må være vesentlig høyere fjernes. Både private ordinære, åpne- og familiebarnehager kan søke. For ordinære barnehager er det et krav at pensjonsavtalen må være inngått før 1. januar 2019. For familiebarnehager og åpne barnehager videreføres kravet om at barnehagens pensjonsavtale må være inngått før 1. januar 2015.</article><article class="legalP" id="kapittel-3-ledd-9">Pensjonsutgiftene som dekkes, skal indeksreguleres med faktoren for forventet pris- og kostnadsvekst i kommunesektoren (kommunal deflator) før de utbetales til den private barnehagen.</article><article class="legalP" id="kapittel-3-ledd-10">For at de private barnehagene skal kunne vurdere om de skal søke om ekstra tilskudd til pensjonsutgiftene, må de sammenligne egen pensjonsutgift med pensjonspåslaget og med kommunens pensjonsutgifter, jf. andre ledd.</article><article class="legalP" id="kapittel-3-ledd-11">Først må den private barnehagen gange pensjonspåslaget per heltidsplass med antallet heltidsplasser i barnehagen per 15. desember året før tilskuddsåret. Summen av dette, deles på antallet heltidsstillinger i den private barnehagen. Antallet heltidsstillinger fremgår av årsmeldingen 15. desember året før tilskuddsåret. Deltidsstillinger omregnes til heltidsstillinger. Barnehagen finner etter dette ut hvor mye av tilskuddet barnehagen får til pensjon per heltidsstilling (pensjonstilskudd per heltidsstilling). Med heltidsstillinger, menes omregnede heltidsstillinger. Hvis for eksempel barnehagen har to 50 prosentstillinger og én 100 prosentstilling, regnes dette som to heltidsstillinger.</article><article class="legalP" id="kapittel-3-ledd-12">Pensjonstilskuddet per heltidsplass må sammenlignes med barnehagens faktiske pensjonsutgifter per heltidsstilling. Barnehagens faktiske pensjonsutgifter finner barnehagen i barnehagens to år gamle regnskap. Barnehagen vil normalt finne pensjonsutgiftene i årsregnskapsskjemaets post 5945 Pensjonsforsikring for ansatte. For barnehager som baserer sitt regnskap på GRS for små foretak eller GRS for ideelle organisasjoner, vil de fleste av disse føre pensjonsutgiften som pensjonskostnad. I så fall skal tallet på årsregnskapsskjemaets post 5945 være det samme som tallet i noteopplysningen om pensjon, Premiebetaling for året. Den private barnehagen må prisjustere sine pensjonsutgifter og arbeidsgiveravgiften av pensjonsutgiftene med kommunal deflator.</article><article class="legalP" id="kapittel-3-ledd-13">Barnehagen må dokumentere pensjonsutgiftene. Dette kan gjøres ved å fremvise samlede fakturaer for innbetalte premier til sine pensjonsleverandører i løpet av det aktuelle regnskapsåret.</article><article class="legalP" id="kapittel-3-ledd-14">Barnehagens faktiske pensjonsutgifter deles på antallet heltidsstillinger i barnehagen to år før tilskuddsåret. Med heltidsstillinger menes det vektede snittet av heltidsstillinger fra årsmeldingen per 15. desember tre år før tilskuddsåret (vektes med 7/12-del) og årsmeldingen per 15. desember to år før tilskuddsåret (vektes med 5/12-del). Deltidsstillinger omregnes til heltidsstillinger.</article><article class="legalP" id="kapittel-3-ledd-15">De private barnehagene får ikke dekket mer per heltidsstilling enn det kommunen bruker på pensjon per heltidsstilling i egne barnehager.</article><article class="legalP" id="kapittel-3-ledd-16">Kommunens pensjonsutgift fremgår av kommuneregnskapet. Beregning av kommunens pensjonsutgifter skal basere seg på kommunens pensjonspremier, inkludert reguleringspremier. Det skal ikke korrigeres for årlige premieavvik eller amortiseringskostnader, verken i dag eller for tiden fremover. Årlig bruk av premiefond skal trekkes fra. Fratrekket kan beregnes ved å bruke den samme fordelingsnøkkelen som kommunen har benyttet når den har fordelt pensjonspremiene ut til de enkelte tjenestene. Dette kan for eksempel være sum lønn i kommunale barnehager delt på sum lønn i kommunen. Utgifter til AFP i kommunale barnehager skal også tas med i grunnlaget.</article><article class="legalP" id="kapittel-3-ledd-17">Ettersom kommuneregnskapet dekker hele året, er det antallet heltidsstillinger gjennom hele regnskapsåret som skal legges til grunn i beregningen av hva som er kommunens egen pensjonsutgift per heltidsstilling. Hvis en heltidsstilling har vært besatt kun i deler av året, må kommunen finne ut hvor stor andel av året stillingen har vært besatt.</article><article class="legalP" id="kapittel-3-ledd-18">Det er ikke bestemte stillinger som er avgjørende for om pensjonsutgiften skal være med i beregningen eller ikke, men om vedkommende har arbeidet i den kommunale barnehagen. Det innebærer at pensjonsutgifter til vikarer, midlertidig ansatte osv. også skal være med i beregningen. Kommunen må gjøre en selvstendig vurdering av kommuneregnskapet.</article><article class="legalP" id="kapittel-3-ledd-19">Dersom stillingene er deltidsstillinger eller vikariater, må pensjonsutgiftene knyttet til disse regnes om til hva tilsvarende pensjonsutgifter ville vært dersom dette var heltidsstillinger.</article><article class="legalP" id="kapittel-3-ledd-20">Det skal ikke gjøres fratrekk for arbeidsgiveravgift på pensjonsutgiftene i beregningen her.</article><span class="futuretitle" id="kapittel-3-foreslåttittel-9">Andre ledd</span><article class="legalP" id="kapittel-3-ledd-21">Kommunen skal oppgi tallene for pensjonspåslag og egen pensjonsutgift samtidig med at satsene fastsettes etter § 9. Dette kan sendes de private barnehagene sammen med vedtaket om sats.</article><article class="legalP" id="kapittel-3-ledd-22">I kommuner som ikke har egne ordinære barnehager, skal kommunen legge til grunn pensjonspåslag inklusive arbeidsgiveravgift på 16&#xa0;482 kroner per heltidsplass i 2022 og pensjonsutgiftene inklusive lokal arbeidsgiveravgift per heltidsstilling i kommunale barnehager, for private ordinære barnehager med pensjonspåslag på 13 prosent. Tilsvarende tall for private ordinære barnehager som har et pensjonspåslag på 11 prosent, er 13&#xa0;946 kroner. Pensjonsutgiftene eksklusive arbeidsgiveravgift per heltidsstilling i kommunale barnehager er 66&#xa0;612 kroner i år 2022.</article><article class="legalP" id="kapittel-3-ledd-23">I kommuner som ikke har egne familiebarnehager, skal kommunen i 2022 legge til grunn følgende tabell for pensjonspåslag og pensjonsutgifter: <table><thead><tr><th data-text-align="left" data-vertical-align="top"><i>Arbeidsgiveravgiftssone</i></th><th data-text-align="left" data-vertical-align="top"><i>Arbeidsgiveravgiftssone, prosent</i></th><th data-text-align="left" data-vertical-align="top"><i>Barnehagens pensjonspåslag per heltidsplass inklusive arbeidsgiveravgift</i></th><th data-text-align="left" data-vertical-align="top"><i>Kommunens pensjonsutgift per heltidsstilling inklusive arbeidsgiveravgift</i></th></tr></thead><tbody><tr><td data-text-align="left" data-vertical-align="top">Sone I</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">8&#xa0;115</td><td data-text-align="left" data-vertical-align="top">67&#xa0;602</td></tr><tr><td data-text-align="left" data-vertical-align="top">Sone Ia</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">8&#xa0;115</td><td data-text-align="left" data-vertical-align="top">67&#xa0;602</td></tr><tr><td data-text-align="left" data-vertical-align="top">Sone II</td><td data-text-align="left" data-vertical-align="top">10,6&#xa0;%</td><td data-text-align="left" data-vertical-align="top">7&#xa0;866</td><td data-text-align="left" data-vertical-align="top">65&#xa0;528</td></tr><tr><td data-text-align="left" data-vertical-align="top">Sone III</td><td data-text-align="left" data-vertical-align="top">6,4&#xa0;%</td><td data-text-align="left" data-vertical-align="top">7&#xa0;568</td><td data-text-align="left" data-vertical-align="top">63&#xa0;040</td></tr><tr><td data-text-align="left" data-vertical-align="top">Sone IV</td><td data-text-align="left" data-vertical-align="top">5,1&#xa0;%</td><td data-text-align="left" data-vertical-align="top">7&#xa0;475</td><td data-text-align="left" data-vertical-align="top">62&#xa0;269</td></tr><tr><td data-text-align="left" data-vertical-align="top">Sone IVa</td><td data-text-align="left" data-vertical-align="top">7,9&#xa0;%</td><td data-text-align="left" data-vertical-align="top">7&#xa0;674</td><td data-text-align="left" data-vertical-align="top">63&#xa0;928</td></tr><tr><td data-text-align="left" data-vertical-align="top">Sone V</td><td data-text-align="left" data-vertical-align="top">0,0&#xa0;%</td><td data-text-align="left" data-vertical-align="top">7&#xa0;112</td><td data-text-align="left" data-vertical-align="top">59&#xa0;248</td></tr></tbody></table></article><article class="legalP" id="kapittel-3-ledd-24">Pensjonspåslag per heltidsplass og pensjonsutgift per heltidsstilling i tabellen ovenfor er beregnet med et pensjonspåslag på 6 prosent. Kommunen skal bruke pensjonspåslag og pensjonsutgift ut fra arbeidsgiveravgiftssonen for kommunen som barnehagen er lokalisert i.</article><article class="legalP" id="kapittel-3-ledd-25">I kommuner som ikke har egne kommunale åpne barnehager, skal kommunen i 2022 legge til grunn følgende for barnehager med åpningstid 6 til 15 timer: <table><thead><tr><th data-text-align="left" data-vertical-align="top"><i>Arbeidsgiveravgiftssone</i></th><th data-text-align="left" data-vertical-align="top"><i>Arbeidsgiveravgiftssone, prosent</i></th><th data-text-align="left" data-vertical-align="top"><i>Barnehagens pensjonspåslag per heltidsplass inklusive arbeidsgiveravgift</i></th><th data-text-align="left" data-vertical-align="top"><i>Kommunens pensjonsutgift per heltidsstilling inklusive arbeidsgiveravgift</i></th></tr></thead><tbody><tr><td data-text-align="left" data-vertical-align="top">Sone I</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">984</td><td data-text-align="left" data-vertical-align="top">75&#xa0;833</td></tr><tr><td data-text-align="left" data-vertical-align="top">Sone Ia</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">984</td><td data-text-align="left" data-vertical-align="top">75&#xa0;833</td></tr><tr><td data-text-align="left" data-vertical-align="top">Sone II</td><td data-text-align="left" data-vertical-align="top">10,6&#xa0;%</td><td data-text-align="left" data-vertical-align="top">954</td><td data-text-align="left" data-vertical-align="top">73&#xa0;507</td></tr><tr><td data-text-align="left" data-vertical-align="top">Sone III</td><td data-text-align="left" data-vertical-align="top">6,4&#xa0;%</td><td data-text-align="left" data-vertical-align="top">918</td><td data-text-align="left" data-vertical-align="top">70&#xa0;716</td></tr><tr><td data-text-align="left" data-vertical-align="top">Sone IV</td><td data-text-align="left" data-vertical-align="top">5,1&#xa0;%</td><td data-text-align="left" data-vertical-align="top">907</td><td data-text-align="left" data-vertical-align="top">69&#xa0;852</td></tr><tr><td data-text-align="left" data-vertical-align="top">Sone IVa</td><td data-text-align="left" data-vertical-align="top">7,9&#xa0;%</td><td data-text-align="left" data-vertical-align="top">931</td><td data-text-align="left" data-vertical-align="top">71&#xa0;713</td></tr><tr><td data-text-align="left" data-vertical-align="top">Sone V</td><td data-text-align="left" data-vertical-align="top">0,0&#xa0;%</td><td data-text-align="left" data-vertical-align="top">863</td><td data-text-align="left" data-vertical-align="top">66&#xa0;462</td></tr></tbody></table></article><article class="legalP" id="kapittel-3-ledd-26">I kommuner som ikke har egne kommunale åpne barnehager, skal kommunen i 2022 legge til grunn følgende for barnehager med åpningstid 16 timer eller mer: <table><thead><tr><th data-text-align="left" data-vertical-align="top"><i>Arbeidsgiveravgiftssone</i></th><th data-text-align="left" data-vertical-align="top"><i>Arbeidsgiveravgiftssone, prosent</i></th><th data-text-align="left" data-vertical-align="top"><i>Barnehagens pensjonspåslag per heltidsplass inklusive arbeidsgiveravgift</i></th><th data-text-align="left" data-vertical-align="top"><i>Kommunens pensjonsutgift per heltidsstilling inklusive arbeidsgiveravgift</i></th></tr></thead><tbody><tr><td data-text-align="left" data-vertical-align="top">Sone I</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">1&#xa0;271</td><td data-text-align="left" data-vertical-align="top">74&#xa0;238</td></tr><tr><td data-text-align="left" data-vertical-align="top">Sone Ia</td><td data-text-align="left" data-vertical-align="top">14,1&#xa0;%</td><td data-text-align="left" data-vertical-align="top">1&#xa0;271</td><td data-text-align="left" data-vertical-align="top">74&#xa0;238</td></tr><tr><td data-text-align="left" data-vertical-align="top">Sone II</td><td data-text-align="left" data-vertical-align="top">10,6&#xa0;%</td><td data-text-align="left" data-vertical-align="top">1&#xa0;232</td><td data-text-align="left" data-vertical-align="top">71&#xa0;961</td></tr><tr><td data-text-align="left" data-vertical-align="top">Sone III</td><td data-text-align="left" data-vertical-align="top">6,4&#xa0;%</td><td data-text-align="left" data-vertical-align="top">1&#xa0;185</td><td data-text-align="left" data-vertical-align="top">69&#xa0;228</td></tr><tr><td data-text-align="left" data-vertical-align="top">Sone IV</td><td data-text-align="left" data-vertical-align="top">5,1&#xa0;%</td><td data-text-align="left" data-vertical-align="top">1&#xa0;170</td><td data-text-align="left" data-vertical-align="top">68&#xa0;383</td></tr><tr><td data-text-align="left" data-vertical-align="top">Sone IVa</td><td data-text-align="left" data-vertical-align="top">7,9&#xa0;%</td><td data-text-align="left" data-vertical-align="top">1&#xa0;202</td><td data-text-align="left" data-vertical-align="top">70&#xa0;204</td></tr><tr><td data-text-align="left" data-vertical-align="top">Sone V</td><td data-text-align="left" data-vertical-align="top">0,0&#xa0;%</td><td data-text-align="left" data-vertical-align="top">1&#xa0;114</td><td data-text-align="left" data-vertical-align="top">65&#xa0;064</td></tr></tbody></table></article> <article class="defaultP" margin-top="true">Til § 10:</article><article class="legalP" id="kapittel-3-ledd-27">Kommunen som fastsetter egne satser skal indeksregulere satsene etter § 3, § 7 og § 8 med faktoren for forventet pris- og kostnadsvekst i kommunesektoren. For det første året er det den sist justerte deflatoren som brukes, og for det andre året er det den som kunngjøres i forbindelse med fremleggelsen av statsbudsjettet som brukes. Dette fastsettes av Finansdepartementet, og offentliggjøres årlig i Nasjonalbudsjettet</article></section></main></body></html>