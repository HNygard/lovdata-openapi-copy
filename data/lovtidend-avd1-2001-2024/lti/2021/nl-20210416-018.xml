<!DOCTYPE html><html lang="no"><head><title>Lov om gjennomføring av internasjonale sanksjoner (sanksjonsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-16-18</dd><dt class="dokid">DokumentID</dt><dd class="dokid">LTI/lov/2021-04-16-18</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1937-04-16</li><li>lov/1968-06-07-4</li><li>lov/1980-06-06-18</li><li>lov/1987-12-18-93</li><li>lov/1995-08-04-53</li><li>lov/1999-06-25-43</li><li>lov/2001-04-27-14</li><li>lov/2003-06-27-58</li><li>lov/2004-05-28-29</li><li>lov/2005-05-20-28</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Banker</li> <li>Internasjonal rett &gt; Internasjonale sanksjoner</li> <li>Stats-, statsforfatnings- og statsborgerrett &gt; Forsvaret</li> <li>Internasjonal rett &gt; Internasjonale organisasjoner</li> <li>Næringsrett &gt; Inn- og utførsel</li> <li>Forvaltnings- og kommunalrett &gt; Statistikk. Registrering</li> <li>Strafferett</li></ul></dd><dt class="dateOfPublication">Kunngjort</dt><dd class="dateOfPublication">2021-04-16 11:45</dd><dt class="journalNumber">Journalnummer</dt><dd class="journalNumber">2021-0543</dd><dt class="titleShort">Korttittel</dt><dd class="titleShort">Sanksjonsloven</dd><dt class="title">Tittel</dt><dd class="title">Lov om gjennomføring av internasjonale sanksjoner (sanksjonsloven)</dd><dt class="miscInformation">Annet om dokumentet</dt><dd class="miscInformation">Prop.69 L (2020–2021), Innst.290 L (2020–2021), Lovvedtak 81 (2020–2021). Stortingets første og andre gangs behandling hhv. 23. mars og 8. april 2021. Fremmet av Utenriksdepartementet.</dd><dt class="refid">RefID</dt><dd class="refid">lov/2021-04-16-18</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om gjennomføring av internasjonale sanksjoner (sanksjonsloven)<ul class="tocSubUl"><li>§ 1. Fullmakt til å gjennomføre bindende FN-vedtak</li><li>§ 2. Fullmakt til å gjennomføre internasjonale ikke-militære tiltak</li><li>§ 3. Lovens virkeområde</li><li>§ 4. Straff for overtredelser av bestemmelser gitt i medhold av loven</li><li>§ 5. Forholdet til forvaltningsloven</li><li>§ 6. Rett til å anmode om at en listeføring blir endret eller opphevet</li><li>§ 7. Domstolsbehandling av søksmål om gyldigheten av listeføringer</li><li>§ 8. Ikrafttredelse mv.</li><li>§ 9. Endringer i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2021-04-16-18" id="dokument"><h1>Lov om gjennomføring av internasjonale sanksjoner (sanksjonsloven)</h1><article class="defaultP" data-text-size="small">Følgende lover oppheves:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 16. april 1937 om fullmakt for Kongen, eller den han gjev fullmakt, til å forby at norske skip blir nytta til å føra folk som eslar seg i krig, våpen, loty, fly eller partar derav til framandland.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd.</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 6. juni 1980 nr. 18 om gjennomføring av sanksjoner mot Iran.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 25. juni 1999 nr. 43 om særlige tiltak mot Den føderale republikken Jugoslavia.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler.</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 27. juni 2003 nr. 58 om særlige tiltak mot Republikken Zimbabwe.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 18. desember 1987 nr. 93 om kontroll med eksport av strategiske varer, tjenester og teknologi m.v.</article></article></li><li data-li-identifier="2" data-name="2"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-9"><article class="legalP" id="punkt-9-ledd-1">Lov 28. mai 2004 nr. 29 om register over opplysninger om valutaveksling og overføring av betalingsmidler inn og ut av Norge (valutaregisterloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-10"><article class="legalP" id="punkt-10-ledd-1">Lov 20. mai 2005 nr. 28 om straff (straffeloven).</article></article></li></ul></article><article class="legalArticle" data-lovdata-URL="LTI/lov/2021-04-16-18/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Fullmakt til å gjennomføre bindende FN-vedtak</span></h2><article class="legalP" id="paragraf-1-ledd-1">Kongen kan gi forskrift med nødvendige bestemmelser til gjennomføring av bindende vedtak av De forente nasjoners sikkerhetsråd etter FN-paktens artikkel 41.</article><article class="legalP" id="paragraf-1-ledd-2">Kongen avgjør hvorvidt et vedtak av Sikkerhetsrådet er bindende.</article></article><article class="legalArticle" data-lovdata-URL="LTI/lov/2021-04-16-18/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Fullmakt til å gjennomføre internasjonale ikke-militære tiltak</span></h2><article class="legalP" id="paragraf-2-ledd-1">Kongen kan gi forskrift med nødvendige bestemmelser for at Norge kan gjennomføre sanksjoner eller restriktive tiltak som er vedtatt i mellomstatlige organisasjoner, eller som ellers har bred internasjonal oppslutning, og som har som formål å opprettholde fred og sikkerhet eller sikre respekt for demokrati og rettsstat, menneskerettigheter eller folkeretten for øvrig.</article><article class="legalP" id="paragraf-2-ledd-2">Forskrifter etter første ledd kan gjelde<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">forbud mot eller restriksjoner på handel, tjenester og økonomiske eller finansielle transaksjoner</article></article></li><li data-li-identifier="b)" data-name="b)"><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">forbud mot eller restriksjoner på vitenskapelig, teknologisk og kulturelt samarbeid</article></article></li><li data-li-identifier="c)" data-name="c)"><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">økonomiske sanksjoner rettet mot fysiske eller juridiske personer</article></article></li><li data-li-identifier="d)" data-name="d)"><article class="listArticle" id="paragraf-2-ledd-2-punkt-4"><article class="legalP" id="paragraf-2-ledd-2-punkt-4-ledd-1">reiserestriksjoner</article></article></li><li data-li-identifier="e)" data-name="e)"><article class="listArticle" id="paragraf-2-ledd-2-punkt-5"><article class="legalP" id="paragraf-2-ledd-2-punkt-5-ledd-1">andre tiltak som har som formål å opprettholde fred og sikkerhet eller sikre respekt for demokrati og rettsstat, menneskerettigheter eller folkeretten for øvrig.</article></article></li></ul></article><article class="legalP" id="paragraf-2-ledd-3">Forskrifter etter første ledd gjelder med de begrensninger som følger av folkeretten eller av avtale med fremmed stat.</article></article><article class="legalArticle" data-lovdata-URL="LTI/lov/2021-04-16-18/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lovens virkeområde</span></h2><article class="legalP" id="paragraf-3-ledd-1">Loven gjelder<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">på norsk territorium, inkludert norsk luftrom</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">om bord på alle fartøy, også luftfartøy, boreplattformer og andre lignende flyttbare innretninger under norsk jurisdiksjon</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">for alle norske statsborgere og personer med bosted i Norge</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">for alle foretak registrert i Foretaksregisteret</article></article></li><li data-li-identifier="e)" data-name="e)"><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">for alle foretak med hensyn til forretningsvirksomhet de driver helt eller delvis i Norge.</article></article></li></ul></article><article class="legalP" id="paragraf-3-ledd-2">Loven gjelder for Svalbard og Jan Mayen. Kongen kan gi forskrift om lovens anvendelse for de norske bilandene.</article><article class="legalP" id="paragraf-3-ledd-3">Kongen kan gi forskrift om avvikende virkeområde for tiltak gjennomført med hjemmel i denne loven.</article></article><article class="legalArticle" data-lovdata-URL="LTI/lov/2021-04-16-18/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff for overtredelser av bestemmelser gitt i medhold av loven</span></h2><article class="legalP" id="paragraf-4-ledd-1">Den som overtrer bestemmelser gitt i medhold av denne lovens §§ 1 og 2, straffes med bøter eller fengsel inntil tre år eller begge deler.</article><article class="legalP" id="paragraf-4-ledd-2">Den som uaktsomt overtrer bestemmelser som nevnt i første ledd, straffes med bøter eller fengsel inntil seks måneder eller begge deler.</article></article><article class="legalArticle" data-lovdata-URL="LTI/lov/2021-04-16-18/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forholdet til forvaltningsloven</span></h2><article class="legalP" id="paragraf-5-ledd-1">Forvaltningslovens regler om enkeltvedtak gjelder ikke for vedtak truffet etter eller med hjemmel i denne loven om å gjennomføre internasjonale sanksjoner mot fysiske eller juridiske personer.</article></article><article class="legalArticle" data-lovdata-URL="LTI/lov/2021-04-16-18/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rett til å anmode om at en listeføring blir endret eller opphevet</span></h2><article class="legalP" id="paragraf-6-ledd-1">En fysisk eller juridisk person som er gjenstand for sanksjoner eller restriktive tiltak som er gjennomført i norsk rett, kan anmode Utenriksdepartementet om å endre eller oppheve listeføringen av vedkommende, dersom vedkommende mener seg uriktig listeført og<ul class="defaultList"><li data-li-identifier="a)" data-name="a)"><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">er norsk statsborger</article></article></li><li data-li-identifier="b)" data-name="b)"><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">har bosted i Norge</article></article></li><li data-li-identifier="c)" data-name="c)"><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">er et foretak registrert i Norge</article></article></li><li data-li-identifier="d)" data-name="d)"><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">er blitt listeført på initiativ fra Norge, eller</article></article></li><li data-li-identifier="e)" data-name="e)"><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">Norges gjennomføring av internasjonale sanksjoner medfører reelle inngrep i vedkommendes rettigheter.</article></article></li></ul></article><article class="legalP" id="paragraf-6-ledd-2">I den grad den listeførte er gjenstand for folkerettslig bindende FN-sanksjoner, kan anmodningen bare gå ut på at Utenriksdepartementet etter beste evne skal sikre at den listeførte fjernes fra den relevante FN-listen av FNs sikkerhetsråd eller av et av FNs sikkerhetsråds underordnede organer.</article><article class="legalP" id="paragraf-6-ledd-3">En anmodning etter første ledd skal fremsettes skriftlig og være begrunnet. Anmodningen behandles etter reglene om enkeltvedtak i forvaltningsloven kapittel IV og V.</article><article class="legalP" id="paragraf-6-ledd-4">Hvis Utenriksdepartementet ikke tar anmodningen til følge, kan listeføringen klages inn for Kongen i statsråd etter reglene i forvaltningsloven kapittel VI.</article><article class="legalP" id="paragraf-6-ledd-5">Kongen kan gi forskrift om saksbehandlingen av anmodninger om å endre eller oppheve listeføringer etter denne bestemmelsen.</article></article><article class="legalArticle" data-lovdata-URL="LTI/lov/2021-04-16-18/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Domstolsbehandling av søksmål om gyldigheten av listeføringer</span></h2><article class="legalP" id="paragraf-7-ledd-1">For søksmål om gyldigheten av listeføringer i medhold av lovens §§ 1 og 2 gjelder tvisteloven når ikke annet følger av regler gitt i eller i medhold av loven her.</article><article class="legalP" id="paragraf-7-ledd-2">Som vilkår for at det føres bevis om forhold som ellers kan holdes hemmelig av hensyn til rikets sikkerhet eller forholdet til fremmed stat, jf. tvisteloven § 22-1, kan Kongen bestemme at opplysningene bare skal gjøres kjent for en særskilt advokat som oppnevnes for den listeførte. Den særskilte advokaten oppnevnes av retten så snart som mulig etter at det er truffet en slik beslutning, og skal ha godtgjørelse av staten.</article><article class="legalP" id="paragraf-7-ledd-3">Når det er truffet beslutning som nevnt i andre ledd, gjelder statsborgerloven § 31 c tredje og fjerde ledd og §§ 31 d til 31 h, med unntak av § 31 g første ledd, tilsvarende for domstolens behandling av saken.</article><article class="legalP" id="paragraf-7-ledd-4">Kongen kan gi forskrift om oppnevning av særskilt advokat etter andre ledd.</article></article><article class="legalArticle" data-lovdata-URL="LTI/lov/2021-04-16-18/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse mv.</span></h2><article class="legalP" id="paragraf-8-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article><article class="legalP" id="paragraf-8-ledd-2">Fra den tiden loven trer i kraft, oppheves følgende lover:<ul class="defaultList"><li data-li-identifier="a)" data-name="a)"><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">lov 7. juni 1968 nr. 4 til gjennomføring av bindende vedtak av De Forente Nasjoners Sikkerhetsråd</article></article></li><li data-li-identifier="b)" data-name="b)"><article class="listArticle" id="paragraf-8-ledd-2-punkt-2"><article class="legalP" id="paragraf-8-ledd-2-punkt-2-ledd-1">lov 27. april 2001 nr. 14 om iverksetjing av internasjonale, ikkje-militære tiltak i form av avbrot eller avgrensing av økonomisk eller anna samkvem med tredjestatar eller rørsler</article></article></li><li data-li-identifier="c)" data-name="c)"><article class="listArticle" id="paragraf-8-ledd-2-punkt-3"><article class="legalP" id="paragraf-8-ledd-2-punkt-3-ledd-1">lov 27. juni 2003 nr. 58 om særlige tiltak mot Republikken Zimbabwe</article></article></li><li data-li-identifier="d)" data-name="d)"><article class="listArticle" id="paragraf-8-ledd-2-punkt-4"><article class="legalP" id="paragraf-8-ledd-2-punkt-4-ledd-1">lov 6. juni 1980 nr. 18 om gjennomføring av sanksjoner mot Iran</article></article></li><li data-li-identifier="e)" data-name="e)"><article class="listArticle" id="paragraf-8-ledd-2-punkt-5"><article class="legalP" id="paragraf-8-ledd-2-punkt-5-ledd-1">lov 25. juni 1999 nr. 43 om særlige tiltak mot Den føderale republikken Jugoslavia (FRJ)</article></article></li><li data-li-identifier="f)" data-name="f)"><article class="listArticle" id="paragraf-8-ledd-2-punkt-6"><article class="legalP" id="paragraf-8-ledd-2-punkt-6-ledd-1">lov 16. april 1937 om fullmakt for Kongen, eller den han gjev fullmakt, til å forby at norske skip blir nytta til å føra folk som eslar seg i krig, våpen, loty, fly eller partar derav til framandland.</article></article></li></ul></article><article class="legalP" id="paragraf-8-ledd-3">Forskrifter gitt i medhold av lovene nevnt i andre ledd bokstav a, b og c gjelder også etter at loven her har trådt i kraft.</article></article><article class="legalArticle" data-lovdata-URL="LTI/lov/2021-04-16-18/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i andre lover</span></h2><article class="legalP" id="paragraf-9-ledd-1">Fra den tiden loven trer i kraft, gjøres følgende endringer i andre lover:</article><article class="defaultP"><strong>1.</strong> I lov 4. august 1995 nr. 53 om politiet skal § 17 b første ledd nr. 4 lyde:<ul class="defaultList"><li data-li-identifier="4." data-name="4."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">overtredelser av bestemmelser i eller i medhold av lov om kontroll med eksport av strategiske varer, tjenester og teknologi m.v. og sanksjonsloven og</article></article></li></ul></article> <article class="defaultP" margin-top="true"><strong>2.</strong> I lov 28. mai 2004 nr. 29 om register over opplysninger om valutaveksling og overføring av betalingsmidler inn og ut av Norge skal § 1 andre ledd lyde:</article><article class="legalP" id="paragraf-9-ledd-2">Opplysningene i registeret skal også kunne brukes til ivaretakelse av Norges Banks oppgaver etter sentralbankloven, Finanstilsynets oppgaver etter finanstilsynsloven og i forbindelse med kontroll av gjennomføring av internasjonale sanksjoner etter sanksjonsloven.</article> <article class="defaultP" margin-top="true"><strong>3.</strong> I lov 20. mai 2005 nr. 28 om straff skal § 5 første ledd nr. 11, 12 og nytt nr. 13 lyde:<ul class="defaultList"><li data-li-identifier="11." data-name="11."><article class="listArticle" id="paragraf-9-ledd-2-punkt-1"><article class="legalP" id="paragraf-9-ledd-2-punkt-1-ledd-1">anses som oppfordring til en straffbar handling etter straffeloven § 183 eller innebærer fremsettelse av en hatefull ytring etter straffeloven § 185,</article></article></li><li data-li-identifier="12." data-name="12."><article class="listArticle" id="paragraf-9-ledd-2-punkt-2"><article class="legalP" id="paragraf-9-ledd-2-punkt-2-ledd-1">anses som korrupsjon eller påvirkningshandel etter §§ 387 til 389, eller</article></article></li><li data-li-identifier="13." data-name="13."><article class="listArticle" id="paragraf-9-ledd-2-punkt-3"><article class="legalP" id="paragraf-9-ledd-2-punkt-3-ledd-1">rammes av sanksjonsloven § 4.</article></article></li></ul></article> <article class="defaultP" margin-top="true"><strong>4.</strong> I lov 18. desember 1987 nr. 93 om kontroll med eksport av strategiske varer, tjenester og teknologi m.v. gjøres følgende endringer:</article> <article class="defaultP" margin-top="true">§ 1 første ledd første punktum skal lyde:</article><article class="legalP" id="paragraf-9-ledd-3">Kongen kan bestemme at varer og teknologi som kan være av betydning for andre lands utvikling, produksjon eller anvendelse av produkter til militært bruk eller som direkte kan tjene til å utvikle et lands militære evne, samt varer og teknologi som kan benyttes til å utøve terrorhandlinger, jf. straffeloven § 131, ikke må utføres fra Norge uten særskilt tillatelse.</article> <article class="defaultP" margin-top="true">§ 1 nytt tredje ledd skal lyde:</article><article class="legalP" id="paragraf-9-ledd-4">Loven gjelder for Svalbard og Jan Mayen. Kongen kan gi forskrift om lovens anvendelse for de norske bilandene.</article> <article class="defaultP" margin-top="true">Nåværende § 1 tredje ledd blir nytt fjerde ledd.</article></article></main></body></html>