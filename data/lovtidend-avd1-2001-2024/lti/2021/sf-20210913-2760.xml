<!DOCTYPE html><html lang="no"><head><title>Forskrift om endring i forskrift om velferd for hest og hund i konkurranser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-13-2760</dd><dt class="dokid">DokumentID</dt><dd class="dokid">LTI/forskrift/2021-09-13-2760</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2021-09-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-09-2647</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-130/§3</li><li>lov/2009-06-19-97/§26</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2021-09-17 14:45</dd><dt class="journalNumber">Journalnummer</dt><dd class="journalNumber">2021-1619</dd><dt class="titleShort">Korttittel</dt><dd class="titleShort">Endr. i forskrift om velferd for hest og hund i konkurranser</dd><dt class="title">Tittel</dt><dd class="title">Forskrift om endring i forskrift om velferd for hest og hund i konkurranser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 13. september 2021 med hjemmel i lov 4. desember 1992 nr. 130 om husdyravl § 3 og lov 19. juni 2009 nr. 97 om dyrevelferd § 26, jf. delegeringsvedtak 11. juni 2010 nr. 814. <br /> <strong>EØS-henvisninger:</strong> EØS-avtalen vedlegg I kap. I del 1.2 nr. 156 (beslutning (EU) 2020/388) og del 2.1 nr. 5 (direktiv 90/428/EØF).</dd><dt class="refid">RefID</dt><dd class="refid">forskrift/2021-09-13-2760</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om velferd for hest og hund i konkurranser<ul class="tocSubUl"><li>I<ul class="tocSubUl"><li>§ 13. Forbud mot forskjellsbehandling</li><li>§ 14. Adgang til forskjellsbehandling</li><li>§ 15. Hjemmel til å føre tilsyn og fatte vedtak</li><li>§ 16. Hjemmel til å dispensere fra forskriften</li><li>§ 17. Straffebestemmelser ved brudd på forskriften</li><li>§ 18. Når forskriften gjelder fra og hvilke forskrifter som oppheves</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-13-2760" id="dokument"><h1>Forskrift om endring i forskrift om velferd for hest og hund i konkurranser</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-13-2760/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 9. desember 2020 nr. 2647 om velferd for hest og hund i konkurranser skal det gjøres følgende endringer:</article> <article class="defaultP" margin-top="true">Hjemmelen skal lyde:</article><article class="defaultP"><strong>Hjemmel:</strong> Fastsatt av Landbruks- og matdepartementet 9. desember 2020 med hjemmel i lov 19. juni 2009 nr. 97 om dyrevelferd § 6, § 8, § 10, § 19 og § 26, jf. delegeringsvedtak 11. juni 2010 nr. 814, og lov 15. juni 2001 nr. 75 om veterinærer og annet dyrehelsepersonell § 3 og § 23, jf. lov 4. desember 1992 nr. 130 om husdyravl § 3.</article> <article class="defaultP" margin-top="true">Ny EØS-henvisning skal lyde:</article><article class="defaultP"><strong>EØS-henvisninger:</strong> EØS-avtalen vedlegg I kap. I del 1.2 nr. 156 (beslutning (EU) 2020/388) og del 2.1 nr. 5 (direktiv 90/428/EØF).</article> <article class="defaultP" margin-top="true">Ny kapitteloverskrift mellom EØS-henvisningen og § 1 skal lyde:</article><span class="futuretitle" id="kapittel-1-foreslåttittel-1">Kapittel 1. Innledende bestemmelser</span> <article class="defaultP" margin-top="true">Nytt annet ledd i § 1 skal lyde:</article><article class="legalP" id="kapittel-1-ledd-2">Forskriften skal bidra til en rasjonell utvikling innen hesteoppdrett og sikre samhandelen for hester innenfor EØS-området.</article> <article class="defaultP" margin-top="true">Ny kapitteloverskrift mellom § 3 og § 4 skal lyde:</article><span class="futuretitle" id="kapittel-1-foreslåttittel-2">Kapittel 2. Bestemmelser om dyrevelferd</span> <article class="defaultP" margin-top="true">§ 5 annet ledd tredje punktum skal lyde:</article><article class="legalP" id="kapittel-1-ledd-3">Bortsett fra utstillinger av hopper med føll, er det ikke tillatt å bruke ammende dyr i konkurranser.</article> <article class="defaultP" margin-top="true">§ 12 første ledd siste punktum skal lyde:</article><article class="legalP" id="kapittel-1-ledd-4">Ved høyintensive konkurranser skal det i tillegg være en eller flere stevneveterinærer til stede.</article> <article class="defaultP" margin-top="true">§ 12 annet ledd skal lyde:</article><article class="legalP" id="kapittel-1-ledd-5">Ved hesteløp arrangert av selskap med totalisatorbevilling, skal stevneveterinærene være ansatt i Mattilsynet.</article> <article class="defaultP" margin-top="true">§ 12 tredje ledd første punktum skal lyde:</article><article class="legalP" id="kapittel-1-ledd-6">Ved andre høyintensive konkurranser skal stevneveterinærene være utnevnt av arrangørene eller arrangørorganisasjonen.</article> <article class="defaultP" margin-top="true">Nytt kapittel etter § 12 skal lyde:</article><span class="futuretitle" id="kapittel-1-foreslåttittel-3">Kapittel 3. Adgang til å gjøre forskjell på hester etter nasjonal tilknytning</span><article class="futureLegalArticle" data-name="§13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Forbud mot forskjellsbehandling</span></span><article class="legalP" id="kapittel-1-foreslåttparagraf-1-ledd-1">I reglene om deltakelse, bedømmelse, premiering, fortjeneste og andre forhold i reglementer for konkurranser skal det ikke gjøres forskjell på<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">hester som er registrerte i Norge, og hester som er registrerte i andre EØS-land</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">hester som er født i Norge, og hester som er født i andre EØS-land.</article></article></li></ul></article></article><article class="futureLegalArticle" data-name="§14" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Adgang til forskjellsbehandling</span></span><article class="legalP" id="kapittel-1-foreslåttparagraf-2-ledd-1">§ 13 gjelder ikke<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">konkurranser forbeholdt hester som er registrerte i en stambok, og der formålet med konkurransen er å forbedre rasen</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">regionale konkurranser med sikte på utvelgelse av hester</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">historiske og tradisjonelle konkurranser.</article></article></li></ul></article><article class="legalP" id="kapittel-1-foreslåttparagraf-2-ledd-2">§ 13 er ikke til hinder for at arrangører av konkurranser kan holde tilbake inntil 20&#xa0;% av premiepengene eller fortjenesten fra konkurranser for å beskytte, fremme og forbedre norsk hesteoppdrett.</article><article class="legalP" id="kapittel-1-foreslåttparagraf-2-ledd-3">Arrangører skal innen 1. desember rapportere til Mattilsynet om planlagte konkurranser i det kommende året, der arrangøren vil forskjellsbehandle hester etter første ledd. Kriteriene for å holde tilbake penger etter annet ledd, skal rapporteres til Mattilsynet så snart kriteriene blir fastsatt eller endret.</article></article> <article class="defaultP" margin-top="true">Nytt kapittel 4 skal lyde:</article><span class="futuretitle" id="kapittel-1-foreslåttittel-4">Kapittel 4. Avsluttende bestemmelser</span><article class="futureLegalArticle" data-name="§15" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Hjemmel til å føre tilsyn og fatte vedtak</span></span><article class="legalP" id="kapittel-1-foreslåttparagraf-3-ledd-1">Mattilsynet fører tilsyn og fatter nødvendige vedtak for å gjennomføre bestemmelsene i denne forskriften. Mattilsynet kan ta prøver av dyr for å vurdere om det er forbudt å trene eller bruke dyrene etter § 8. Mattilsynet kan kreve dokumentasjon som viser at forskriften er overholdt.</article></article><article class="futureLegalArticle" data-name="§16" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Hjemmel til å dispensere fra forskriften</span></span><article class="legalP" id="kapittel-1-foreslåttparagraf-4-ledd-1">Mattilsynet kan i særskilte tilfeller dispensere fra denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="futureLegalArticle" data-name="§17" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Straffebestemmelser ved brudd på forskriften</span></span><article class="legalP" id="kapittel-1-foreslåttparagraf-5-ledd-1">Brudd på forskriften § 4, § 5, § 6, § 7, § 8, § 9 og § 10 eller vedtak gitt for å håndheve disse bestemmelsene, kan straffes etter dyrevelferdsloven § 37 og dyrehelsepersonelloven § 37.</article><article class="legalP" id="kapittel-1-foreslåttparagraf-5-ledd-2">Brudd på forskriften § 13 eller vedtak gitt for å håndheve § 13, kan straffes etter husdyravlsloven § 7.</article></article><article class="futureLegalArticle" data-name="§18" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Når forskriften gjelder fra og hvilke forskrifter som oppheves</span></span><article class="legalP" id="kapittel-1-foreslåttparagraf-6-ledd-1">Forskriften trer i kraft 1. juli 2021. Samtidig oppheves forskrift 1. oktober 1982 nr. 3900 om stevneveterinær ved trav- og galoppløp, forskrift 16. februar 1987 nr. 3898 om stevneveterinærassistent ved totalisatorløp og ridestevner og forskrift 1. mars 2007 nr. 231 om forbud mot doping av hest.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-13-2760/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>