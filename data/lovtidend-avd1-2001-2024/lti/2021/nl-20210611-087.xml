<!DOCTYPE html><html lang="no"><head><title>Lov om endringer i jernbaneloven mv. (fjerde jernbanepakke)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-87</dd><dt class="dokid">DokumentID</dt><dd class="dokid">LTI/lov/2021-06-11-87</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1993-06-11-100</li><li>lov/2002-06-21-45</li><li>lov/2005-06-03-34</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Jernbane</li> <li>Transport og kommunikasjoner &gt; Skipsfart</li> <li>Transport og kommunikasjoner &gt; Transport</li> <li>Transport og kommunikasjoner &gt; Veitrafikk</li> <li>EU/EØS-rett &gt; Transport</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0917</dd><dt class="eeaReferences">EØS-henvisning</dt><dd class="eeaReferences">EØS-avtalen vedlegg XIII <br />Forordning (EU) 2016/796 <br />forordning (EU) 2016/2338 <br />forordning (EU) 2019/554 <br />forordning (EU) nr. 1305/2014 <br />forordning (EU) 2018/761 <br />forordning (EU) 2018/762 <br />forordning (EU) 2017/6 <br />forordning (EU) 2018/278 <br />forordning (EU) 2018/545 <br />forordning (EU) 2018/763 <br />forordning (EU) 2018/764 <br />forordning (EU) 2018/867 <br />forordning (EU) 2018/868 <br />forordning (EU) 2019/250 <br />forordning (EU) 2019/772 <br />forordning (EU) 2019/773 <br />forordning (EU) 2019/774 <br />forordning (EU) 2019/775 <br />forordning (EU) 2019/776 <br />forordning (EU) 2019/777 <br />forordning (EU) 2019/778 <br />forordning (EU) 2019/779 <br />direktiv (EU) 2016/797 <br />direktiv (EU) 2016/798 <br />direktiv 2014/38/EU <br />beslutning (EU) 2018/1614 <br />direktiv 2012/34/EU <br />direktiv (EU) 2016/2370 <br />forordning (EU) 2015/171 <br />forordning (EU) 2015/429 <br />forordning (EU) 2015/909 <br />forordning (EU) 2015/1100 <br />forordning (EU) 2016/545 <br />forordning (EU) 2017/2177 <br />forordning (EU) 2018/1795 <br />beslutning (EU) 2017/2075</dd><dt class="titleShort">Korttittel</dt><dd class="titleShort">Endringslov til jernbaneloven mv. (fjerde jernbanepakke)</dd><dt class="title">Tittel</dt><dd class="title">Lov om endringer i jernbaneloven mv. (fjerde jernbanepakke)</dd><dt class="miscInformation">Annet om dokumentet</dt><dd class="miscInformation">Prop.101 LS (2019–2020), Innst.525 L (2020–2021), Lovvedtak 137 (2020–2021). Stortingets første og andre gangs behandling hhv. 1. og 4. juni 2021. Fremmet av Samferdselsdepartementet.</dd><dt class="refid">RefID</dt><dd class="refid">lov/2021-06-11-87</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i jernbaneloven mv. (fjerde jernbanepakke)<ul class="tocSubUl"><li>I<ul class="tocSubUl"><li>§ 4 a. (Krav til den som driver kjørevei)</li><li>§ 5. (Godkjenning av rullende materiell mv.)</li><li>§ 5 c. (Den europeiske unions jernbanebyrå)</li><li>§ 6. (Tillatelse til å drive jernbanevirksomhet mv.)</li><li>§ 8. (Trafikkeringsrett på det nasjonale jernbanenettet mv.)</li><li>§ 12. (Tilsyn med omsetning av delsystemer og samtrafikkkomponenter mv.)</li><li>§ 13 a. (Overtredelsesgebyr)</li><li>§ 14. (Gebyr og avgift)</li></ul></li><li>II<ul class="tocSubUl"><li>§ 13. Tiltak for å fremskaffe opplysninger</li></ul></li><li>III<ul class="tocSubUl"><li>§ 36. Ekstraordinære tilhøve</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-87" id="dokument"><h1>Lov om endringer i jernbaneloven mv. (fjerde jernbanepakke)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 3. juni 2005 nr. 34 om varsling, rapportering og undersøkelse av jernbaneulykker og jerbanehendelser m.m. (jernbaneundersøkelsesloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 21. juni 2002 nr. 45 om yrkestransport med motorvogn og fartøy (yrkestransportlova).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-87/KAPITTEL_1"><h2 data-text-align="center">I</h2><article class="defaultP">I lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. gjøres følgende endringer:</article> <article class="defaultP" margin-top="true">§ 4 tredje ledd nytt annet punktum skal lyde:</article><article class="legalP" id="kapittel-1-ledd-1">Departementet kan i forskrift gi nærmere regler om godkjenning etter første punktum.</article> <article class="defaultP" margin-top="true">Ny § 4 a skal lyde:</article><article class="futureLegalArticle" data-name="§4a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4 a</span>. <span class="legalArticleTitle">(Krav til den som driver kjørevei)</span></span><article class="legalP" id="kapittel-1-foreslåttparagraf-1-ledd-1">Den som driver kjørevei på det nasjonale jernbanenettet, kan ikke i tillegg drive trafikkvirksomhet. Departementet kan i forskrift gi regler om organisering av drift av kjørevei, herunder bestemmelser om jernbanevirksomhetens uavhengighet og plikt til å opptre nøytralt og åpent overfor foretak som driver trafikkvirksomhet.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">(Godkjenning av rullende materiell mv.)</span></span><article class="legalP" id="kapittel-1-foreslåttparagraf-2-ledd-1">Rullende materiell skal være godkjent før det tas i bruk på kjøreveien. Departementet kan i forskrift gi nærmere regler om godkjenning etter første punktum.</article></article> <article class="defaultP" margin-top="true">Ny § 5 c skal lyde:</article><article class="futureLegalArticle" data-name="§5c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5 c</span>. <span class="legalArticleTitle">(Den europeiske unions jernbanebyrå)</span></span><article class="legalP" id="kapittel-1-foreslåttparagraf-3-ledd-1">Departementet kan i forskrift gi nærmere regler til gjennomføring og utfylling av regler som er tatt inn i EØS-avtalen om Den europeiske unions jernbanebyrå.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">(Tillatelse til å drive jernbanevirksomhet mv.)</span></span><article class="legalP" id="kapittel-1-foreslåttparagraf-4-ledd-1">Den som vil drive jernbanevirksomhet, må ha tillatelse. Departementet kan i forskrift gi regler om tillatelser, tillatelsesmyndighet, søknader og saksbehandling, herunder tilgang til lokaler, anlegg og utstyr. Til drift av kjøreveien ligger ansvaret for trafikkstyringen, hvis ikke departementet gir samtykke til at ansvaret kan overføres til andre.</article><article class="legalP" id="kapittel-1-foreslåttparagraf-4-ledd-2">Den som driver jernbanevirksomhet etter første ledd, skal sørge for at virksomheten drives sikkert, og at vilkårene som er satt for virksomheten i eller i medhold av loven, er oppfylt. Dette gjelder selv om deler av driften utføres av én eller flere leverandører.</article><article class="legalP" id="kapittel-1-foreslåttparagraf-4-ledd-3">Den som driver jernbanevirksomhet, skal stanse driften dersom hensynet til sikkerheten tilsier det.</article><article class="legalP" id="kapittel-1-foreslåttparagraf-4-ledd-4">Departementet kan ved forskrift eller enkeltvedtak fastsette nærmere bestemmelser for å ivareta hensynet til en sikker og hensiktsmessig trafikkavvikling samt miljø, herunder krav til:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-4-ledd-4-punkt-1"><article class="legalP" id="kapittel-1-foreslåttparagraf-4-ledd-4-punkt-1-ledd-1">nødvendige faglige, personlige og økonomiske forutsetninger hos søkeren,</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-4-ledd-4-punkt-2"><article class="legalP" id="kapittel-1-foreslåttparagraf-4-ledd-4-punkt-2-ledd-1">kompetanse mv. hos driftspersonellet,</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-4-ledd-4-punkt-3"><article class="legalP" id="kapittel-1-foreslåttparagraf-4-ledd-4-punkt-3-ledd-1">garanti eller forsikring for erstatningsansvar som kan oppstå pga. virksomheten,</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-4-ledd-4-punkt-4"><article class="legalP" id="kapittel-1-foreslåttparagraf-4-ledd-4-punkt-4-ledd-1">regnskap, regnskapsettersyn, statistikk mv., og til innsyn i slike dokumenter,</article></article></li><li data-li-identifier="e)" data-name="e)"><article class="listArticle" id="kapittel-1-foreslåttparagraf-4-ledd-4-punkt-5"><article class="legalP" id="kapittel-1-foreslåttparagraf-4-ledd-4-punkt-5-ledd-1">sikkerhetsstyringssystemer,</article></article></li><li data-li-identifier="f)" data-name="f)"><article class="listArticle" id="kapittel-1-foreslåttparagraf-4-ledd-4-punkt-6"><article class="legalP" id="kapittel-1-foreslåttparagraf-4-ledd-4-punkt-6-ledd-1">støyskjerming og gjerdehold,</article></article></li><li data-li-identifier="g)" data-name="g)"><article class="listArticle" id="kapittel-1-foreslåttparagraf-4-ledd-4-punkt-7"><article class="legalP" id="kapittel-1-foreslåttparagraf-4-ledd-4-punkt-7-ledd-1">registerføring</article></article></li></ul></article><article class="legalP" id="kapittel-1-foreslåttparagraf-4-ledd-5">Departementet kan ved forskrift fastsette at det skal kreves ordinær politiattest fra søkeren eller daglig leder av virksomheten og fra personell som har sikkerhetsansvar.</article></article> <article class="defaultP" margin-top="true">§ 7 c første ledd skal lyde:</article><article class="legalP" id="kapittel-1-ledd-2">Departementet kan gi forskrift om gjennomføring og utfylling av regler som er tatt inn i EØS-avtalen om passasjerrettigheter på jernbane.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">(Trafikkeringsrett på det nasjonale jernbanenettet mv.)</span></span><article class="legalP" id="kapittel-1-foreslåttparagraf-5-ledd-1">Jernbaneforetak som har tillatelse til å drive trafikkvirksomhet etter § 6, har rett til å trafikkere kjørevei som er en del av det nasjonale jernbanenettet. Departementetkan i forskrift gi regler om vilkårene for å utøve trafikkvirksomhet, herunder avgiftsprinsipper og sportilgang mv. Departementet kan i forskrift også gi regler om vilkår for tilgang, herunder sportilgang, til serviceanlegg knyttet til jernbanenettet og tjenester i disse.</article><article class="legalP" id="kapittel-1-foreslåttparagraf-5-ledd-2">Retten til å utøve persontransport etter første ledd kan begrenses dersom trafikkvirksomheten vil kunne bringe i fare den økonomiske likevekten i inngåtte avtaler om offentlig kjøp av persontransport med jernbane. Departementet kan i forskrift gi regler om prøving av økonomisk likevekt.</article></article> <article class="defaultP" margin-top="true">§ 8 d fjerde ledd skal lyde:</article><article class="legalP" id="kapittel-1-ledd-3">Oppdragsgiveren skal i sine kontrakter stille krav om at ansatte hos leverandører og eventuelle underleverandører som direkte medvirker til å oppfylle kontrakten, har lønns- og arbeidsvilkår i samsvar med anskaffelsesloven med forskrifter.</article> <article class="defaultP" margin-top="true">§ 11 første ledd annet punktum skal lyde:</article><article class="legalP" id="kapittel-1-ledd-4">Den myndighet som Kongen bestemmer, fører tilsyn etter § 11 a.</article> <article class="defaultP" margin-top="true">§ 11 syvende ledd skal lyde:</article><article class="legalP" id="kapittel-1-ledd-5">Departementet eller den myndighet som departementet bestemmer, kan tilbakekalle tillatelse gitt i medhold av loven ved brudd på vilkår eller krav som er satt for virksomheten.</article> <article class="defaultP" margin-top="true">§ 11 a oppheves.</article> <article class="defaultP" margin-top="true">Nåværende § 11 b blir ny § 11 a.</article> <article class="defaultP" margin-top="true">§ 12 overskriften skal lyde:</article><article class="futureLegalArticle" data-name="§12" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">(Tilsyn med omsetning av delsystemer og samtrafikkkomponenter mv.)</span></span></article> <article class="defaultP" margin-top="true">Ny § 13 a skal lyde:</article><article class="futureLegalArticle" data-name="§13a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 13 a</span>. <span class="legalArticleTitle">(Overtredelsesgebyr)</span></span><article class="legalP" id="kapittel-1-foreslåttparagraf-7-ledd-1">Tilsynsmyndigheten kan ilegge overtredelsesgebyr til en virksomhet som overtrer bestemmelser i denne loven eller vedtak gitt i medhold av denne loven.</article><article class="legalP" id="kapittel-1-foreslåttparagraf-7-ledd-2">Departementet kan i forskrift gi nærmere bestemmelser om utmåling av overtredelsesgebyr.</article></article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">(Gebyr og avgift)</span></span><article class="legalP" id="kapittel-1-foreslåttparagraf-8-ledd-1">Departementet kan kreve gebyrer for å behandle søknader etter denne loven eller forskrift fastsatt i medhold av loven og for tilsyn som gjennomføres for å sikre at loven eller vedtak i medhold av loven blir fulgt.</article><article class="legalP" id="kapittel-1-foreslåttparagraf-8-ledd-2">Satsene for gebyrer etter første ledd fastsettes av departementet i forskrift. Gebyrene skal samlet sett ikke overstige kostnadene ved behandlingen av søknader og tilsynet. Departementet kan i forskrift også gi utfyllende regler om hva som utløser plikt til å betale gebyr, og om innkreving og kontroll.</article><article class="legalP" id="kapittel-1-foreslåttparagraf-8-ledd-3">Gebyrene tilfaller statskassen.</article><article class="legalP" id="kapittel-1-foreslåttparagraf-8-ledd-4">Gebyret er tvangsgrunnlag for utlegg.</article><article class="legalP" id="kapittel-1-foreslåttparagraf-8-ledd-5">Departementet kan fastsette en generell avgift som skal dekke tilsynskostnadene til tilsynsmyndigheten dersom det ikke anses hensiktsmessig å pålegge den enkelte virksomhet gebyr direkte. Andre til femte ledd gjelder tilsvarende for denne avgiften.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-87/KAPITTEL_2"><h2 data-text-align="center">II</h2><article class="defaultP">I lov 3. juni 2005 nr. 34 om varsling, rapportering og undersøkelse av jernbaneulykker og jerbanehendelser m.m. skal § 13 lyde:</article><article class="futureLegalArticle" data-name="§13" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Tiltak for å fremskaffe opplysninger</span></span><article class="legalP" id="kapittel-2-foreslåttparagraf-1-ledd-1">Undersøkelsesmyndigheten har rett til å benytte privat grunn og kan kreve å få undersøke og ta i besittelse jernbanemateriell og kjørevei, vrakrester, dokumenter og andre ting i den utstrekning den trenger det for å kunne utøve sitt verv. Herunder skal undersøkelsesmyndigheten ha rett til<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">å kreve en fullstendig obduksjon av de omkomne og til å få umiddelbar adgang til resultatene av slike undersøkelser eller tester av prøver som er tatt, og</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">å be om legeundersøkelse av alle personer involvert i ulykken eller hendelsen eller be om at det utføres tester på prøver som er tatt av slike personer, og ha umiddelbar tilgang til resultatet av slike undersøkelser eller tester.</article></article></li></ul></article><article class="legalP" id="kapittel-2-foreslåttparagraf-1-ledd-2">Om nødvendig kan undersøkelsesmyndigheten kreve hjelp av politiet.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-06-11-87/KAPITTEL_3"><h2 data-text-align="center">III</h2><article class="defaultP">I lov 21. juni 2002 nr. 45 om yrkestransport med motorvogn og fartøy skal § 36 lyde:</article><article class="futureLegalArticle" data-name="§36" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Ekstraordinære tilhøve</span></span><article class="legalP" id="kapittel-3-foreslåttparagraf-1-ledd-1">Når samferdselsomsyn under ekstraordinære tilhøve gjer det naudsynt, kan departementet gje løyvehavar pålegg om å utføre visse transportoppgåver. Det same gjeld for andre som eig eller brukar motorvogner for gods- og persontransport og målepliktig fartøy.</article></article></section><section class="section" data-name="kapIV" id="kapittel-4" data-lovdata-URL="LTI/lov/2021-06-11-87/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>