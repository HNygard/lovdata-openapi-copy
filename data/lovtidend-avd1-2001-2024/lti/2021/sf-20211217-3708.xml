<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3708</dd><dt class="dokid">DokumentID</dt><dd class="dokid">LTI/forskrift/2021-12-17-3708</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§17</li><li>lov/2008-06-06-37/§37</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2021-12-21 12:15</dd><dt class="journalNumber">Journalnummer</dt><dd class="journalNumber">2021-2202</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. desember 2021 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, § 17 og § 37 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2021-12-17-3708</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3708" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-17-3708/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">§ 29a annet ledd skal lyde:</article><article class="legalP" id="kapittel-1-ledd-2">Akustiske pingere skal festes i flytelinen på garnene. Det skal ikke være større avstand mellom de akustiske pingerne enn 200 meter. Første og siste pinger på en garnlenke skal ikke være mer enn 100 meter fra enden av lenka. Akustiske pingere skal ha et frekvensområde mellom 50 kHz–140 kHz. Signalstyrken for hele varigheten av signalet skal være større enn 145 dB + 5 dB @ 1m. Signalets lengde skal være større enn 300 millisekunder og ha et intervall mellom signaler på 4–12 sekunder.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-3">Følgende fartøy skal rapportere faststående redskap og fløytline til Kystvakten:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Fartøy som driver fiske med faststående redskap og fløytline nord for 62° N utenfor grunnlinjene</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Fartøy som driver garnfiske etter blåkveite nord for 62° N</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">Fartøy som driver garnfiske etter breiflabb.</article></article></li></ul></article><article class="legalP" id="kapittel-1-ledd-4">Rapporteringsplikten i første ledd omfatter følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">Lokalisering av faststående redskap og fløytline ved setting</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">Oppdatert informasjon om lokalisering av redskap skal rapporteres minst en gang hver fjortende dag etter setting. Informasjon eldre enn fjorten dager blir slettet.</article><article class="legalP" id="kapittel-1-ledd-4-punkt-2-ledd-2">Oppdatert informasjon om lokalisering av redskap for fartøy som høster snøkrabbe skal rapporteres minst en gang hver tredje uke etter setting. Informasjon eldre enn tre uker blir slettet.</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">Fjerning av redskap ved avslutning av fisket.</article></article></li></ul></article><article class="legalP" id="kapittel-1-ledd-5">Meldingene skal sendes elektronisk på et format som muliggjør automatisk meldingshåndtering.</article> <article class="defaultP" margin-top="true">§ 33a fjerde ledd skal lyde:</article><article class="legalP" id="kapittel-1-ledd-6">Teiner som er satt ut for fangst av sjøkreps, hummer, kongekrabbe, taskekrabbe og annen krabbe unntatt snøkrabbe, skal ha rømmingshull innmontert i samsvar med anvisningene i vedlegg til forskriften. Kravet om rømmingshull i teiner satt ut for fangst av kongekrabbe gjelder fra og med 1. januar 2022. For teiner satt ut for fangst av kongekrabbe med merkeregistrert fartøy gjelder kravet fra og med 1. mars 2022. Kravet om rømmingshull i teiner satt ut for fangst av sjøkreps med fartøy som ikke er merkeregistrert gjelder fra og med 1. januar 2022. Kravet om rømmingshull i teiner satt ut med merkeregistrert fartøy for fangst av sjøkreps, taskekrabbe og annen krabbe unntatt snøkrabbe og kongekrabbe gjelder fra og med 1. juli 2022 sammen med en revidert monteringsanvisning.</article> <article class="defaultP" margin-top="true">§ 33g tredje ledd første punktum skal lyde:</article><article class="legalP" id="kapittel-1-ledd-7">Fartøy under både 11 meter største lengde og 4,5 meter største bredde, som i tillegg har lasteromstørrelse under 20 m<sup>3</sup>, og hvor dette er dokumentert overfor Fiskeridirektoratet, kan uavhengig av forbudet i første ledd fiske med snurrevad innenfor fjordlinjene i perioden frem til og med 31. desember 2022.</article> <article class="defaultP" margin-top="true">§ 43 nr. 35 andre strekpunkt skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">–</td><td data-text-align="left" data-vertical-align="top">berggylt</td><td data-text-align="left" data-vertical-align="bottom">22 cm</td></tr></tbody></table></article> <article class="defaultP" margin-top="true">§ 44 skal lyde:</article><article class="legalP" id="kapittel-1-ledd-8">Fiskens lengde skal måles fra snutespissen til enden av sporens ytterste stråler.</article><article class="legalP" id="kapittel-1-ledd-9">Pigghå skal måles fra snutespissen til bakerste kant av den øverste haleflik.</article><article class="legalP" id="kapittel-1-ledd-10">Hummer og sjøkreps skal måles fra spissen av pannehornet til den bakre kant av midterste svømmelapp.</article><article class="legalP" id="kapittel-1-ledd-11">Reker skal måles fra forkant av øyet til bakre kant av halen.</article><article class="legalP" id="kapittel-1-ledd-12">Krabbe skal måles over skallets største bredde.</article><article class="legalP" id="kapittel-1-ledd-13">Haneskjell skal måles som lengste lengde fra skallhengsel til motsatt skallkant.</article><article class="legalP" id="kapittel-1-ledd-14">Stort kamskjell skal måles over skallets lengste lengde.</article><article class="legalP" id="kapittel-1-ledd-15">Kongekrabbe skal måles fra indre ende av øyehulen til innbuktning i bakkant midt på ryggskjoldet.</article><article class="legalP" id="kapittel-1-ledd-16">Reker og sjøkreps kan uten hinder av § 43 nr. 27 og 28 også måles ved å måle carapaxlengden. Carapaxlengden for reker (1,5 cm) og sjøkreps (4 cm) skal måles fra bakerste ende av øyehulen til bakerste kant av carapax målt midt oppe på ryggen.</article> <article class="defaultP" margin-top="true">§ 78 skal lyde:</article><article class="legalP" id="kapittel-1-ledd-17">Den som mister eller må kutte redskap har plikt til å sokne etter redskapene. Dette gjelder også deler av redskap, herunder trålvaier.</article><article class="legalP" id="kapittel-1-ledd-18">Dersom det ikke er mulig å få tatt opp tapte redskap skal det umiddelbart rapporteres til Kystvakten om følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">fartøyets navn og kallesignal</article></article></li><li data-li-identifier="b." data-name="b."><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">redskapstype</article></article></li><li data-li-identifier="c." data-name="c."><article class="listArticle" id="kapittel-1-ledd-18-punkt-3"><article class="legalP" id="kapittel-1-ledd-18-punkt-3-ledd-1">redskapsmengde</article></article></li><li data-li-identifier="d." data-name="d."><article class="listArticle" id="kapittel-1-ledd-18-punkt-4"><article class="legalP" id="kapittel-1-ledd-18-punkt-4-ledd-1">tidspunkt for tap av redskap</article></article></li><li data-li-identifier="e." data-name="e."><article class="listArticle" id="kapittel-1-ledd-18-punkt-5"><article class="legalP" id="kapittel-1-ledd-18-punkt-5-ledd-1">posisjon for tap av redskap.</article></article></li></ul></article><article class="legalP" id="kapittel-1-ledd-19">Funn av tapte redskap skal rapporteres til Kystvakten.</article><article class="legalP" id="kapittel-1-ledd-20">Meldingene skal sendes elektronisk på et format som muliggjør automatisk meldingshåndtering.</article> <article class="defaultP" margin-top="true">Gjeldende vedlegg 10 erstattes av revidert vedlegg 10:</article><span class="futuretitle" id="kapittel-1-foreslåttittel-1">Vedlegg 10. Krav til rømmingshull for å redusere faren for spøkelsesfiske ved tap av teiner i fiske etter kongekrabbe</span><article class="defaultP">Trykk her for å se vedlegget: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-17-3708/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section></main></body></html>