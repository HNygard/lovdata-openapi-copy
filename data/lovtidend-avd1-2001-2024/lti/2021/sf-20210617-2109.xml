<!DOCTYPE html><html lang="no"><head><title>Endringer i Stortingets forretningsorden</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-17-2109</dd><dt class="dokid">DokumentID</dt><dd class="dokid">LTI/forskrift/2021-06-17-2109</dd><dt class="ministry">Departement</dt><dd class="ministry"><ul><li>Stortinget</li></ul></dd><dt class="subunit">Etat</dt><dd class="subunit"><ul><li>Konstitusjonell avdeling</li></ul></dd><dt class="dateInForce">I kraft fra</dt><dd class="dateInForce">2021-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2012-06-07-518</li></ul></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen, bilandene</dd><dt class="dateOfPublication">Kunngjort</dt><dd class="dateOfPublication">2021-06-24 16:10</dd><dt class="journalNumber">Journalnummer</dt><dd class="journalNumber">2021-1233</dd><dt class="titleShort">Korttittel</dt><dd class="titleShort">Endr. i Stortingets forretningsorden</dd><dt class="title">Tittel</dt><dd class="title">Endringer i Stortingets forretningsorden</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Vedtatt av Stortinget 17. juni 2021, jf. Innst.651 S (2020–2021).</dd><dt class="refid">RefID</dt><dd class="refid">forskrift/2021-06-17-2109</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endringer i Stortingets forretningsorden<ul class="tocSubUl"><li>I<ul class="tocSubUl"><li>§ 5. Permisjon</li><li>§ 22a. Initiativdebatt</li><li>§ 27a. Skriftlige høringsinnspill</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-17-2109" id="dokument"><h1>Endringer i Stortingets forretningsorden</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-17-2109/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I Stortingets forretningsorden 7. juni 2012 nr. 518 gjøres følgende endringer:</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Permisjon</span></span><article class="legalP" id="kapittel-1-foreslåttparagraf-1-ledd-1">Søknad om permisjon for representantene behandles av Stortinget etter innstilling av presidentskapet. Permisjon innvilges normalt ved sykmelding. Representanter som har hatt permisjon, skal melde seg til Stortingets administrasjon når de kommer tilbake.</article></article> <article class="defaultP" margin-top="true">§ 8 første ledd første punktum skal lyde:</article><article class="legalP" id="kapittel-1-ledd-2">Kan Stortingets president ikke utøve vervet på grunn av forfall, fungerer visepresidentene etter rangordning som midlertidig stortingspresident.</article> <article class="defaultP" margin-top="true">§ 14 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Justiskomiteen: Saker om rettsvesen, kriminalomsorg, politiet, andre justisformål, sivil beredskap, rettferdsvederlag, alminnelig forvaltningslovgivning, straffelovgivning, prosesslovgivning og alminnelig sivillovgivning.</article></article></li></ul></article> <article class="defaultP" margin-top="true">§ 14 nr. 8 bokstav c skal lyde:<ul class="defaultList"><li data-li-identifier="c)" data-name="c)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">dokumenter og meldinger fra Stortingets eksterne organer, og andre saker om deres virksomhet.</article></article></li></ul></article> <article class="defaultP" margin-top="true">§ 14 nr. 8 bokstav d og e oppheves. Nåværende bokstav f blir bokstav d.</article> <article class="defaultP" margin-top="true">§ 14 nr. 12 skal lyde<ul class="defaultList"><li data-li-identifier="12." data-name="12."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Utenriks- og forsvarskomiteen: Saker om utenrikspolitiske forhold, militært forsvar, utviklingshjelp, saker som angår norske interesser på Svalbard eller i andre polarområder, årsrapporter fra Stortingets faste delegasjoner til interparlamentariske forsamlinger, og – i alminnelighet – saker som gjelder avtaler mellom den norske stat og andre stater eller internasjonale organisasjoner.</article></article></li></ul></article> <article class="defaultP" margin-top="true">§ 16 femte ledd skal lyde:</article><article class="legalP" id="kapittel-1-ledd-3">Forhandlingene i den utvidete utenriks- og forsvarskomité er underlagt taushetsplikt med mindre noe annet uttrykkelig bestemmes. Det samme gjelder innkallelsen til og dagsordenen for møtet.</article> <article class="defaultP" margin-top="true">§ 17 andre ledd nytt siste punktum skal lyde:</article><article class="legalP" id="kapittel-1-ledd-4">Valgkomiteen kan, etter anmodning fra en partigruppe, oppnevne leder av vedkommende gruppe som medlem av Europautvalget dersom den finner at hensynet til gruppenes forholdsmessige representasjon tilsier det.</article> <article class="defaultP" margin-top="true">§ 19 tredje ledd skal lyde:</article><article class="legalP" id="kapittel-1-ledd-5">Stortinget fastsetter kommisjonens mandat og de nærmere prosedyrene for dens arbeid. Mandatet må sikre at retten til kontradiksjon og etterprøvbarhet ivaretas. Videre må mandatet avklare om og i hvilken utstrekning bestemmelser i forvaltningsloven, offentleglova, sikkerhetsloven og arkivlova skal gjelde. Det bør også vurderes om kommisjonen har behov for lovhjemmel for å sikre nødvendig tilgang til opplysninger og dokumenter og til å behandle personopplysninger.</article> <article class="defaultP" margin-top="true">§ 19 fjerde ledd skal lyde:</article><article class="legalP" id="kapittel-1-ledd-6">Alle har rett til å la seg bistå på ethvert trinn av granskningskommisjonens arbeid. Den som er berørt av granskingen, kan få dekket nødvendige kostnader når særlige grunner taler for det.</article> <article class="defaultP" margin-top="true">§ 19 nåværende fjerde og femte ledd blir femte og nytt sjette ledd.</article> <article class="defaultP" margin-top="true">§ 22 siste ledd andre og tredje punktum oppheves.</article> <article class="defaultP" margin-top="true">Ny § 22a skal lyde:</article><article class="futureLegalArticle" data-name="§22a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22a</span>. <span class="legalArticleTitle">Initiativdebatt</span></span><article class="legalP" id="kapittel-1-foreslåttparagraf-2-ledd-1">Komiteene kan inntil to ganger i hver stortingssesjon ta opp et tema som faller innenfor komiteens saksområde, til debatt i Stortinget, også utenom konkrete saker komiteen har fått til behandling. Under en slik debatt kan det ikke fremsettes forslag.</article></article> <article class="defaultP" margin-top="true">§ 24 tredje ledd første og andre punktum skal lyde:</article><article class="legalP" id="kapittel-1-ledd-7">Spørsmål eller anmodninger til ansvarlig statsråd som ledd i saksforberedelsen skal normalt sendes av saksordfører eller leder på vegne av komiteen. Statsrådens svar skal gjøres tilgjengelig for komiteens medlemmer.</article> <article class="defaultP" margin-top="true">Nåværende § 24 tredje ledd første punktum blir tredje punktum.</article> <article class="defaultP" margin-top="true">§ 25 nytt siste ledd skal lyde:</article><article class="legalP" id="kapittel-1-ledd-8">Komitémøter skal som hovedregel avholdes ved at komiteens medlemmer møter fysisk. Komiteen kan unntaksvis beslutte at komitémøter skal avholdes ved hjelp av fjernmøteteknologi. Bestemmelsene i første til tredje ledd gjelder tilsvarende for slike møter.</article> <article class="defaultP" margin-top="true">§ 26 nytt siste ledd skal lyde:</article><article class="legalP" id="kapittel-1-ledd-9">Bestemmelsene i første til tredje ledd gjelder tilsvarende for avstemninger i komitémøter som avholdes ved bruk av fjernmøteteknologi, jf. §&#xa0;25 siste ledd.</article> <article class="defaultP" margin-top="true">§ 27 nytt siste ledd skal lyde:</article><article class="legalP" id="kapittel-1-ledd-10">Komiteen kan ved alminnelig flertall beslutte at høring kan gjennomføres helt eller delvis ved fjernmøteteknologi. Bestemmelsene i tredje til niende ledd gjelder så langt de passer.</article> <article class="defaultP" margin-top="true">§ 27 niende ledd andre punktum skal lyde:</article><article class="legalP" id="kapittel-1-ledd-11">Kontrollhøringer skal foregå etter reglement for kontrollhøringer, vedtatt av Stortinget.</article><article class="defaultP">§ 27 niende ledd tredje punktum oppheves.</article> <article class="defaultP" margin-top="true">Ny § 27a skal lyde:</article><article class="futureLegalArticle" data-name="§27a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 27a</span>. <span class="legalArticleTitle">Skriftlige høringsinnspill</span></span><article class="legalP" id="kapittel-1-foreslåttparagraf-3-ledd-1">Komiteen kan treffe beslutning om å invitere til skriftlige høringsinnspill i en sak den har til behandling. Skriftlige høringsinnspill kan tre i stedet for eller komme i tillegg til en muntlig høring. Invitasjonen skal kunngjøres på Stortingets nettsider med en nærmere fastsatt frist. Mottatte høringsinnspill vil som hovedregel bli publisert på samme nettsted.</article></article> <article class="defaultP" margin-top="true">§ 28 nytt andre ledd skal lyde:</article><article class="legalP" id="kapittel-1-ledd-12">Komiteen kan i særlige tilfeller i stedet for en reise gjennomføre møter med eksterne deltakere ved bruk av fjernmøteteknologi. Slike møter skal i størst mulig grad gjennomføres etter de samme prinsipper som praktiseres ved komitéreiser.</article> <article class="defaultP" margin-top="true">§ 30 første ledd skal lyde:</article><article class="legalP" id="kapittel-1-ledd-13">Med mindre det fremstår som klart at et representantforslag ikke vil imøtekommes, skal statsråden gis anledning til å uttale seg om forslaget før realitetsinnstilling avgis. For øvrig kan en tredjedel av komiteens medlemmer kreve at det sendes brev til en statsråd med anmodning om statsrådens uttalelse om et representantforslag. Saksordfører eller leder skal stå som avsender av henvendelsen på vegne av komiteen. Statsrådens svar skal gjøres tilgjengelig for komiteens medlemmer.</article> <article class="defaultP" margin-top="true">§ 33 andre ledd første punktum skal lyde:</article><article class="legalP" id="kapittel-1-ledd-14">Etter presidentskapets bestemmelse blir Stortinget innkalt til møte ved at innkallingen gjøres tilgjengelig for representantene senest 24 timer før møtet.</article> <article class="defaultP" margin-top="true">§ 35 første ledd skal lyde:</article><article class="legalP" id="kapittel-1-ledd-15">Senest fredag innen kl. 15.00 bør program for Stortingets arbeid i uken etter gjøres tilgjengelig for representantene. Programmet skal opplyse om hvilke dager det skal holdes møter, når møtene skal begynne, og fastsatte tidspunkter for votering. Samtidig bør foreløpig saksliste for møtene gjøres tilgjengelig for representantene.</article> <article class="defaultP" margin-top="true">§ 46 nytt andre punktum skal lyde:</article><article class="legalP" id="kapittel-1-ledd-16">Som hovedregel skal det gå minst én uke fra en innstilling avgis til den behandles i Stortinget.</article> <article class="defaultP" margin-top="true">Nåværende andre og tredje punktum blir tredje og nytt fjerde punktum.</article> <article class="defaultP" margin-top="true">§ 47 tredje ledd andre punktum skal lyde:</article><article class="legalP" id="kapittel-1-ledd-17">Fristen gjelder ikke for årlige og ellers regelmessige proposisjoner og meldinger.</article> <article class="defaultP" margin-top="true">§ 48 nytt tredje ledd skal lyde:</article><article class="legalP" id="kapittel-1-ledd-18">Andre dokumenter med opprinnelse i Stortinget eller organer tilknyttet Stortinget som ikke er blitt ferdig behandlet av Stortinget i den valgperioden de ble tatt til behandling, kan av presidentskapet foreslås tatt under behandling i den nye valgperioden.</article> <article class="defaultP" margin-top="true">Nåværende § 48 tredje og fjerde ledd blir fjerde og nytt femte ledd.</article> <article class="defaultP" margin-top="true">§ 51 andre ledd skal lyde:</article><article class="legalP" id="kapittel-1-ledd-19">Saksordfører får i alminnelighet ordet først. Deretter får talerne ordet i den rekkefølge de ber presidenten om det, likevel slik at partigruppenes størrelse kan tas i betraktning ved fastsettelse av rekkefølgen. Én taler fra hver partigruppe skal normalt stå først på talerlisten. I tilfelle flere ber om ordet samtidig, avgjør presidenten hvem av dem som skal tale først. Dersom gruppene har innlevert til presidenten gjennom Stortingets administrasjon lister over representanter som ønsker å delta i debatten, kan presidenten på dette grunnlag sette opp en liste over rekkefølgen av talerne.</article> <article class="defaultP" margin-top="true">§ 51 tredje ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">I debatter etter § 22a gis én representant fra hvert parti adgang til et ubegrenset antall innlegg.</article></article></li></ul></article> <article class="defaultP" margin-top="true">Innledningen i § 60 første ledd skal lyde:</article><article class="legalP" id="kapittel-1-ledd-20">Avstemningen ordnes på én av følgende måter eller ved en kombinasjon av disse:</article> <article class="defaultP" margin-top="true">§ 68 fjerde ledd første punktum skal lyde:</article><article class="legalP" id="kapittel-1-ledd-21">Ved behandlingen i Stortinget får først interpellanten ordet i høyst fem minutter til å forklare innholdet av interpellasjonen.</article> <article class="defaultP" margin-top="true">§ 68 femte ledd første punktum skal lyde:</article><article class="legalP" id="kapittel-1-ledd-22">Blir interpellasjonen besvart, har det regjeringsmedlemmet som svarer på interpellasjonen, en taletid på inntil fem minutter.</article> <article class="defaultP" margin-top="true">§ 74 nytt andre ledd skal lyde:</article><article class="legalP" id="kapittel-1-ledd-23">Ved sin vurdering skal regjeringsmedlemmet legge vekt på representantenes særlige stilling og informasjonsbehov.</article> <article class="defaultP" margin-top="true">§ 74 nåværende andre ledd blir tredje ledd og skal lyde:</article><article class="legalP" id="kapittel-1-ledd-24">Regjeringsmedlemmet kan avslå anmodningen i den grad dokumentet kan unntas fra offentlighet etter offentleglova.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-17-2109/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. oktober 2021.</article></section></main></body></html>