<!DOCTYPE html><html lang="no"><head><title>Forskrift om endring i integreringsforskriften og forskrift om læreplan i samfunnskunnskap for voksne innvandrere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-22-3852</dd><dt class="dokid">DokumentID</dt><dd class="dokid">LTI/forskrift/2021-12-22-3852</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-15-2912</li><li>forskrift/2021-06-20-2054</li></ul></dd><dt class="basedOn">Hjemmel</dt><dd class="basedOn"><ul><li>lov/2020-11-06-127/§5</li><li>lov/2020-11-06-127/§30</li><li>lov/2020-11-06-127/§41</li><li>lov/2020-11-06-127/§51</li></ul></dd><dt class="dateOfPublication">Kunngjort</dt><dd class="dateOfPublication">2021-12-23 11:30</dd><dt class="journalNumber">Journalnummer</dt><dd class="journalNumber">2021-2359</dd><dt class="titleShort">Korttittel</dt><dd class="titleShort">Endr. i integreringsforskriften og forskrift om læreplan i samfunnskunnskap for voksne innvandrere</dd><dt class="title">Tittel</dt><dd class="title">Forskrift om endring i integreringsforskriften og forskrift om læreplan i samfunnskunnskap for voksne innvandrere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 22. desember 2021 med hjemmel i lov 6. november 2020 nr. 127 om integrering gjennom opplæring, utdanning og arbeid (integreringsloven) § 5, § 30, § 41 og § 51.</dd><dt class="refid">RefID</dt><dd class="refid">forskrift/2021-12-22-3852</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i integreringsforskriften og forskrift om læreplan i samfunnskunnskap for voksne innvandrere<ul class="tocSubUl"><li>I<ul class="tocSubUl"><li>§ 2. Opplæring i samfunnskunnskap</li><li>§ 73. Overgangsregler for opplæring i norsk og samfunnskunnskap</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-22-3852" id="dokument"><h1>Forskrift om endring i integreringsforskriften og forskrift om læreplan i samfunnskunnskap for voksne innvandrere</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-22-3852/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2020 nr. 2912 til integreringsloven (integreringsforskriften) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Opplæring i samfunnskunnskap</span></span><article class="legalP" id="kapittel-1-foreslåttparagraf-1-ledd-1">Asylsøkere som omfattes av integreringsloven § 5, har plikt til å delta i 25 timer opplæring i samfunnskunnskap.</article><article class="legalP" id="kapittel-1-foreslåttparagraf-1-ledd-2">Dersom særlige helsemessige eller andre tungtveiende årsaker tilsier det, kan kommunen etter søknad frita asylsøkeren fra plikten til deltagelse i opplæringen. Forskriften § 25 gjelder tilsvarende.</article><article class="legalP" id="kapittel-1-foreslåttparagraf-1-ledd-3">Gjennomførte timer opplæring i samfunnskunnskap i mottak regnes som gjennomførte timer opplæring i samfunnskunnskap etter integreringsloven § 33 første ledd. Timene skal fordeles på den eller de modulene den enkelte har fått opplæring i, jf. forskrift om læreplan i samfunnskunnskap for voksne innvandrere punkt 2.</article></article> <article class="defaultP" margin-top="true">§ 49 bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">språket opplæringen blir gitt på</article></article></li></ul></article> <article class="defaultP" margin-top="true">§ 49 bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">antall timer gjennomført opplæring i norsk og samfunnskunnskap og fordeling av gjennomførte timer opplæring i samfunnskunnskap på moduler</article></article></li></ul></article> <article class="defaultP" margin-top="true">§ 53 bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">antall timer gjennomført opplæring i samfunnskunnskap og fordeling av timene på moduler</article></article></li></ul></article> <article class="defaultP" margin-top="true">§ 71 tredje ledd oppheves.</article> <article class="defaultP" margin-top="true">§ 72 andre ledd skal lyde:</article><article class="legalP" id="kapittel-1-ledd-2">Lov 4. juli 2003 nr. 80 om introduksjonsordning og norskopplæring for nyankomne innvandrere (introduksjonsloven) gjelder for de som ikke omfattes av integreringsloven i henhold til overgangsreglene. Plikten til å delta i opplæring i norsk kultur og norske verdier etter introduksjonsloven § 20 a gjelder likevel ikke.</article> <article class="defaultP" margin-top="true">§ 73 skal lyde:</article><article class="futureLegalArticle" data-name="§73" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 73</span>. <span class="legalArticleTitle">Overgangsregler for opplæring i norsk og samfunnskunnskap</span></span><article class="legalP" id="kapittel-1-foreslåttparagraf-2-ledd-1">Asylsøkere som omfattes av integreringsloven § 5 og som før 1. januar 2022 har gjennomført mindre enn 25 timer opplæring i norsk kultur og norske verdier, skal gjennomføre 25 timer opplæring i samfunnskunnskap, jf. § 2. Plikten etter integreringsloven § 5, jf. forskriften § 2, gjelder ikke for asylsøkere som før 1. januar 2022 har gjennomført 25 timer eller mer opplæring i norsk kultur og norske verdier.</article><article class="legalP" id="kapittel-1-foreslåttparagraf-2-ledd-2">Deltakere som omfattes av introduksjonsloven i henhold til § 72, skal gjennomføre 50 timer opplæring i samfunnskunnskap. De av deltakerne som har plikt til deltakelse i opplæring etter introduksjonsloven § 17, skal gjennomføre 250 timer opplæring i norsk.</article><article class="legalP" id="kapittel-1-foreslåttparagraf-2-ledd-3">Deltakere som omfattes av integreringsloven i henhold til § 72 og som får oppholdstillatelse før 1. januar 2022 skal gjennomføre 50 timer opplæring i samfunnskunnskap. For de av deltakerne som har plikt til deltakelse i opplæring etter integreringsloven § 26 tredje ledd, skal timetallskravet for norskopplæring etter integreringsloven § 32 andre ledd være 250 timer.</article><article class="legalP" id="kapittel-1-foreslåttparagraf-2-ledd-4">Deltakere som søker om oppholdstillatelse fra utlandet og får innvilget oppholdstillatelse før 1. januar 2022, men som ankommer Norge 1. januar 2022 eller senere skal gjennomføre 75 timer opplæring i samfunnskunnskap, jf. integreringsloven § 33.</article><article class="legalP" id="kapittel-1-foreslåttparagraf-2-ledd-5">Deltakere som får oppholdstillatelse etter 31. desember 2021 skal gjennomføre 75 timer opplæring i samfunnskunnskap, jf. integreringsloven § 33.</article><article class="legalP" id="kapittel-1-foreslåttparagraf-2-ledd-6">Forskrift 19. april 2012 nr. 358 om læreplan i norsk og samfunnskunnskap for voksne innvandrere oppheves 1. januar 2022.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-22-3852/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 20. juni 2021 nr. 2054 om læreplan i samfunnskunnskap for voksne innvandrere gjøres følgende endring:</article> <article class="defaultP" margin-top="true">Punkt 4 skal lyde:</article><span class="futuretitle" id="kapittel-2-foreslåttittel-1">4. Timetall</span><article class="legalP" id="kapittel-2-ledd-2">Kompetansemålene er delt inn i tre moduler, som hver har et timeomfang på 25 timer. Kommunene står fritt til å velge hvilken rekkefølge modulene skal komme i for den enkelte deltaker, også for asylsøkere bosatt på mottak.</article><article class="legalP" id="kapittel-2-ledd-3">Deltakere skal gjennomføre 75 timer opplæring i samfunnskunnskap, jf. integreringsloven § 33 første ledd. Noen deltakere skal gjennomføre 50 timer opplæring i samfunnskunnskap. Se integreringsforskriften § 73 for nærmere overgangsregler.</article><article class="legalP" id="kapittel-2-ledd-4">Asylsøkere i mottak skal gjennomføre 25 timer opplæring i samfunnskunnskap, jf. integreringsforskriften § 2. Se integreringsforskriften § 73 for nærmere overgangsregler.</article></section><section class="section" data-name="kapIII" id="kapittel-3" data-lovdata-URL="LTI/forskrift/2021-12-22-3852/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2022.</article></section></main></body></html>