<!DOCTYPE html><html lang="no"><head><title>Forskrift om endring i forskrift til vergemålsloven (vergemålsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-12-1711</dd><dt class="dokid">DokumentID</dt><dd class="dokid">LTI/forskrift/2021-05-12-1711</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Sivilavdelingen</li></ul></dd><dt class="dateInForce">I kraft fra</dt><dd class="dateInForce">2021-06-01, 2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-02-15-201</li></ul></dd><dt class="appliesTo">Gjelder for</dt><dd class="appliesTo">Norge, Svalbard</dd><dt class="basedOn">Hjemmel</dt><dd class="basedOn"><ul><li>lov/2010-03-26-9/§3</li><li>lov/2010-03-26-9/§5</li><li>lov/2010-03-26-9/§6</li><li>lov/2010-03-26-9/§7</li><li>lov/2010-03-26-9/§30</li><li>lov/2010-03-26-9/§39</li><li>lov/2010-03-26-9/§49</li><li>lov/2010-03-26-9/§51</li><li>lov/2010-03-26-9/§53</li><li>lov/2010-03-26-9/§54</li><li>lov/2010-03-26-9/§57</li><li>lov/2010-03-26-9/§59</li><li>lov/2010-03-26-9/§84</li><li>lov/2010-03-26-9/§97</li><li>forskrift/2012-10-26-999</li><li>forskrift/2013-04-05-339</li><li>lov/1999-06-25-46/§25</li></ul></dd><dt class="dateOfPublication">Kunngjort</dt><dd class="dateOfPublication">2021-06-01 15:45</dd><dt class="journalNumber">Journalnummer</dt><dd class="journalNumber">2021-0865</dd><dt class="titleShort">Korttittel</dt><dd class="titleShort">Endr. i vergemålsforskriften</dd><dt class="title">Tittel</dt><dd class="title">Forskrift om endring i forskrift til vergemålsloven (vergemålsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 12. mai 2021 med hjemmel i lov 26. mars 2010 nr. 9 om vergemål (vergemålsloven) § 3, § 5, § 6, § 7, § 30, § 39, § 49, § 51, § 53, § 54, § 57, § 59, § 84, og § 97, jf. delegeringsvedtak 26. oktober 2012 nr. 999 og delegeringsvedtak 5. april 2013 nr. 339, og lov 25. juni 1999 nr. 46 om finansavtaler og finansoppdrag (finansavtaleloven) § 25, jf. delegeringsvedtak 5. april 2013 nr. 339.</dd><dt class="refid">RefID</dt><dd class="refid">forskrift/2021-05-12-1711</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til vergemålsloven (vergemålsforskriften)<ul class="tocSubUl"><li>I<ul class="tocSubUl"><li>§ 1. Statsforvalterens opplærings-, veilednings- og bistandsplikt</li><li>§ 2. Statsforvalterens tilsyn med vergene</li><li>§ 7. Statsforvalterens kontroll av vergeregnskapene</li><li>§ 13. Nærmere regler om statsforvalterens rett til å få fremlagt dokumentasjon mv.</li><li>§ 26. Grensen for hvilke midler som forvaltes av statsforvalteren</li><li>§ 40. Regler om førstegangs plassering av midlene som skal forvaltes av statsforvalteren</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-12-1711" id="dokument"><h1>Forskrift om endring i forskrift til vergemålsloven (vergemålsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-05-12-1711/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. februar 2013 nr. 201 til vergemålsloven (vergemålsforskriften) gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Statsforvalterens opplærings-, veilednings- og bistandsplikt</span></span><article class="legalP" id="kapittel-1-foreslåttparagraf-1-ledd-1">Statsforvalteren skal sørge for at de oppnevnte vergene i vergemålsdistriktet får den opplæringen som er nødvendig for å kunne utføre vervet på en forsvarlig måte. Vergene skal få opplæring ved oppnevningen, og de skal få opplæring også senere dersom det er behov for det. Opplæringen skal tilpasses vergeoppdragets innhold og omfang.</article><article class="legalP" id="kapittel-1-foreslåttparagraf-1-ledd-2">Statsforvalteren skal gi vergene i vergemålsdistriktet nødvendig veiledning og bistand ved behov. Statsforvalteren skal sette seg inn i saken og så langt som mulig gi et konkret råd i den aktuelle situasjonen. Om nødvendig må det også gis bistand slik at vergen kan følge rådet.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Statsforvalterens tilsyn med vergene</span></span><article class="legalP" id="kapittel-1-foreslåttparagraf-2-ledd-1">Statsforvalteren skal føre tilsyn med at de oppnevnte vergene utfører vergeoppdraget i samsvar med lov, forskrift og vedtak.</article><article class="legalP" id="kapittel-1-foreslåttparagraf-2-ledd-2">Som ledd i tilsynet skal statsforvalteren gi veiledning og bistand og gjennom dette løpende følge med på vergens utførelse av vergeoppdraget, samt kontrollere vergeregnskapet, jf. kapittel 2, og årsrapport utarbeidet av fast verge.</article><article class="legalP" id="kapittel-1-foreslåttparagraf-2-ledd-3">Dersom statsforvalteren finner grunn til det, skal statsforvalteren foreta nærmere undersøkelser av hvordan vergen utfører oppdraget. Ved behov skal statsforvalteren finne egnede tiltak for å sikre at vergeoppdraget løses i henhold til lov, forskrift og vedtak, herunder sørge for ytterligere veiledning og bistand, vurdere vergeoppdragets omfang på nytt og foreta en fornyet vurdering av vergens egnethet.</article></article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-2">Statsforvalteren skal vurdere om det skal oppnevnes en midlertidig verge (setteverge) etter vergemålsloven § 34, jf. arveloven § 96 fjerde ledd annet punktum, når det er arvinger under vergemål til uskifteboet og gjenlevende ektefelle eller samboer er vergen til arvingene. Statsforvalteren skal orientere den midlertidige vergen og gjenlevende ektefelle om bestemmelsene i arveloven som er av betydning for retten til å sitte i uskiftet bo.</article><article class="legalP" id="kapittel-1-ledd-3">Statsforvalteren skal i den utstrekning det er nødvendig gjennomgå med verge bo som en gjenlevende ektefelle har overtatt uskiftet. Gjenlevende ektefelle plikter å gi de opplysningene som trengs for å kontrollere forvaltningen av boet.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-4">Statsforvalteren skal sørge for å ha en beredskapsordning som sikrer at verge kan oppnevnes omgående. Om statsforvalteren har engasjert faste verger, skal statsforvalteren sørge for at én eller flere av de faste vergene i vergemålsdistriktet deltar i en slik ordning.</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-5">Den sentrale vergemålsmyndigheten skal behandle klager over statsforvalterens vedtak etter vergemålsloven.</article> <article class="defaultP" margin-top="true">§ 5 tredje ledd skal lyde:</article><article class="legalP" id="kapittel-1-ledd-6">Den sentrale vergemålsmyndigheten skal videre drive opplæring og føre tilsyn med statsforvalterens oppgaver etter vergemålsloven. Tilsynet skal særlig rettes inn mot en kontroll av at oppgavene utføres i samsvar med lov og forskrift, og at det sikres enhetlig praksis som skaper rettssikkerhet og rettslikhet. Den sentrale vergemålsmyndigheten skal føre tilsyn med at det er etablert systemer og rutiner som sikrer at de eiendelene som forvaltes av statsforvalteren etter vergemålsloven, forvaltes på en forsvarlig måte, og at eventuelle økonomiske misligheter forebygges og avdekkes.</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-7">Statsforvalteren skal etablere systemer og rutiner som sikrer at eiendelene som forvaltes etter vergemålsloven, forvaltes på en forsvarlig måte og i samsvar med de bestemmelser, reglement og instrukser som gjelder på området slik at eventuelle økonomiske misligheter forebygges og avdekkes. De nærmere rammene for internkontrollen følger av instruksen etter § 9.</article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Statsforvalterens kontroll av vergeregnskapene</span></span><article class="legalP" id="kapittel-1-foreslåttparagraf-3-ledd-1">Statsforvalteren skal gå gjennom vergenes regnskap, jf. kapittel 5. Statsforvalteren kan kreve ytterligere opplysninger og fremleggelse av bilag knyttet til vergens økonomiske disposisjoner på vegne av personen under vergemål. Statsforvalteren kan innkalle vergen til møte for å ta imot og gjennomgå regnskapet og for fremvisning av verdipapirer eller andre formuesgjenstander for å kontrollere at disse er i behold. De nærmere reglene for kontrollen følger av instruksen etter § 9.</article></article> <article class="defaultP" margin-top="true">§ 8 skal lyde:</article><article class="legalP" id="kapittel-1-ledd-8">Den sentrale vergemålsmyndigheten velger revisor. Revisor skal påse at statsforvalterens internrevisjon og kontroll av vergeregnskapene er i samsvar med reglene i § 6 og § 7 og instruks etter § 9. Forvaltningslovens regler om taushetsplikt skal gjelde tilsvarende for revisor. Revisor kan kreve innsyn i alle opplysninger som er nødvendig for å utføre oppdraget.</article><article class="legalP" id="kapittel-1-ledd-9">Revisors uttalelser om statsforvalterens kontroll av vergeregnskapene, internkontrollen og eventuelle andre uttalelser skal sendes den sentrale vergemålsmyndigheten innen 30. september hvert år.</article><article class="legalP" id="kapittel-1-ledd-10">Uttalelsene skal redegjøre for om kontrollen er beheftet med vesentlige feil eller svakheter. Kopi sendes statsforvalteren. Den sentrale vergemålsmyndigheten godkjenner uttalelsene og treffer så snart som mulig vedtak om nødvendige tiltak for å følge opp uttalelsene.</article> <article class="defaultP" margin-top="true">§ 9 skal lyde:</article><article class="legalP" id="kapittel-1-ledd-11">Den sentrale vergemålsmyndigheten fastsetter instruks om statsforvalterens internkontroll, kontroll av vergeregnskapene og revisjon etter § 6 til § 8, herunder nærmere regler om revisjon av vurderingene og uttalelsene om statsforvalterens kontroll av vergeregnskapene etter § 7 og øvrig kontroll etter § 6.</article> <article class="defaultP" margin-top="true">§ 10 skal lyde:</article><article class="legalP" id="kapittel-1-ledd-12">Bestemmelsene i kapittelet her gjelder tilsvarende for statsforvalterens forvaltning av midler som ikke tilhører personer under vergemål, jf. vergemålsloven § 96 og § 97.</article> <article class="defaultP" margin-top="true">§ 12 fjerde ledd skal lyde:</article><article class="legalP" id="kapittel-1-ledd-13">Statsforvalteren skal sørge for å informere om meldeplikten og dens innhold til de ansvarlige for den krets av personer og organer som meldeplikten gjelder for etter vergemålsloven § 57 første ledd.</article> <article class="defaultP" margin-top="true">§ 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Nærmere regler om statsforvalterens rett til å få fremlagt dokumentasjon mv.</span></span><article class="legalP" id="kapittel-1-foreslåttparagraf-4-ledd-1">Statsforvalteren kan kreve fremlagt dokumentasjon som nevnt i vergemålsloven § 59 første ledd bokstav a eller c. Statsforvalteren kan sette en frist for fremleggelsen av slik dokumentasjon.</article><article class="legalP" id="kapittel-1-foreslåttparagraf-4-ledd-2">Erklæring fra lege eller annen sakkyndig, jf. vergemålsloven § 59 første ledd bokstav a, skal gis på egen blankett og sendes statsforvalteren i det vergemålsdistriktet personen bor innen tre uker om ikke annet er avtalt. Med mindre legen eller den sakkyndige er ansatt i det offentlige, skal kostnaden ved utarbeidelse av erklæringen dekkes av statsforvalteren etter satser fastsatt av departementet. Kostnaden dekkes av retten dersom retten har bedt om erklæringen. Kostnaden kan bare dekkes hvis blanketten er fullstendig utfylt. Legen eller annen sakkyndig kan ikke kreve nytt honorar dersom erklæringen returneres fordi den ikke er fullstendig utfylt eller erklæringen på annen måte er uegnet til statsforvalternes bruk.</article></article> <article class="defaultP" margin-top="true">§ 14 skal lyde:</article><article class="legalP" id="kapittel-1-ledd-14">Statsforvalteren kan i særlige tilfeller samtykke til å låne ut midler som tilhører den som er under vergemål etter reglene i vergemålsloven § 39 første ledd bokstav j. Statsforvalteren kan bare samtykke til slike lån om det stilles betryggende sikkerhet for kravet. Om det stilles sikkerhet i fast eiendom, skal det utstedes en pantobligasjon som tinglyses på eiendommen og overleveres statsforvalteren for sikker oppbevaring. Den sentrale vergemålsmyndigheten fastsetter instruks om nærmere grenser for utlånsadgangen.</article> <article class="defaultP" margin-top="true">§ 16 første ledd skal lyde:</article><article class="legalP" id="kapittel-1-ledd-15">Innenfor rammene av lov, forskrift, vedtak eller instruks inngår statsforvalteren en avtale med vergen om de nærmere forhold knyttet til vergeoppdraget. For vergeoppdrag som bare omfatter økonomiske forhold, ytes det etter søknad en fast årlig godtgjøring på kr 3500 til alminnelige verger og kr 7500 til faste verger.</article> <article class="defaultP" margin-top="true">§ 16 fjerde ledd skal lyde:</article><article class="legalP" id="kapittel-1-ledd-16">Dersom omfanget av oppdraget tilsier det, kan det unntaksvis gis godtgjøring time for time etter en timesats på inntil kr 200 for alminnelige verger og inntil kr 400 for faste verger. Advokater som oppnevnes som verge, lønnes etter den offentlige salærsats, jf. forskrift 3. desember 1997 nr. 1441 om salær fra det offentlige til advokater m.v. § 2. Vergen må godtgjøre at en fast årlig sats ikke gir en rimelig dekning, og dokumentere timeforbruk for vergearbeidet. Statsforvalteren bør i det enkelte tilfelle sette en grense for hvor mange timer som kan brukes til oppdraget.</article> <article class="defaultP" margin-top="true">§ 18 andre ledd skal lyde:</article><article class="legalP" id="kapittel-1-ledd-17">Dersom vergen har nødvendige utlegg i forbindelse med utføringen av vergeoppdraget som i vesentlig grad overstiger den faste utgiftsdekningen etter første ledd, kan vergen søke statsforvalteren om dekning av slike utgifter. Statsforvalteren kan på forhånd fastsette en grense for rett til utvidet utgiftsdekning.</article> <article class="defaultP" margin-top="true">§ 19 skal lyde:</article><article class="legalP" id="kapittel-1-ledd-18">Statsforvalteren skal dekke godtgjøringen og utgiftene til vergen etter § 16 til § 18 dersom personen under vergemål<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-18-punkt-1"><article class="legalP" id="kapittel-1-ledd-18-punkt-1-ledd-1">har en bruttoinntekt som er lik eller lavere enn minstepensjonen etter folketrygdloven § 3-4 annet ledd, tillagt renteinntekt av formuen, jf. bokstav b, og</article></article></li><li data-li-identifier="b." data-name="b."><article class="listArticle" id="kapittel-1-ledd-18-punkt-2"><article class="legalP" id="kapittel-1-ledd-18-punkt-2-ledd-1">har en formue på kr 50&#xa0;000 eller mindre.</article></article></li></ul></article><article class="legalP" id="kapittel-1-ledd-19">Er personen under vergemål gift eller lever sammen med og har felles økonomi med en annen person, skal statsforvalteren dekke godtgjøringen og utgiftene til vergen dersom disse personene til sammen<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">har en bruttoinntekt som er lik eller lavere enn minstepensjon for ektefeller etter folketrygdloven § 3-4 tredje ledd, tillagt renteinntekt av formuen, jf. bokstav b, og</article></article></li><li data-li-identifier="b." data-name="b."><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">har en formue på kr 75&#xa0;000 eller mindre.</article></article></li></ul></article><article class="legalP" id="kapittel-1-ledd-20">Ved vurderingen av formuen etter første og annet ledd skal nettoformuen legges til grunn. Formue som består i personens bolig, skal normalt ses bort fra.</article><article class="legalP" id="kapittel-1-ledd-21">Dersom statsforvalteren etter første og annet ledd ikke har plikt til å dekke godtgjørelsen, kan statsforvalteren når hensynet til personens betalingsevne tilsier det, likevel beslutte at hele eller deler av godtgjøringen skal dekkes eller forskutteres. Om statsforvalteren beslutter å forskuttere et beløp, kan dette beløpet motregnes dersom personen senere får bedret sin betalingsevne eller i særlige tilfeller fremmes som krav mot dødsboet.</article> <article class="defaultP" margin-top="true">§ 20 første ledd skal lyde:</article><article class="legalP" id="kapittel-1-ledd-22">Når en oppnevnt verge forvalter eiendeler på vegne av den som er under vergemål, har vergen regnskapsplikt for disse eiendelene. Vergen skal sørge for at penger er plassert på de konti som statsforvalteren har fastsatt, jf. vergemålsloven § 36 og § 51.</article> <article class="defaultP" margin-top="true">§ 20 andre ledd skal lyde:</article><article class="legalP" id="kapittel-1-ledd-23">Finansinstitusjonene der midlene er plassert, skal sende kontoutskrift per 31. desember som viser samtlige transaksjoner gjennom året for de konti vergen eller statsforvalteren disponerer, til statsforvalteren.</article> <article class="defaultP" margin-top="true">§ 20 fjerde ledd skal lyde:</article><article class="legalP" id="kapittel-1-ledd-24">Kvitteringer og andre bilag til vergeregnskapet skal ikke sendes statsforvalteren, men skal oppbevares som dokumentasjon i tre år etter utløpet av regnskapsåret.</article> <article class="defaultP" margin-top="true">§ 21 skal lyde:</article><article class="legalP" id="kapittel-1-ledd-25">Statsforvalteren kan i det enkelte tilfellet pålegge utvidet regnskapsplikt. Statsforvalteren skal pålegge utvidet regnskapsplikt når vergemålet omfatter drift av fast eiendom eller annen ervervsvirksomhet.</article> <article class="defaultP" margin-top="true">§ 22 tredje ledd skal lyde:</article><article class="legalP" id="kapittel-1-ledd-26">Statsforvalteren kan fastsette en annen frist enn det som følger av første ledd.</article> <article class="defaultP" margin-top="true">§ 22 fjerde ledd skal lyde:</article><article class="legalP" id="kapittel-1-ledd-27">Regnskapet skal sendes til statsforvalteren i det vergemålsdistriktet der personen under vergemål bor.</article> <article class="defaultP" margin-top="true">§ 23 andre ledd skal lyde:</article><article class="legalP" id="kapittel-1-ledd-28">Statsforvalteren kan frita for regnskapsplikt i tilfeller der den som er under vergemål bor hos sine foreldre og én av eller begge foreldrene er oppnevnt som verge.</article> <article class="defaultP" margin-top="true">§ 23 tredje ledd skal lyde:</article><article class="legalP" id="kapittel-1-ledd-29">Statsforvalteren kan frita for regnskapsplikt i tilfeller der regnskapsplikt ikke synes nødvendig sett hen til omfanget av den formuen og den inntekten som vergen forvalter.</article> <article class="defaultP" margin-top="true">§ 24 skal lyde:</article><article class="legalP" id="kapittel-1-ledd-30">Reglene i kapittelet her gjelder tilsvarende for formue som etter lov skal forvaltes på samme måte som midler tilhørende personer under vergemål, eller som etter gyldig bestemmelse av arvelater eller giver skal forvaltes av statsforvalteren, jf. vergemålsloven § 95 og § 96.</article> <article class="defaultP" margin-top="true">§ 25 første ledd skal lyde:</article><article class="legalP" id="kapittel-1-ledd-31">Den sentrale vergemålsmyndigheten forhandler om vilkårene for innskudd i bank på vegne av statsforvalteren og fastsetter hvilke finansinstitusjoner som skal benyttes til innskuddsformål, jf. vergemålsloven § 51 annet ledd. Vergen kan velge hvilken av de fastsatte finansinstitusjonene midler som skal forvaltes av statsforvalteren etter vergemålsloven kapittel 7, skal plasseres i, og til hvilke fastsatte vilkår innskuddet skal plasseres. Dersom vergen innenfor en frist ikke foretar et slikt valg, bestemmer statsforvalteren hvordan midlene skal plasseres. Bare statsforvalteren har kompetanse til å opprette konto på vegne av personen for midler som er under statsforvalterens forvaltning.</article> <article class="defaultP" margin-top="true">§ 26 skal lyde:</article><article class="futureLegalArticle" data-name="§26" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Grensen for hvilke midler som forvaltes av statsforvalteren</span></span><article class="legalP" id="kapittel-1-foreslåttparagraf-5-ledd-1">Grensen for når statsforvalteren plikter å forvalte finansielle eiendeler som nevnt i vergemålsloven § 48 for personer under vergemål, settes til et beløp lik to ganger folketrygdens grunnbeløp (G), beregnet på grunnlag av folketrygdens grunnbeløp per 1. januar hvert år.</article></article> <article class="defaultP" margin-top="true">§ 27 skal lyde:</article><article class="legalP" id="kapittel-1-ledd-32">Når en mindreårig eller en person som er fratatt den rettslige handleevnen, tilføres eiendeler, og den samlede formuen til vedkommende overstiger beløpsgrensen fastsatt i § 26, skal vergen så snart som mulig gi statsforvalteren melding om dette. Dersom det foreligger forhold som nevnt i vergemålsloven § 49 annet ledd, jf. § 95, skal dokumentasjon for dette vedlegges.</article> <article class="defaultP" margin-top="true">§ 28 tredje ledd skal lyde:</article><article class="legalP" id="kapittel-1-ledd-33">Meldingen skal inneholde opplysninger om personenes navn, adresse, fødselsnummer og en oversikt over de finansielle eiendelene nevnt i første ledd, samt hvor midlene er plassert. Opplysningene kan brukes som grunnlag i statsforvalterens saksbehandling etter vergemålsloven.</article> <article class="defaultP" margin-top="true">§ 29 første ledd skal lyde:</article><article class="legalP" id="kapittel-1-ledd-34">Forsikringsselskap, pensjonsforetak, staten eller en kommune skal uoppfordret gi melding til statsforvalteren om utbetaling om erstatningsoppgjør mv. til en mindreårig. Meldingen skal gis statsforvalteren i det vergemålsdistriktet den mindreårige er bosatt. Meldingen skal gis før utbetalingen foretas. Skal utbetalingen skje i terminer, er det tilstrekkelig at det gis én melding om den samlede utbetalingen. Vilkårene og utmålingen som ligger til grunn for utbetalingen, skal oversendes samtidig.</article> <article class="defaultP" margin-top="true">§ 29 tredje ledd skal lyde:</article><article class="legalP" id="kapittel-1-ledd-35">Opplysningene kan brukes som grunnlag i statsforvalterens saksbehandling etter vergemålsloven.</article> <article class="defaultP" margin-top="true">§ 29 fjerde ledd skal lyde:</article><article class="legalP" id="kapittel-1-ledd-36">Dersom midlene samlet overstiger forvaltningsgrensen fastsatt med hjemmel i vergemålsloven § 49, skal statsforvalteren uten ugrunnet opphold opplyse den meldepliktige om hvilken konto midlene skal overføres til. Overstiger midlene ikke grensen, skal de overføres til vergen.</article> <article class="defaultP" margin-top="true">§ 30 skal lyde:</article><article class="legalP" id="kapittel-1-ledd-37">Stadfesting av fremtidsfullmakter skjer etter reglene i vergemålsloven § 84 første ledd. Dersom det fremkommer innvendinger mot fremtidsfullmakten, eller andre særlige forhold tilsier det, skal statsforvalteren innhente slik dokumentasjon som anses nødvendig ut fra innvendingen mot fremtidsfullmakten eller de særlige forholdene i saken.</article><article class="legalP" id="kapittel-1-ledd-38">Statsforvalteren sørger for at stadfestingen registreres i samsvar med vergemålsloven § 77 første ledd. Ved faktiske endringer etter førstegangs registering har fullmektigen ansvaret for å be om at opplysninger registreres eller slettes når det er nødvendig for å sikre en korrekt registrering.</article><article class="legalP" id="kapittel-1-ledd-39">Dersom en stadfestet fremtidsfullmakt erstattes helt eller delvis av vedtak om vergemål for fullmaktsgiveren, skal statsforvalteren sørge for at registrering av fremtidsfullmakten i registrene nevnt i vergemålsloven § 77 første ledd endres eller slettes i samsvar med vedtaket. Erstattes fullmakten helt eller delvis av dom om vergemål, skal retten på samme måte sørge for at registreringen av fremtidsfullmakten slettes eller endres i samsvar med dommen.</article> <article class="defaultP" margin-top="true">§ 31 skal lyde:</article><article class="legalP" id="kapittel-1-ledd-40">Dersom styret for en stiftelse ber om det, kan statsforvalteren der særlige grunner tilsier det, vedta å overta forvaltningen av stiftelsens midler, samt andre midler som statsforvalteren etter vergemålsloven ikke har plikt til å forvalte. Styret for stiftelsen og statsforvalteren inngår avtale om vederlag for forvaltningen. Statsforvalteren kan videre vedta at en eksisterende forvaltning skal opphøre.</article><article class="legalP" id="kapittel-1-ledd-41">Statsforvalteren kan medvirke til at midlene til stiftelser og andre midler med lokal tilknytning overføres til forvaltning i den kommunen som har sterkest tilknytning til saken, samt til andre forvaltere i samsvar med stiftelsens beslutning.</article> <article class="defaultP" margin-top="true">§ 32 skal lyde:</article><article class="legalP" id="kapittel-1-ledd-42">Sysselmesteren er lokal vergemålsmyndighet, jf. vergemålsloven § 4. Som lokal vergemålsmyndighet skal Sysselmesteren utføre de oppgavene som i vergemålsloven og bestemmelser gitt i medhold av denne er lagt til statsforvalteren, om ikke annet følger av lov eller forskrift.</article> <article class="defaultP" margin-top="true">§ 33 skal lyde:</article><article class="legalP" id="kapittel-1-ledd-43">Sysselmesteren på Svalbard har ansvaret for at vergene på Svalbard får opplæring, veiledning og bistand i samsvar med § 1. Dersom Sysselmesteren begjærer det, skal Statsforvalteren i Troms og Finnmark bistå Sysselmesteren ved utføringen av disse oppgavene.</article> <article class="defaultP" margin-top="true">§ 34 skal lyde:</article><article class="legalP" id="kapittel-1-ledd-44">Sysselmesteren på Svalbard fører tilsyn med vergene og uskiftebo på Svalbard i samsvar med § 2 og § 3. Dersom Sysselmesteren begjærer det, skal Statsforvalteren i Troms og Finnmark bistå Sysselmesteren ved utføringen av tilsynsoppgavene.</article> <article class="defaultP" margin-top="true">§ 35 skal lyde:</article><article class="legalP" id="kapittel-1-ledd-45">Statsforvalteren i Troms og Finnmark har ansvaret for forvaltningen av de finansielle eiendelene som tilhører personer under vergemål bosatt på Svalbard, i samsvar med vergemålsloven § 48 til § 54 og bestemmelser gitt i medhold av disse. Statsforvalteren i Troms og Finnmark skal videre utføre de oppgavene som tilligger statsforvalteren etter vergemålsloven § 35 til § 45, samt den forvaltning som følger av § 96 og § 97. En person regnes som bosatt på Svalbard i samsvar med forskrift 4. februar 1994 nr. 111 om register over befolkningen på Svalbard § 2.</article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-46">Overformynderiene skal bestå frem til oppgavene etter lov 22. april 1927 nr. 3 om vergemål for umyndige, samt oppgavene etter overgangsbestemmelsene etter forskriften her, er sluttført eller overført til statsforvalteren.</article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-1-ledd-47">Overformynderiene skal sørge for å overføre alle pågående saker til statsforvalteren, med de unntak som følger av bestemmelsene i forskriften her.</article> <article class="defaultP" margin-top="true">§ 36 femte ledd skal lyde:</article><article class="legalP" id="kapittel-1-ledd-48">Regnskapet skal sendes til statsforvalteren innen tre måneder etter ikrafttredelsen av lov 26. mars 2010 nr. 9 om vergemål (vergemålsloven). Statsforvalteren kan forlenge fristen dersom overformynderiet ber om det.</article> <article class="defaultP" margin-top="true">§ 40 skal lyde:</article><article class="futureLegalArticle" data-name="§40" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Regler om førstegangs plassering av midlene som skal forvaltes av statsforvalteren</span></span><article class="legalP" id="kapittel-1-foreslåttparagraf-6-ledd-1">Ved overføringen av de forvaltede finansielle eiendelene fra overformynderienes til statsforvalterens forvaltning, skal eiendelene plasseres som innskudd i de finansinstitusjonene det er inngått avtale med og til de vilkår som er fremforhandlet, jf. vergemålsloven § 51 annet ledd. Dersom det er fremforhandlet vilkår med ulik profil, og vergen ikke har valgt plassering, eller valgt plassering ikke er tilgjengelig, skal midlene plasseres etter en ordning fastsatt av den sentrale vergemålsmyndigheten.</article></article> <article class="defaultP" margin-top="true">§ 41 skal lyde:</article><article class="legalP" id="kapittel-1-ledd-49">Når en klage er kommet inn til overformynderiet eller statsforvalteren og det ikke er truffet vedtak i saken før 1. juli 2013, skal klagen overføres til den sentrale vergemålsmyndigheten.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-05-12-1711/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juni 2021, men endringene fra Sysselmannen til Sysselmesteren (i § 32, § 33 og § 34) trer først i kraft 1. juli 2021.</article></section></main></body></html>