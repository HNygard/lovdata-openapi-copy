<!DOCTYPE html><html lang="no"><head><title>Lov om endringer i statsborgerloven (tap av statsborgerskap av hensyn til grunnleggende nasjonale interesser)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-03-12-10</dd><dt class="dokid">DokumentID</dt><dd class="dokid">LTI/lov/2021-03-12-10</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-10-51</li></ul></dd><dt class="legalArea">Rettsområde</dt><dd class="legalArea"><ul><li>Stats-, statsforfatnings- og statsborgerrett &gt; Statsforfatningen</li></ul></dd><dt class="dateOfPublication">Kunngjort</dt><dd class="dateOfPublication">2021-03-12 11:45</dd><dt class="journalNumber">Journalnummer</dt><dd class="journalNumber">2021-0328</dd><dt class="titleShort">Korttittel</dt><dd class="titleShort">Endringslov til statsborgerloven</dd><dt class="title">Tittel</dt><dd class="title">Lov om endringer i statsborgerloven (tap av statsborgerskap av hensyn til grunnleggende nasjonale interesser)</dd><dt class="miscInformation">Annet om dokumentet</dt><dd class="miscInformation">Prop.134 L (2019–2020), Innst.245 L (2020–2021), Lovvedtak 74 (2020–2021). Stortingets første og andre gangs behandling hhv. 25. februar og 9. mars 2021. Fremmet av Kunnskapsdepartementet.</dd><dt class="refid">RefID</dt><dd class="refid">lov/2021-03-12-10</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i statsborgerloven (tap av statsborgerskap av hensyn til grunnleggende nasjonale interesser)<ul class="tocSubUl"><li>I<ul class="tocSubUl"><li>§ 26 b. Tap av statsborgerskap av hensyn til grunnleggende nasjonale interesser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-03-12-10" id="dokument"><h1>Lov om endringer i statsborgerloven (tap av statsborgerskap av hensyn til grunnleggende nasjonale interesser)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 2005 nr. 51 om norsk statsborgerskap (statsborgerloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-03-12-10/KAPITTEL_1"><h2 data-text-align="center">I</h2><article class="defaultP">I lov 10. juni 2005 nr. 51 om norsk statsborgerskap gjøres følgende endringer:</article> <article class="defaultP" margin-top="true">I kapittel 5 skal ny § 26 b lyde:</article><article class="futureLegalArticle" data-name="§26b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 26 b</span>. <span class="legalArticleTitle">Tap av statsborgerskap av hensyn til grunnleggende nasjonale interesser</span></span><article class="legalP" id="kapittel-1-foreslåttparagraf-1-ledd-1">Departementet kan av hensyn til grunnleggende nasjonale interesser treffe vedtak om tap av statsborgerskap for en person som også har annet statsborgerskap, og som har utvist en fremferd som kan tilsi at vedkommende sterkt vil skade slike interesser.</article><article class="legalP" id="kapittel-1-foreslåttparagraf-1-ledd-2">Norsk statsborgerskap kan ikke tapes etter første ledd på grunnlag av fremferd før fylte 18 år. Fremferd begått før fylte 18 år kan vektlegges i en samlet fremtidsrettet risikovurdering etter første ledd.</article><article class="legalP" id="kapittel-1-foreslåttparagraf-1-ledd-3">Norsk statsborgerskap kan ikke tapes etter første ledd dersom det ut fra sakens alvor og statsborgerens tilknytning til riket, vil være et uforholdsmessig inngrep overfor vedkommende selv eller de nærmeste familiemedlemmene. I saker som berører barn, skal barnets beste være et grunnleggende hensyn.</article></article> <article class="defaultP" margin-top="true">§ 27 tredje ledd andre og tredje punktum skal lyde:</article><article class="legalP" id="kapittel-1-ledd-1">Vedtak etter § 7 annet ledd og § 26 b kan ikke påklages. Hvis det reises søksmål om gyldigheten av departementets vedtak etter § 7 annet ledd eller § 26 b, bærer staten alle kostnader med saken.</article> <article class="defaultP" margin-top="true">§ 27 sjuende ledd tredje punktum skal lyde:</article><article class="legalP" id="kapittel-1-ledd-2">I saker etter § 7 annet ledd og § 26 b har den saken gjelder, rett til fritt rettsråd uten behovsprøving, fri sakførsel uten behovsprøving og fritak for rettsgebyr.</article> <article class="defaultP" margin-top="true">Kapittel 6 avsnitt II overskriften skal lyde:</article><span class="futuretitle" id="kapittel-1-foreslåttittel-1">II. Saksbehandlingen i domstolen av søksmål om gyldigheten av vedtak etter § 7 annet ledd og § 26 b</span></section><section class="section" data-name="kapII" id="kapittel-2" data-lovdata-URL="LTI/lov/2021-03-12-10/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tiden Kongen bestemmer.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Statsborgerloven § 26 b gjelder kun for handlinger som er begått etter ikrafttredelsen. Kongen kan gi forskrift om nærmere overgangsregler.</article></article></li></ul></section></main></body></html>