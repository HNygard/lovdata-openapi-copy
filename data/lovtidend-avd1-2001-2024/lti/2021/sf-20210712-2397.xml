<!DOCTYPE html><html lang="no"><head><title>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-07-12-2397</dd><dt class="dokid">DokumentID</dt><dd class="dokid">LTI/forskrift/2021-07-12-2397</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2021-07-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-07-03-871</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§16</li><li>lov/2003-12-19-124/§33</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2021-07-14 14:45</dd><dt class="journalNumber">Journalnummer</dt><dd class="journalNumber">2021-1392</dd><dt class="titleShort">Korttittel</dt><dd class="titleShort">Endr. i forskrift om prøvetaking mv. for forurensende næringsmidler</dd><dt class="title">Tittel</dt><dd class="title">Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 12. juli 2021 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9, § 16 og § 33, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg II kap. XII nr. 54zzzp (forordning (EU) nr. 2021/705).</dd><dt class="refid">RefID</dt><dd class="refid">forskrift/2021-07-12-2397</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler<ul class="tocSubUl"><li>I</li><li>II</li><li>Forordninger</li></ul></li></ul></dd></dl></header><main class="documentBody" data-lovdata-URL="LTI/forskrift/2021-07-12-2397" id="dokument"><h1>Forskrift om endring i forskrift om prøvetaking og analyse for offentlig kontroll av visse forurensende stoffer i næringsmidler</h1><section class="section" data-name="kapI" id="kapittel-1" data-lovdata-URL="LTI/forskrift/2021-07-12-2397/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. juli 2015 nr. 871 om prøvetaking og analyse for offentlig kontroll av visse forurensende stoffer i næringsmidler gjøres følgende endring:</article> <article class="defaultP" margin-top="true">EØS-henvisningsfeltet skal lyde:</article><article class="legalP" id="kapittel-1-ledd-2">EØS-avtalen vedlegg II kap. XII nr. 54zzzl (forordning (EF) nr. 401/2006 endret ved forordning (EU) nr. 178/2010 og forordning (EU) nr. 519/2014), nr. 54zzzo (forordning (EF) nr. 1882/2006), nr. 54zzzp (forordning (EF) nr. 333/2007 endret ved forordning (EU) nr. 836/2011, forordning (EU) 2016/582, forordning 2019/2093 og forordning (EU) 2021/705), nr. 108 (forordning (EU) 2015/705), nr. 125 (forordning (EU) 2017/644) og kap. XIX nr. 1 (direktiv 98/34/EF).</article></section><section class="section" data-name="kapII" id="kapittel-2" data-lovdata-URL="LTI/forskrift/2021-07-12-2397/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen i forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2021-07-12-2397/KAPITTEL_3"><h2>Forordninger</h2><article class="defaultP">Endringer som gjøres under avsnittet «Forordninger»:</article> <article class="defaultP" margin-top="true">I den konsoliderte versjonen av forordning (EF) nr. 333/2007 gjøres følgende endringer:</article> <article class="defaultP" margin-top="true">Innledningsteksten skal lyde:</article><article class="legalP" id="kapittel-3-ledd-1">Nedenfor gjengis til informasjon den norske oversettelsen av forordning (EF) nr. 333/2007. Dette er grunnrettsakten. Grunnrettsakten er endret ved forordning (EU) nr. 836/2011, forordning (EU) 2016/582, forordning (EU) 2019/2093 og forordning (EU) 2021/705. Alle endringene av grunnrettsakten er innarbeidet nedenfor.</article><article class="legalP" id="kapittel-3-ledd-2">Alle endringer av grunnrettsakten samt de endringene og tilleggene som følger av EØS-tilpasningen av grunnrettsakten er innarbeidet nedenfor.</article> <article class="defaultP" margin-top="true">I konsolideringsoversikten tilføyes følgende:</article><article class="defaultP">►<strong>M4</strong> Kommisjonsforordning (EU) 2021/705</article> <article class="defaultP" margin-top="true">Følgende endringer konsolideres som <strong>M4</strong>.</article> <article class="defaultP" margin-top="true">I vedlegget til forordning (EF) nr. 333/2007 gjøres følgende endringer:</article> <article class="defaultP" margin-top="true">1) Punkt B.2.2 skal lyde:</article><article class="defaultP">►<strong>M4</strong></article><article class="marginIdArticle" id="kapittel-3-punkt-1"><span class="data-marginOriginalId">B.2.2.</span><span class="miscHeadline"><i>Antall enkeltprøver</i></span><article class="legalP" id="kapittel-3-punkt-1-ledd-1">For andre næringsmidler enn kosttilskudd, tørkede krydder eller urter, tørket sopp, tørkede alger eller tørket lav skal samleprøven være på minst 1 kg eller 1 liter, med mindre dette ikke er mulig, for eksempel når prøven består av én enkelt pakning eller enhet.</article><article class="legalP" id="kapittel-3-punkt-1-ledd-2">For kosttilskudd, tørkede krydder eller urter, tørket sopp, tørkede alger eller tørket lav skal samleprøven være på minst 100 gram eller 100 milliliter.</article><article class="legalP" id="kapittel-3-punkt-1-ledd-3">For andre næringsmidler enn kosttilskudd er det minste antallet enkeltprøver som skal tas fra partiet eller delpartiet, angitt i tabell 3.</article><article class="legalP" id="kapittel-3-punkt-1-ledd-4">For flytende produkter i bulk skal partiet eller delpartiet blandes så grundig som mulig uten at det påvirker produktets kvalitet, enten manuelt eller mekanisk, rett før prøvetaking. I dette tilfellet skal det antas at forurensende stoffer er homogent fordelt innenfor et gitt parti eller delparti. Det skal derfor tas tre enkeltprøver fra et parti eller delparti for å danne samleprøven.</article><article class="legalP" id="kapittel-3-punkt-1-ledd-5">Dersom partiet eller delpartiet består av enkeltpakninger eller enkeltenheter, skal, for andre næringsmidler enn kosttilskudd, antallet pakninger eller enheter (enkeltprøver) som skal tas for å danne samleprøven, være som angitt i tabell 4a.</article><article class="legalP" id="kapittel-3-punkt-1-ledd-6">Enkeltprøvene skal ha tilnærmet samme vekt/volum. For andre næringsmidler enn kosttilskudd, tørkede krydder eller urter, tørket sopp, tørkede alger eller tørket lav skal vekten/volumet av en enkeltprøve være minst 100 gram eller 100 milliliter, slik at samleprøven blir på minst ca. 1 kg eller 1 liter.</article><article class="legalP" id="kapittel-3-punkt-1-ledd-7">For tørkede krydder eller urter, tørket sopp, tørkede alger eller tørket lav skal enkeltprøvenes vekt/volum være minst 35 gram eller 35 milliliter, slik at samleprøven blir på minst ca. 100 gram eller 100 milliliter.</article><article class="legalP" id="kapittel-3-punkt-1-ledd-8">Grenseverdiene for uorganisk tinn gjelder for innholdet i hver hermetikkboks, men av praktiske årsaker kan framgangsmåten med samleprøver benyttes. Dersom analyseresultatet for en samleprøve av hermetikkbokser ligger rett under grenseverdien for uorganisk tinn, og det foreligger mistanke om at enkelte bokser overstiger grenseverdien, skal det gjennomføres flere analyser.</article><article class="legalP" id="kapittel-3-punkt-1-ledd-9">For kosttilskudd skal minste antall enkeltprøver og størrelsen på dem være som angitt i tabell 4b.</article><article class="legalP" id="kapittel-3-punkt-1-ledd-10">Dersom prøvetakingen ikke kan gjennomføres etter metoden fastsatt i punkt B.2 uten at det får uakseptable økonomiske konsekvenser (for eksempel på grunn av emballasjeform eller skade på partiet), eller dersom det er praktisk umulig å benytte prøvetakingsmetoden i punkt B.2, kan det benyttes en annen prøvetakingsmetode, forutsatt at den er tilstrekkelig representativ for partiet eller delpartiet det skal tas prøver fra, og at den dokumenteres fullt ut. Dette skal registreres i rapporten fastsatt i punkt B.1.8.</article></article><article class="centeredP" data-text-align="center"><i>Tabell 1</i><br /><strong>Inndeling av partier i delpartier for produkter som omsettes i bulkforsendelser</strong><table><thead><tr><th data-text-align="center" data-vertical-align="top"><i>Partiets vekt (tonn)</i></th><th data-text-align="center" data-vertical-align="top"><i>Vekt eller antall delpartier</i></th></tr></thead><tbody><tr><td data-text-align="center" data-vertical-align="top">≥1&#xa0;500</td><td data-text-align="center" data-vertical-align="top">500 tonn</td></tr><tr><td data-text-align="center" data-vertical-align="top">&gt;300 og &lt;1&#xa0;500</td><td data-text-align="center" data-vertical-align="top">3 delpartier</td></tr><tr><td data-text-align="center" data-vertical-align="top">≥100 og ≤300</td><td data-text-align="center" data-vertical-align="top">100 tonn</td></tr><tr><td data-text-align="center" data-vertical-align="top">&lt;100</td><td data-text-align="center" data-vertical-align="top">–</td></tr></tbody></table></article><article class="centeredP" data-text-align="center"><i>Tabell 2</i><br /><strong>Inndeling av partier i delpartier for produkter som ikke omsettes i bulkforsendelser</strong><table><thead><tr><th data-text-align="center" data-vertical-align="top"><i>Partiets vekt (tonn)</i></th><th data-text-align="center" data-vertical-align="top"><i>Vekt eller antall delpartier</i></th></tr></thead><tbody><tr><td data-text-align="center" data-vertical-align="top">≥15</td><td data-text-align="center" data-vertical-align="top">15–30 tonn</td></tr><tr><td data-text-align="center" data-vertical-align="top">&lt;15</td><td data-text-align="center" data-vertical-align="top">–</td></tr></tbody></table></article><article class="centeredP" data-text-align="center"><i>Tabell 3</i><br /><strong>Minste antall enkeltprøver som skal tas fra partiet eller delpartiet av andre næringsmidler enn kosttilskudd</strong><table><thead><tr><th data-text-align="center" data-vertical-align="top"><i>Partiets/delpartiets volum eller vekt (i kilo eller liter)</i></th><th data-text-align="center" data-vertical-align="top"><i>Minste antall enkeltprøver som skal tas</i></th></tr></thead><tbody><tr><td data-text-align="center" data-vertical-align="top">&lt;50</td><td data-text-align="center" data-vertical-align="top">3</td></tr><tr><td data-text-align="center" data-vertical-align="top">≥50 og ≤500</td><td data-text-align="center" data-vertical-align="top">5</td></tr><tr><td data-text-align="center" data-vertical-align="top">&gt;500</td><td data-text-align="center" data-vertical-align="top">10</td></tr></tbody></table></article><article class="centeredP" data-text-align="center"><i>Tabell 4a</i><br /><strong>Antall pakninger eller enheter (enkeltprøver) som skal utgjøre samleprøven dersom partiet eller delpartiet består av enkeltpakninger eller enkeltenheter, for andre næringsmidler enn kosttilskudd</strong><table><thead><tr><th data-text-align="center" data-vertical-align="top"><i>Antall pakninger eller enheter i partiet/delpartiet</i></th><th data-text-align="center" data-vertical-align="top"><i>Antall pakninger eller enheter som skal inngå i prøvetakingen</i></th></tr></thead><tbody><tr><td data-text-align="center" data-vertical-align="top">≤25</td><td data-text-align="center" data-vertical-align="top">Minst én pakning eller enhet</td></tr><tr><td data-text-align="center" data-vertical-align="top">26–100</td><td data-text-align="center" data-vertical-align="top">Ca. 5&#xa0;%, minst to pakninger eller enheter</td></tr><tr><td data-text-align="center" data-vertical-align="top">&gt;100</td><td data-text-align="center" data-vertical-align="top">Ca. 5&#xa0;%, høyst ti pakninger eller enheter</td></tr></tbody></table></article><article class="centeredP" data-text-align="center"><i>Tabell 4b</i><br /><strong>Minste antall av og størrelsen på enkeltprøver av kosttilskudd</strong><table><thead><tr><th data-text-align="center" data-vertical-align="top"><i>Partistørrelse (antall pakninger)</i></th><th data-text-align="center" data-vertical-align="top"><i>Antall pakninger (enkeltprøver) som skal tas ut til prøving</i></th><th data-text-align="center" data-vertical-align="top"><i>Enkeltprøvens størrelse</i></th></tr></thead><tbody><tr><td data-text-align="left" data-vertical-align="top">1–50</td><td data-text-align="left" data-vertical-align="top">1</td><td data-text-align="left" data-vertical-align="top">Hele innholdet i pakningen</td></tr><tr><td data-text-align="left" data-vertical-align="top">51–250</td><td data-text-align="left" data-vertical-align="top">2</td><td data-text-align="left" data-vertical-align="top">Hele innholdet i pakningen</td></tr><tr><td data-text-align="left" data-vertical-align="top">251–1&#xa0;000</td><td data-text-align="left" data-vertical-align="top">4</td><td data-text-align="left" data-vertical-align="top">Halvparten av innholdet i hver forbrukerpakning som tas ut til prøving</td></tr><tr><td data-text-align="left" data-vertical-align="top">&gt;1&#xa0;000</td><td data-text-align="left" data-vertical-align="top">4 + 1 pakninger per 1&#xa0;000 forbrukerpakninger med høyst 25 forbrukerpakninger</td><td data-text-align="left" data-vertical-align="top">≤10 pakninger: halvparten av innholdet i hver forbrukerpakning<br />&gt;10 forbrukerpakninger: lik mengde fra hver pakning for å oppnå en prøve som tilsvarer innholdet i 5 pakninger</td></tr><tr><td data-text-align="left" data-vertical-align="top">Ukjent (gjelder bare for e-handel)</td><td data-text-align="left" data-vertical-align="top">1</td><td data-text-align="left" data-vertical-align="top">Hele pakningens innhold</td></tr></tbody></table></article><article class="defaultP">◄<strong>M4</strong></article> <article class="defaultP" margin-top="true">2) I nr. C.3.3.1 skal bokstav a) lyde:</article><article class="defaultP">►<strong>M4</strong><ul class="defaultList"><li data-li-identifier="a)" data-name="a)"><article class="listArticle" id="kapittel-3-punkt-1-ledd-10-punkt-1"><article class="legalP" id="kapittel-3-punkt-1-ledd-10-punkt-1-ledd-1">Ytelseskriterier for analysemetoder for bly, kadmium, kvikksølv, uorganisk tinn og uorganisk arsen</article></article></li></ul></article><article class="centeredP" data-text-align="center"><i>Tabell 5</i><table><thead><tr><th data-text-align="center" data-vertical-align="top"><i>Parameter</i></th><th colspan="4" data-text-align="center" data-vertical-align="top"><i>Kriterium</i></th></tr></thead><tbody><tr><td data-text-align="left" data-vertical-align="top">Anvendelsesområde</td><td colspan="4" data-text-align="left" data-vertical-align="top">Næringsmidlene angitt i forordning (EF) nr. 1881/2006</td></tr><tr><td data-text-align="left" data-vertical-align="top">Spesifisitet</td><td colspan="4" data-text-align="left" data-vertical-align="top">Fri for matrise- eller spektralinterferens</td></tr><tr><td data-text-align="left" data-vertical-align="top">Repeterbarhet (RSDr)</td><td colspan="4" data-text-align="left" data-vertical-align="top">HORRATr under 2</td></tr><tr><td data-text-align="left" data-vertical-align="top">Reproduserbarhet (RSDR)</td><td colspan="4" data-text-align="left" data-vertical-align="top">HORRATR under 2</td></tr><tr><td data-text-align="left" data-vertical-align="top">Gjenfinning</td><td colspan="4" data-text-align="left" data-vertical-align="top">Bestemmelsene i punkt D.1.2 får anvendelse</td></tr><tr><td data-text-align="left" data-vertical-align="top">LOD</td><td colspan="4" data-text-align="left" data-vertical-align="top">= tre tideler av LOQ</td></tr><tr><td data-text-align="left" data-vertical-align="top">LOQ</td><td data-text-align="left" data-vertical-align="top">Uorganisk tinn</td><td colspan="3" data-text-align="left" data-vertical-align="top">≤10 mg/kg</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Bly</td><td data-text-align="left" data-vertical-align="top">Grenseverdi<br />≤ 0,02 mg/kg</td><td data-text-align="left" data-vertical-align="top">0,02 &lt; grenseverdi &lt; 0,1 mg/kg</td><td data-text-align="left" data-vertical-align="top">Grenseverdi<br />≥ 0,1 mg/kg</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">≤ grenseverdi</td><td data-text-align="left" data-vertical-align="top">≤ to tredeler av grenseverdien</td><td data-text-align="left" data-vertical-align="top">≤ en femdel av grenseverdien</td></tr><tr><td data-text-align="left" data-vertical-align="top" /><td data-text-align="left" data-vertical-align="top">Kadmium, kvikksølv, uorganisk arsen</td><td data-text-align="left" data-vertical-align="top">Grenseverdi ≤ 0,02 mg/kg</td><td data-text-align="left" data-vertical-align="top">0,02 &lt; grenseverdi &lt; 0,1 mg/kg</td><td data-text-align="left" data-vertical-align="top">Grenseverdi ≥ 0,1 mg/kg</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /><td data-text-align="left" data-vertical-align="top">≤ to femdeler av grenseverdien</td><td data-text-align="left" data-vertical-align="top">≤ to femdeler av grenseverdien</td><td data-text-align="left" data-vertical-align="top">≤ en femdel av grenseverdien</td></tr></tbody></table></article><article class="defaultP">◄<strong>M4</strong></article></section></main></body></html>