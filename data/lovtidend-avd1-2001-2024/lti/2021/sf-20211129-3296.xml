<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-29-3296</dd><dt class="dokid">DokumentID</dt><dd class="dokid">LTI/forskrift/2021-11-29-3296</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-11-29</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3a</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-11-29 12:55</dd><dt class="journalNumber">Journalnummer</dt><dd class="journalNumber">2021-1923</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 29. november 2021 med hjemmel i lov 5. august 1994 nr. 55 om vern mot smittsomme sykdommer § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-11-29-3296</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4f. Plikt til å isolere seg ved bekreftet smittet med SARS-CoV-2 og som det er grunn til å tro er varianten omikron</li><li>§ 4g. Karanteneplikt for personer som har vært i nærkontakt med person i samme husstand eller tilsvarende nære som er bekreftet smittet av virus som det er grunn til å tro er varianten omikron</li><li>§ 4h. Testplikt for personer som har vært i nærkontakt med person som er bekreftet smittet av virus som det er grunn til å tro er varianten omikron</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-29-3296" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-11-29-3296/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Ny § 4f skal lyde:</article><article class="futureLegalArticle" data-name="§4f" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4f</span>. <span class="legalArticleTitle">Plikt til å isolere seg ved bekreftet smittet med SARS-CoV-2 og som det er grunn til å tro er varianten omikron</span></span><article class="legalP" id="kapittel-1-foreslåttparagraf-1-ledd-1">Person som er bekreftet smittet av SARS-CoV-2 skal isolere seg i syv dager beregnet fra tidspunktet for bekreftet positiv test for SARS-CoV-2 dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">personen kommer direkte fra eller via mellomlandinger fra land nevnt i § 4b første ledd, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">kommunelegen har grunn til å tro at personen kan være smittet med virusvarianten omikron.</article></article></li></ul></article><article class="legalP" id="kapittel-1-foreslåttparagraf-1-ledd-2">Å isolere seg innebærer å oppholde seg i egen bolig eller på et annet egnet oppholdssted der det er mulig å unngå nærkontakt med andre, med enerom, eget bad, og eget kjøkken eller matservering, isolert fra andre, så langt som mulig også fra andre i samme husstand.</article><article class="legalP" id="kapittel-1-foreslåttparagraf-1-ledd-3">Personer i innreisekarantene som under opphold på karantenehotell får plikt til å isolere seg etter første ledd, skal snarest mulig tilbys et egnet oppholdssted for gjennomføring av isolasjon av kommunen etter § 8.</article><article class="legalP" id="kapittel-1-foreslåttparagraf-1-ledd-4">Dersom det senere bekreftes at smitten ikke skyldes virusvarianten omikron, gjelder plikt til isolasjon etter § 7.</article></article> <article class="defaultP" margin-top="true">Ny § 4g skal lyde:</article><article class="futureLegalArticle" data-name="§4g" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4g</span>. <span class="legalArticleTitle">Karanteneplikt for personer som har vært i nærkontakt med person i samme husstand eller tilsvarende nære som er bekreftet smittet av virus som det er grunn til å tro er varianten omikron</span></span><article class="legalP" id="kapittel-1-foreslåttparagraf-2-ledd-1">Person som har vært i nærkontakt med person i samme husstand eller tilsvarende nære som er pålagt isolasjon etter § 4f skal være i smittekarantene i 10 dager etter nærkontakten. Plikten opphører dersom det senere bekreftes at smitten ikke skyldes virusvarianten omikron. Plikten gjelder også ved nærkontakt som har funnet sted mindre enn 48 timer før den smittede fikk de første symptomene på smitte.</article><article class="legalP" id="kapittel-1-foreslåttparagraf-2-ledd-2">De som har karanteneplikt etter første ledd skal testes med PCR-test så snart som mulig og på dag 7 etter nærkontakten. Ved negativ test på dag 7 etter nærkontakten kan karantenen avsluttes.</article><article class="legalP" id="kapittel-1-foreslåttparagraf-2-ledd-3">Personer i smittekarantene skal oppholde seg i egen bolig eller annet egnet oppholdssted hvor det er mulig å unngå nærkontakt med andre, med enerom, eget bad og eget kjøkken eller matservering.</article><article class="legalP" id="kapittel-1-foreslåttparagraf-2-ledd-4">Personer i smittekarantene kan bare oppholde seg utenfor oppholdsstedet hvis de kan unngå nærkontakt med andre enn dem de bor sammen med. De som er i karantene, kan ikke være på en arbeidsplass der også andre oppholder seg, på skole eller i barnehage. Det er ikke tillatt å bruke offentlig transport.</article><article class="legalP" id="kapittel-1-foreslåttparagraf-2-ledd-5">Foreldre i smittekarantene kan gjennomføre samvær med barn i karantenetiden.</article><article class="legalP" id="kapittel-1-foreslåttparagraf-2-ledd-6">Personer som utvikler akutt luftveisinfeksjon, med feber, hoste eller tung pust i karantenetiden, skal kontakte helse- og omsorgstjenesten for å testes.</article></article> <article class="defaultP" margin-top="true">Ny § 4h skal lyde:</article><article class="futureLegalArticle" data-name="§4h" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4h</span>. <span class="legalArticleTitle">Testplikt for personer som har vært i nærkontakt med person som er bekreftet smittet av virus som det er grunn til å tro er varianten omikron</span></span><article class="legalP" id="kapittel-1-foreslåttparagraf-3-ledd-1">Person som har vært i nærkontakt med person som er pålagt isolasjon etter § 4f, men som ikke er i samme husstand eller tilsvarende nære, skal testes med PCR-test så snart som mulig og mellom dag 3 og 7 etter nærkontakten. Personen skal om mulig unngå nærkontakt med andre personer frem til første test er negativ.</article><article class="legalP" id="kapittel-1-foreslåttparagraf-3-ledd-2">Plikten gjelder også ved nærkontakt som har funnet sted mindre enn 48 timer før den smittede fikk de første symptomene på smitte.</article><article class="legalP" id="kapittel-1-foreslåttparagraf-3-ledd-3">Plikten opphører dersom det senere bekreftes at smitten ikke skyldes virusvarianten omikron.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-11-29-3296/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>