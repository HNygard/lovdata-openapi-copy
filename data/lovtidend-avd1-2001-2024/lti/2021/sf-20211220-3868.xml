<!DOCTYPE html><html lang="no"><head><title>Forskrift om endring i forskrift om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-20-3868</dd><dt class="dokid">DokumentID</dt><dd class="dokid">LTI/forskrift/2021-12-20-3868</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2021-12-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-02-703</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-97/§38</li><li>forskrift/2010-06-11-814</li></ul></dd><dt class="dateOfPublication">Kunngjort</dt><dd class="dateOfPublication">2021-12-23 15:10</dd><dt class="journalNumber">Journalnummer</dt><dd class="journalNumber">2021-2301</dd><dt class="titleShort">Korttittel</dt><dd class="titleShort">Endr. i forskrift om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685</dd><dt class="title">Tittel</dt><dd class="title">Forskrift om endring i forskrift om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 20. desember 2021 med hjemmel i lov 19. juni 2009 nr. 97 om dyrevelferd § 38, jf. delegeringsvedtak 11. juni 2010 nr. 814. <br /><strong>EØS-henvisninger:</strong> EØS-avtalen vedlegg I kap. I del 9.1 nr. 17 (beslutning (EU) 2021/755).</dd><dt class="refid">RefID</dt><dd class="refid">forskrift/2021-12-20-3868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685<ul class="tocSubUl"><li>I</li><li>II</li><li>Beslutninger<ul class="tocSubUl"><li>Kommisjonens gjennomføringsbeslutning (EU) 2021/755 av 6. mai 2021 om utpeking av et EU-referansesenter for dyrevelferd for drøvtyggere og dyr av hestefamilien i samsvar med europaparlaments- og rådsforordning (EU) 2017/625<ul class="tocSubUl"><li>Artikkel 1</li><li>Artikkel 2</li><li>Artikkel 3</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-20-3868" id="dokument"><h1>Forskrift om endring i forskrift om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-20-3868/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 2. mars 2020 nr. 703 om offentlig kontroll – referansesentre for dyrevelferd forordning (EU) 2018/329 og forordning (EU) 2019/1685 gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om offentlig kontroll – referansesentre for dyrevelferd forordning (EU) 2018/329, forordning (EU) 2019/1685 og kommisjonsbeslutning (EU) 2021/755</i></article> <article class="defaultP" margin-top="true">I EØS-henvisningsfeltet tilføyes følgende:</article><article class="legalP" id="kapittel-1-ledd-2">og nr. 17 (beslutning (EU) 2021/755)</article> <article class="defaultP" margin-top="true">Nytt tredje ledd i § 2 skal lyde:</article><article class="legalP" id="kapittel-1-ledd-3">EØS-avtalens vedlegg I kapittel I del 9.1 nr. 17 (kommisjonsbeslutning (EU) 2021/755) med oppnevnelse av et EU-referansesenter for dyrevelferd for drøvtyggere og dyr av hestefamilien gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-20-3868/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section><section class="section" id="kapittel-3" data-lovdata-URL="LTI/forskrift/2021-12-20-3868/KAPITTEL_3"><h2>Beslutninger</h2><article class="defaultP">Avsnittet «Beslutninger» tilføyes etter avsnittet «Forordninger»:</article> <article class="defaultP" margin-top="true">Nytt avsnitt «Kommisjonens gjennomføringsbeslutning (EU) 2021/755» skal lyde:</article><span class="futuretitle" id="kapittel-3-foreslåttittel-1">Kommisjonens gjennomføringsbeslutning (EU) 2021/755 om utpeking av et EU-referansesenter for dyrevelferd for drøvtyggere og dyr av hestefamilien</span><article class="legalP" id="kapittel-3-ledd-1">Nedenfor gjengis til informasjon norsk oversettelse av kommisjonsbeslutning (EU) 2021/755 om utpeking av et EU-referansesenter for dyrevelferd for drøvtyggere og dyr av hestefamilien med de endringer og tillegg som følger av EØS-tilpasningen av rettsakten i samsvar med vedlegg I.</article><section class="section" id="kapittel-3-kapittel-1" data-lovdata-URL="LTI/forskrift/2021-12-20-3868/KAPITTEL_3-1"><h3 data-text-align="center">Kommisjonens gjennomføringsbeslutning (EU) 2021/755<br />av 6. mai 2021<br />om utpeking av et EU-referansesenter for dyrevelferd for drøvtyggere og dyr av hestefamilien i samsvar med europaparlaments- og rådsforordning (EU) 2017/625</h3><article class="centeredP" data-text-align="center"><i>[meddelt under nummer C(2021) 3009]</i></article><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) 2017/625 av 15. mars 2017 om offentlig kontroll og annen offentlig virksomhet som gjennomføres for å sikre anvendelsen av næringsmiddel- og fôrvareregelverket samt regler for dyrs helse og velferd, plantehelse og plantevernmidler, om endring av europaparlaments- og rådsforordning (EF) nr. 999/2001, (EF) nr. 396/2005, (EF) nr. 1069/2009, (EF) nr. 1107/2009, (EU) nr. 1151/2012, (EU) nr. 652/2014, (EU) 2016/429 og (EU) 2016/2031, rådsforordning (EF) nr. 1/2005 og (EF) nr. 1099/2009 samt rådsdirektiv 98/58/EF, 1999/74/EF, 2007/43/EF, 2008/119/EF og 2008/120/EF og om oppheving av europaparlaments- og rådsforordning (EF) nr. 854/2004 og (EF) nr. 882/2004, rådsdirektiv 89/608/EØF, 89/662/EØF, 90/425/EØF, 91/496/EØF, 96/23/EF, 96/93/EF og 97/78/EF og rådsvedtak 92/438/EØF (forordningen om offentlig kontroll)<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 95 nr. 1, og</article><article class="defaultP">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">Ved forordning (EU) 2017/625 fastsettes regler for gjennomføring av offentlig kontroll og annen offentlig virksomhet, herunder utvelging og utpeking av EU-referansesentre for dyrevelferd. EU-referansesentrene for dyrevelferd støtter Kommisjonens og medlemsstatenes horisontale virksomhet innenfor krav til dyrevelferd, som omhandlet i artikkel 1 nr. 2 bokstav f) i forordning (EU) 2017/625.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">Ved Kommisjonens gjennomføringsforordning (EU) 2018/329<sup class="footnotereference" data-footnotereferencevalue="2" data-unique-footnote-counter="2">2</sup> ble det utpekt et EU-referansesenter for dyrevelferd som i samsvar med senterets arbeidsprogram fokuserer på svin, og ved Kommisjonens gjennomføringsforordning (EU) 2019/1685<sup class="footnotereference" data-footnotereferencevalue="3" data-unique-footnote-counter="3">3</sup> ble det utpekt et EU-referansesenter for dyrevelferd for fjørfe og andre små produksjonsdyr.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">I samsvar med artikkel 95 i forordning (EU) 2017/625 har Kommisjonen derfor gjennomført en offentlig utlyst prosess for utvelging og utpeking av et EU-referansesenter for dyrevelferd for drøvtyggere og dyr av hestefamilien.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Evaluerings- og utvelgingskomiteen nedsatt for utvelgingsprosessen omhandlet i betraktning 3 konkluderte med at konsortiet ledet av Sveriges lantbruksuniversitet och Nationellt centrum för välfärd (Sverige), og også sammensatt av Universität für Bodenkultur (Østerrike), Ellinikos Georgikos Organismos-Dimitra/Veterinary Research Institute (Hellas), Institut national de recherche pour l'agriculture, l'alimentation et l'environnement(Frankrike), University College Dublin (Irland) og Instituto Zoooprofilattico Sperimentale dell 'Abruzzo e del Molise «G. Caporale» (Italia) («konsortiet»), oppfyller kravene fastsatt i artikkel 95 nr. 3 i forordning (EU) 2017/625 og bør ha ansvar for oppgavene fastsatt i artikkel 96 i den nevnte forordningen når det gjelder drøvtyggere og dyr av hestefamilien.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Konsortiet bør derfor utpekes til EU-referansesenter for dyrevelferd når det gjelder drøvtyggere og dyr av hestefamilien, med ansvar for støtteoppgaver som inngår i Den europeiske unions referansesentres årlige eller flerårige arbeidsprogrammer. Disse arbeidsprogrammene skal fastsettes i samsvar med målene og prioriteringene i de relevante arbeidsprogrammene vedtatt av Kommisjonen i samsvar med artikkel 36 i europaparlaments- og rådsforordning (EU) nr. 652/2014<sup class="footnotereference" data-footnotereferencevalue="4" data-unique-footnote-counter="4">4</sup>.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">I henhold til artikkel 95 nr. 2 bokstav b) i forordning (EU) 2017/625 skal utpekingen av et EU-referansesenter for dyrevelferd være tidsbegrenset eller regelmessig gjennomgås. Utpekingen av Den europeiske unions referansesenter for dyrevelferd for drøvtyggere og dyr av hestefamilien bør derfor gjennomgås hvert femte år.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-punkt-7"><article class="legalP" id="kapittel-3-kapittel-1-punkt-7-ledd-1">Det utpekte EU-referansesenteret for dyrevelferd for drøvtyggere og dyr av hestefamilien bør gis tilstrekkelig tid til å utarbeide sitt arbeidsprogram for neste budsjettperiode. Denne beslutningen bør derfor få anvendelse fra 1. juni 2021.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> EUT L 95 av 7.4.2017, s. 1.</article><article class="footnote" data-name="2" data-unique-footnote-counter="2"><span class="footnoteLabel">2</span> Kommisjonens gjennomføringsforordning (EU) 2018/329 av 5. mars 2018 om utpeking av et EU-referansesenter for dyrevelferd (EUT L 63 av 6.3.2018, s. 13).</article><article class="footnote" data-name="3" data-unique-footnote-counter="3"><span class="footnoteLabel">3</span> Kommisjonens gjennomføringsforordning (EU) 2019/1685 av 4. oktober 2019 om utpeking av et EU-referansesenter for dyrevelferd for fjørfe og andre små produksjonsdyr (EUT L 258 av 9.10.2019, s. 11).</article><article class="footnote" data-name="4" data-unique-footnote-counter="4"><span class="footnoteLabel">4</span> Europaparlaments- og rådsforordning (EU) nr. 652/2014 av 15. mai 2014 om bestemmelser om forvaltningen av utgifter i forbindelse med næringsmiddelkjeden og dyrs helse og velferd og i forbindelse med plantehelse og planteformeringsmateriale, om endring av rådsdirektiv 98/56/EF, 2000/29/EF og 2008/90/EF, europaparlaments- og rådsforordning (EF) nr. 178/2002, (EF) nr. 882/2004 og (EF) nr. 396/2005, europaparlaments- og rådsdirektiv 2009/128/EF og europaparlaments- og rådsforordning (EF) nr. 1107/2009 og om oppheving av rådsbeslutning 66/399/EØF, 76/894/EØF og 2009/470/EF (EUT L 189 av 27.6.2014, s. 1).</article></footer><article class="defaultP">TRUFFET DENNE BESLUTNINGEN:</article><article class="legalArticle" data-lovdata-URL="LTI/forskrift/2021-12-20-3868/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span></h4><article class="numberedLegalP" data-numerator="1" id="kapittel-3-kapittel-1-paragraf-1-nummer-1">1. Følgende konsortium utpekes herved til EU-referansesenter for dyrevelferd med ansvar for å støtte Kommisjonens og medlemsstatenes horisontale virksomhet på området krav til dyrevelferd for drøvtyggere og dyr av hestefamilien: <table><tbody><tr><td data-text-align="left" data-vertical-align="top">Navn:</td><td data-text-align="left" data-vertical-align="top">Konsortium under ledelse av det Sveriges lantbruksuniversitet och Nationellt centrum för välfärd (Sverige), og som også består av Universität für Bodenkultur (Østerrike), Ellinikos Georgikos Organismos-Dimitra/Veterinary Research Institute (Hellas), Institut national de recherche pour l'agriculture, l'alimentation et l'environnement (Frankrike), University College Dublin (Irland) og Instituto Zoooprofilattico Sperimentale dell 'Abruzzo e del Molise «G. Caporale» (Italia)</td></tr><tr><td data-text-align="left" data-vertical-align="top">Adresse:</td><td data-text-align="left" data-vertical-align="top">P.O. Box 7068</td></tr><tr><td data-text-align="left" data-vertical-align="top" /><td data-text-align="left" data-vertical-align="top">750 07 Uppsala</td></tr><tr><td data-text-align="left" data-vertical-align="top" /><td data-text-align="left" data-vertical-align="top">SVERIGE</td></tr></tbody></table></article><article class="numberedLegalP" data-numerator="2" id="kapittel-3-kapittel-1-paragraf-1-nummer-2">2. Utpekingen skal gjennomgås hvert femte år, regnet fra anvendelsesdatoen for denne beslutningen.</article></article><article class="legalArticle" data-lovdata-URL="LTI/forskrift/2021-12-20-3868/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span></h4><article class="legalP" id="kapittel-3-kapittel-1-paragraf-2-ledd-1">Denne beslutningen får anvendelse fra 1. juni 2021.</article></article><article class="legalArticle" data-lovdata-URL="LTI/forskrift/2021-12-20-3868/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span></h4><article class="legalP" id="kapittel-3-kapittel-1-paragraf-3-ledd-1">Denne beslutningen er rettet til medlemsstatene.</article><article class="legalP" id="kapittel-3-kapittel-1-paragraf-3-ledd-2">Utferdiget i Brussel 6. mai 2021. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Stella Kyriakides</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>Medlem av Kommisjonen</i></td></tr></tbody></table></article></article></section></section></main></body></html>