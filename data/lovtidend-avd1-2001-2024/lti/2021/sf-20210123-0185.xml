<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-23-185</dd><dt class="dokid">DokumentID</dt><dd class="dokid">LTI/forskrift/2021-01-23-185</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-24 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>lov/1994-08-05-55/§4-3a</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2021-01-24 11:45</dd><dt class="journalNumber">Journalnummer</dt><dd class="journalNumber">2021-0088</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 23. januar 2021 med hjemmel i lov 5. august 1994 nr. 55 om vern mot smittsomme sykdommer § 4-3 og § 4-3a, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2021-01-23-185</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4b. Krav om testing etter opphold i land med særlig høy forekomst av muterte virusvarianter</li><li>§ 6d. Særskilt unntak fra innreisekarantene</li><li>§ 6e. Særskilt unntak fra innreise- og smittekarantene for personell i kritiske samfunnsfunksjoner</li><li>§ 6i. Særlige regler om innreisekarantene for militært personell</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-23-185" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-01-23-185/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4a første ledd skal lyde:</article><article class="legalP" id="kapittel-1-ledd-2">Personer som ankommer Norge fra et område med karanteneplikt som fastsatt i vedlegg A, skal ved innreise fremvise en attest som viser negativ test for SARS-CoV-2. Godkjent testmetode er PCR eller antigen hurtigtest. Testen skal være tatt i løpet av de siste 24 timene før ankomst til Norge. For personer som ankommer med fly, kan testen være tatt i løpet av de siste 24 timene før oppsatt avgangstid på første del av flyreise. Flyreisen kan være direkteflygning til Norge eller sammenhengende flyreise til Norge med mellomlandinger på andre flyplasser. Attesten skal være på norsk, svensk, dansk, engelsk, fransk eller tysk. Kravet om fremleggelse av attest gjelder ikke personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19. Dersom kravene ikke er oppfylt, kan personen bortvises, jf. forskrift om innreiserestriksjoner for utlendinger av hensyn til folkehelsen § 4a.</article> <article class="defaultP" margin-top="true">§ 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Krav om testing etter opphold i land med særlig høy forekomst av muterte virusvarianter</span></span><article class="legalP" id="kapittel-1-foreslåttparagraf-1-ledd-1">Personer som har oppholdt seg i Storbritannia, Sør-Afrika, Irland, Nederland, Østerrike, Portugal eller Brasil i løpet av de siste 10 døgn før ankomst til Norge og er tolv år eller eldre, skal teste seg for SARS-CoV-2 med testmetoden PCR ved grenseovergangsstedet i Norge.</article><article class="legalP" id="kapittel-1-foreslåttparagraf-1-ledd-2">Første ledd gjelder ikke personer som har oppholdt seg i land som nevnt i første ledd mellom 15. januar 2021 og 25. januar 2021. De skal så snart som mulig teste seg for SARS-CoV-2 med testmetoden PCR. Personen skal teste seg selv om vedkommende har testet seg før 25. januar 2021.</article><article class="legalP" id="kapittel-1-foreslåttparagraf-1-ledd-3">Personer omfattet av andre ledd skal kontakte kommunen eller testsenter for å få gjennomført testing. Personen skal opplyse at krav til testingen skyldes opphold i et av landene som nevnt i første ledd.</article><article class="legalP" id="kapittel-1-foreslåttparagraf-1-ledd-4">Testkravet gjelder ikke for personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19.</article><article class="legalP" id="kapittel-1-foreslåttparagraf-1-ledd-5">Testkravet gjelder ikke for utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer, jf. forskrift om innreiserestriksjoner for utlendinger av hensyn til folkehelsen § 3 bokstav f.</article></article> <article class="defaultP" margin-top="true">§ 4c første ledd skal lyde:</article><article class="legalP" id="kapittel-1-ledd-3">Innreisekarantene etter § 4 første ledd bokstav a forkortes dersom personen dokumenterer to negative testresultater i karantenetiden ved:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">første test som er tatt innen tre døgn etter ankomst, og kan være antigen hurtigtest eller PCR-test, og</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">andre test som er PCR-test og som tidligst er tatt syv døgn etter ankomst.</article></article></li></ul></article> <article class="defaultP" margin-top="true">§ 4c andre ledd oppheves.</article> <article class="defaultP" margin-top="true">§ 4d første ledd skal lyde:</article><article class="legalP" id="kapittel-1-ledd-4">Personer som har oppholdt seg i et område med karanteneplikt som fastsatt i vedlegg A i løpet av de siste 10 døgn før ankomst til Norge, skal teste seg for SARS-CoV-2 ved grenseovergangsstedet i Norge. Testen skal være antigen hurtigtest eller PCR-test. Ved positiv antigen hurtigtest skal personen ta PCR-test innen et døgn etter ankomst. Myndighetene kan i grensekontrollen gi anvisning på hvilken teststasjon den reisende er pliktig til å teste seg ved umiddelbart etter innreise.</article> <article class="defaultP" margin-top="true">§ 4d fjerde ledd skal lyde:</article><article class="legalP" id="kapittel-1-ledd-5">For personer som har oppholdt seg i Storbritannia, Sør-Afrika, Irland, Nederland, Østerrike, Portugal eller Brasil i løpet av de siste 10 døgn før ankomst til Norge, gjelder § 4b.</article><article class="defaultP">§ 5c oppheves.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-6">Personer som er unntatt fra karanteneplikt i medhold av § 6a til § 6j, skal så langt som mulig, unngå nærkontakt med andre som de ikke bor sammen med.</article> <article class="defaultP" margin-top="true">§ 6b syvende ledd skal lyde:</article><article class="legalP" id="kapittel-1-ledd-7">Første til fjerde ledd gjelder ikke personer som har oppholdt seg i et annet område med karanteneplikt som fastsatt i vedlegg A enn Sverige og Finland i løpet av de siste 10 døgnene før ankomst til Norge.</article> <article class="defaultP" margin-top="true">§ 6d skal lyde:</article><article class="futureLegalArticle" data-name="§6d" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6d</span>. <span class="legalArticleTitle">Særskilt unntak fra innreisekarantene</span></span><article class="legalP" id="kapittel-1-foreslåttparagraf-2-ledd-1">Følgende personer er unntatt fra innreisekarantene i både arbeidstiden og skoletiden, når de har testet negativt på test for SARS-CoV-2 med testmetoden PCR tatt tidligst tre døgn etter ankomst:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">de som krysser Norges grenser i forbindelse med gjennomføring av avtalt eller fastsatt samvær mellom foreldre og barn eller delt bosted for barn etter barnelova og barnevernloven.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">de som norske statlige myndigheter har invitert av utenrikspolitisk viktige grunner.</article></article></li></ul></article><article class="legalP" id="kapittel-1-foreslåttparagraf-2-ledd-2">Samvær etter første ledd bokstav a kan gjennomføres i karantenetiden.</article><article class="legalP" id="kapittel-1-foreslåttparagraf-2-ledd-3">Barn under 12 år som omfattes av første ledd bokstav a er unntatt fra karantene, selv om de ikke har tatt test etter første ledd.</article></article> <article class="defaultP" margin-top="true">§ 6e skal lyde:</article><article class="futureLegalArticle" data-name="§6e" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6e</span>. <span class="legalArticleTitle">Særskilt unntak fra innreise- og smittekarantene for personell i kritiske samfunnsfunksjoner</span></span><article class="legalP" id="kapittel-1-foreslåttparagraf-3-ledd-1">Personer som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, herunder personer som gjennomfører vare- og passasjertransport, og som har testet negativt for SARS-CoV-2 med testmetode PCR tidligst tre døgn etter ankomst til Norge, er unntatt fra karantene i arbeidstiden.</article><article class="legalP" id="kapittel-1-foreslåttparagraf-3-ledd-2">Unntaket i første ledd kan kun benyttes i tilfeller hvor det er strengt nødvendig for å sikre forsvarlig drift av virksomheten eller mulighet til å bruke andre unntak i § 6a til § 6i før personen går i arbeid. I akutte situasjoner hvor det ikke er tid til å vente på PCR-svar, kan personen gå i arbeid etter å ha testet negativt med antigen hurtigtest samme dag som arbeidet skal gjennomføres. Unntak fra smittekarantene kan kun benyttes i tilfeller hvor det er nødvendig for å unngå fare for liv og helse.</article><article class="legalP" id="kapittel-1-foreslåttparagraf-3-ledd-3">Arbeids- eller oppdragsgiver plikter å planlegge driften av virksomheten slik at bruken av unntaket i første ledd i størst mulig grad unngås.</article></article> <article class="defaultP" margin-top="true">§ 6f oppheves.</article><article class="defaultP">§ 6g tredje ledd oppheves.</article> <article class="defaultP" margin-top="true">§ 6h første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-3-punkt-1"><article class="legalP" id="kapittel-1-foreslåttparagraf-3-ledd-3-punkt-1-ledd-1">har testet negativt for SARS-CoV-2 med testmetode PCR på test tatt tidligst tre døgn etter ankomst til Norge.</article></article></li></ul></article> <article class="defaultP" margin-top="true">§ 6h sjuende ledd oppheves.</article> <article class="defaultP" margin-top="true">§ 6i skal lyde:</article><article class="futureLegalArticle" data-name="§6i" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6i</span>. <span class="legalArticleTitle">Særlige regler om innreisekarantene for militært personell</span></span><article class="legalP" id="kapittel-1-foreslåttparagraf-4-ledd-1">Utenlandsk militær avdeling som ankommer Norge for trening, øving eller operasjon godkjent av Forsvarsdepartementet, kan gjennomføre innreisekarantene i garnison, militærleir, teltleir, i felt eller lignende. Innreisekarantene kan gjennomføres i grupper på inntil 5 personer som er fysisk adskilt fra øvrige grupper, norske avdelinger og sivilbefolkningen. Forsvarets Sanitet kan i det enkelte tilfelle godkjenne at flere enn 5 personer kan inngå i gruppen, likevel begrenset til inntil 30 personer. Forsvarets Sanitet skal også godkjenne karanteneordningen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-01-23-185/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 24. januar 2021 kl. 24:00.</article></section></main></body></html>