<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-15-93</dd><dt class="dokid">DokumentID</dt><dd class="dokid">LTI/forskrift/2021-01-15-93</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-01-15, 2021-01-17 kl. 24:00, 2021-01-18 kl. 17:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>forskrift/2020-03-27-470/§20</li></ul></dd><dt class="dateOfPublication">Kunngjort</dt><dd class="dateOfPublication">2021-01-15 21:15</dd><dt class="journalNumber">Journalnummer</dt><dd class="journalNumber">2021-0047</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 15. januar 2021 med hjemmel i lov 5. august 1994 nr. 55 om vern mot smittsomme sykdommer § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 20.</dd><dt class="refid">RefID</dt><dd class="refid">forskrift/2021-01-15-93</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4b. Krav om testing for de som har oppholdt seg i Storbritannia eller Sør-Afrika mv.</li><li>§ 4d. Krav om testing for de som har oppholdt seg i et område med karanteneplikt</li><li>§ 6i. Særlige regler om innreisekarantene for militært personell</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-15-93" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-01-15-93/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Overskriften i § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Krav om testing for de som har oppholdt seg i Storbritannia eller Sør-Afrika mv.</span></span></article> <article class="defaultP" margin-top="true">§ 4b første, andre og tredje ledd skal lyde:</article><article class="legalP" id="kapittel-1-ledd-2">Personer som har oppholdt seg i Storbritannia eller Sør-Afrika i løpet av de siste 14 dager før ankomst til Norge og er tolv år eller eldre, skal teste seg for SARS-CoV-2 med testmetoden PCR<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">første gang så snart som mulig og senest 24 timer etter ankomst til Norge, og</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">deretter tidligst 7 døgn etter ankomst til Norge, og resultatet må foreligge før karantenen avsluttes etter tidligst 10 døgn.</article></article></li></ul></article><article class="legalP" id="kapittel-1-ledd-3">Første ledd gjelder ikke personer som har oppholdt seg i Sør-Afrika mellom 2. januar 2021 og 16. januar 2021. De skal så snart som mulig teste seg for SARS-CoV-2 med testmetoden PCR. Personen skal teste seg selv om vedkommende har testet seg før 16. januar 2021.</article><article class="legalP" id="kapittel-1-ledd-4">Personer omfattet av første og andre ledd skal kontakte kommunen eller testsenter for å få gjennomført testing. Personen skal opplyse om at testingen skyldes opphold i Storbritannia eller Sør-Afrika.</article> <article class="defaultP" margin-top="true">§ 4c andre ledd skal lyde:</article><article class="legalP" id="kapittel-1-ledd-5">Første ledd gjelder ikke personer som har oppholdt seg i Storbritannia eller Sør-Afrika i de siste 14 dager før ankomst til Norge.</article> <article class="defaultP" margin-top="true">§ 4d skal lyde:</article><article class="futureLegalArticle" data-name="§4d" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4d</span>. <span class="legalArticleTitle">Krav om testing for de som har oppholdt seg i et område med karanteneplikt</span></span><article class="legalP" id="kapittel-1-foreslåttparagraf-2-ledd-1">Personer som har oppholdt seg i et område med karanteneplikt som fastsatt i vedlegg A i løpet av de siste 14 dager før ankomst til Norge, skal teste seg for SARS-CoV-2 ved grenseovergangsstedet i Norge. Testen skal være antigen hurtigtest eller PCR-test.</article><article class="legalP" id="kapittel-1-foreslåttparagraf-2-ledd-2">Personer omfattet av første ledd som uten rimelig grunn ikke vil la seg teste og ikke frivillig forlater Norge, straffes med bøter, jf. § 19.</article><article class="legalP" id="kapittel-1-foreslåttparagraf-2-ledd-3">Første ledd gjelder ikke for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1">barn under 12 år,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1">personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1">personer som er unntatt fra karanteneplikt etter § 6a,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1">personer som er unntatt fra karanteneplikt etter § 6b første og fjerde ledd,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-3-punkt-5"><article class="legalP" id="kapittel-1-foreslåttparagraf-2-ledd-3-punkt-5-ledd-1">yrkessjåfører av langtransport og togpersonell etter § 6b femte ledd,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-3-punkt-6"><article class="legalP" id="kapittel-1-foreslåttparagraf-2-ledd-3-punkt-6-ledd-1">personer som er strengt nødvendige for å kunne opprettholde forsvarlig drift av kritiske samfunnsfunksjoner eller ivareta befolkningens grunnleggende behov, jf. § 6e, dersom det ikke er praktisk mulig å gjennomføre testing,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-2-ledd-3-punkt-7"><article class="legalP" id="kapittel-1-foreslåttparagraf-2-ledd-3-punkt-7-ledd-1">utlendinger som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer, jf. forskrift om innreiserestriksjoner for utlendinger av hensyn til folkehelsen § 3 bokstav f.</article></article></li></ul></article><article class="legalP" id="kapittel-1-foreslåttparagraf-2-ledd-4">For personer som har oppholdt seg i Storbritannia eller Sør-Afrika i løpet av de siste 14 dager før ankomst til Norge, gjelder § 4b.</article><article class="legalP" id="kapittel-1-foreslåttparagraf-2-ledd-5">Ved grensepassering ved Svinesund kan personer med fast bopel i Norge teste seg et annet sted enn på grenseovergangsstedet så snart som mulig og senest innen 24 timer, dersom ventetiden på test ved grenseovergangsstedet er over 1 time.</article></article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-1-ledd-6">Plikten til å oppholde seg på karantenehotell gjelder ikke for personer som oppfyller vilkårene i § 4d og som:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">ved innreisen kan dokumentere at de er bosatt eller har fast bopel i Norge, og som oppholder seg i boligen eller på annet egnet oppholdssted</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">ved innreisen kan dokumentere at de er gift med eller har felles barn med en person som har fast bopel i Norge, og skal ha innreisekarantene i boligen til ektefellen eller den andre forelderen. Unntaket gjelder også for mindreårige barn til personer nevnt i første punktum</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">kommer til Norge for å utføre arbeid eller oppdrag og som ved innreisen kan fremlegge bekreftelse på at arbeids- eller oppdragsgivere sørger for et egnet oppholdssted der det er mulig å unngå nærkontakt med andre, med enerom med TV og internett, eget bad, og eget kjøkken eller matservering</article></article></li><li data-li-identifier="d." data-name="d."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">har et annet formål med oppholdet enn arbeid eller oppdrag, og har et egnet oppholdssted der det er mulig å unngå nærkontakt med andre, med enerom, eget bad, og eget kjøkken eller matservering, og ved innreisen kan fremlegge bekreftelse på at oppholdsstedet oppfyller vilkårene fra den som stiller oppholdsstedet til disposisjon</article></article></li><li data-li-identifier="e." data-name="e."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">søker asyl eller er overføringsflyktning</article></article></li><li data-li-identifier="f." data-name="f."><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">kan dokumentere at de er unntatt etter § 6b sjette ledd eller § 6i.</article></article></li></ul></article> <article class="defaultP" margin-top="true">§ 5c første ledd skal lyde:</article><article class="legalP" id="kapittel-1-ledd-7">Personer som har oppholdt seg i Storbritannia i løpet av de siste 14 dagene før ankomst, er underlagt innreisekarantene etter § 4. Det samme gjelder personer som har oppholdt seg i Sør-Afrika de siste 14 dagene og ankommer Norge etter 15. januar 2021. Karantenekravet gjelder ikke for personer som ved godkjent laboratoriemetode kan dokumentere at de i løpet av de siste seks månedene har gjennomgått covid-19.</article> <article class="defaultP" margin-top="true">§ 6b nytt sjuende ledd skal lyde:</article><article class="legalP" id="kapittel-1-ledd-8">Første til fjerde ledd gjelder ikke personer som etter opphold i Storbritannia eller Sør- Afrika skal være i innreisekarantene, jf. § 5c.</article> <article class="defaultP" margin-top="true">§ 6d andre ledd skal lyde:</article><article class="legalP" id="kapittel-1-ledd-9">Første ledd bokstav a gjelder ikke personer som etter opphold i Storbritannia eller Sør-Afrika skal være i innreisekarantene, jf. § 5c.</article> <article class="defaultP" margin-top="true">§ 6e femte ledd skal lyde:</article><article class="legalP" id="kapittel-1-ledd-10">Personer omfattet av første ledd, som etter opphold i Storbritannia eller Sør-Afrika skal være i innreisekarantene, jf. § 5c, er kun unntatt fra karantene i arbeidstiden når det er nødvendig for å unngå fare for liv og helse, og først etter negativt resultat av test tatt tidligst dag 3 etter ankomst til Norge.</article> <article class="defaultP" margin-top="true">§ 6f nytt tredje ledd skal lyde:</article><article class="legalP" id="kapittel-1-ledd-11">Denne bestemmelsen gjelder ikke personer som etter opphold i Storbritannia eller Sør- Afrika skal være i innreisekarantene, jf. § 5c.</article> <article class="defaultP" margin-top="true">§ 6g nytt tredje ledd skal lyde:</article><article class="legalP" id="kapittel-1-ledd-12">Første ledd andre punktum og andre ledd gjelder ikke personer som etter opphold i Storbritannia eller Sør-Afrika skal være i innreisekarantene, jf. § 5c.</article> <article class="defaultP" margin-top="true">§ 6h nytt sjuende ledd skal lyde:</article><article class="legalP" id="kapittel-1-ledd-13">Denne bestemmelsen gjelder ikke personer som etter opphold i Storbritannia eller Sør- Afrika skal være i innreisekarantene, jf. § 5c.</article> <article class="defaultP" margin-top="true">§ 6i skal lyde:</article><article class="futureLegalArticle" data-name="§6i" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6i</span>. <span class="legalArticleTitle">Særlige regler om innreisekarantene for militært personell</span></span><article class="legalP" id="kapittel-1-foreslåttparagraf-3-ledd-1">Utenlandsk militær avdeling som ankommer Norge for trening, øving eller operasjon godkjent av Forsvarsdepartementet, kan gjennomføre innreisekarantene i garnison, militærleir, teltleir, i felt eller lignende. Innreisekarantene kan gjennomføres i så små grupper som mulig og inntil 40 personer som er fysisk adskilt fra øvrige grupper, norske avdelinger og sivilbefolkningen. Personer som har oppholdt seg i Storbritannia eller Sør-Afrika i løpet av de siste 14 dagene kan likevel ikke gjennomføre innreisekarantene i grupper på flere enn 5 personer. Karanteneordningen skal godkjennes av Forsvarets Sanitet.</article></article> <article class="defaultP" margin-top="true">Vedlegg A, raden for Finland – Kainuu Hospital District skal lyde: <table><tbody><tr><td data-text-align="left" data-vertical-align="top">– Kainuu Hospital District</td><td data-text-align="left" data-vertical-align="top" /><td data-text-align="left" data-vertical-align="top">Karanteneplikt innført<br />17.03.2020<br />Karanteneplikt opphørte<br />15.06.2020<br />Karanteneplikt gjeninnført<br />11.09.2020 kl. 24:00<br />Karanteneplikt opphørte<br />18.09.2020 kl. 24:00<br />Karanteneplikt gjeninnført<br />04.12.2020 kl. 24:00<br />Karanteneplikt opphørte<br />10.01.2021 kl. 24:00<br />Karanteneplikt gjeninnført<br />17.01.2021 kl. 24:00</td></tr></tbody></table></article> <article class="defaultP" margin-top="true">Vedlegg B, raden for Færøyene skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">– Færøyene</td><td data-text-align="left" data-vertical-align="top">Unntaket opphørte<br />10.01.2021 kl. 24:00<br />Unntaket gjeninnført<br />17.01.2021 kl. 24:00</td></tr></tbody></table></article> <article class="defaultP" margin-top="true">Vedlegg B, raden for Finland – Kymenlaakso Hospital District, Kymenlaakso skal lyde: <table><tbody><tr><td data-text-align="left" data-vertical-align="top">– Kymenlaakso Hospital District, Kymenlaakso</td><td data-text-align="left" data-vertical-align="top" /><td data-text-align="left" data-vertical-align="top">Unntaket opphørte<br />17.01.2021 kl. 24:00</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2021-01-15-93/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks, men likevel slik at endringene i § 4d og § 5 andre ledd trer i kraft 18. januar 2021 kl. 17:00 og endringene i vedlegg A og B trer i kraft 17. januar 2021 kl. 24:00. Personer som på tidspunktet for ikrafttredelsen allerede har påbegynt karantene etter § 6i kan gjennomføre denne i samme kohort.</article></section></main></body></html>