<!DOCTYPE html><html lang="no"><head><title>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-14-2748</dd><dt class="dokid">DokumentID</dt><dd class="dokid">LTI/forskrift/2021-09-14-2748</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2021-09-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-23-1851</li></ul></dd><dt class="basedOn">Hjemmel</dt><dd class="basedOn"><ul><li>lov/2004-12-17-99/§11</li><li>forskrift/2004-12-17-1669</li></ul></dd><dt class="dateOfPublication">Kunngjort</dt><dd class="dateOfPublication">2021-09-15 14:10</dd><dt class="journalNumber">Journalnummer</dt><dd class="journalNumber">2021-1603</dd><dt class="titleShort">Korttittel</dt><dd class="titleShort">Endr. i klimakvoteforskriften</dd><dt class="title">Tittel</dt><dd class="title">Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 14. september 2021 med hjemmel i lov 17. desember 2004 nr. 99 om kvoteplikt og handel med kvoter for utslipp av klimagasser (klimakvoteloven) § 11, jf. delegeringsvedtak 17. desember 2004 nr. 1669. <br /> <strong>EØS-henvisninger:</strong> EØS-avtalen vedlegg XX kap. III nr. 21al (beslutning (EU) 2020/1071) og nr. 21alo (forordning (EU) 2021/447).</dd><dt class="refid">RefID</dt><dd class="refid">forskrift/2021-09-14-2748</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)<ul class="tocSubUl"><li>I<ul class="tocSubUl"><li>§ 1-2. (Luftfart. Kvotepliktige aktiviteter og klimagasser)</li><li>§ 1-2a. (Unntak fra kvoteplikt for luftfart)</li><li>§ 2-2b. (forenklede krav til rapportering for luftfartøysoperatører med lave utslipp)</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-14-2748" id="dokument"><h1>Forskrift om endring i forskrift om kvoteplikt og handel med kvoter for utslipp av klimagasser (klimakvoteforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-14-2748/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. desember 2004 nr. 1851 om kvoteplikt og handel med kvoter for utslipp av klimagasser (klimakvoteforskriften) gjøres følgende endringer:</article> <article class="defaultP" margin-top="true">§ 1-1 nr. 7 og 8 skal lyde: <table><tbody><tr><td data-text-align="left" data-vertical-align="top">7</td><td data-text-align="left" data-vertical-align="top">produksjon av primæraluminium</td><td data-text-align="left" data-vertical-align="top">Karbondioksid (CO<sub>2</sub>) og perfluorkarboner (PFK)</td></tr><tr><td data-text-align="left" data-vertical-align="top">8</td><td data-text-align="left" data-vertical-align="top">produksjon av sekundæraluminium i anlegg med forbrenningsenheter der samlet innfyrt effekt overstiger 20 MW</td><td data-text-align="left" data-vertical-align="top">Karbondioksid (CO<sub>2</sub>)</td></tr></tbody></table></article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">(Luftfart. Kvotepliktige aktiviteter og klimagasser)</span></span><article class="legalP" id="kapittel-1-foreslåttparagraf-1-ledd-1">Kvoteplikten gjelder utslipp av CO<sub>2</sub> i forbindelse med flygninger til og fra lufthavner i EØS-området. Følgende luftfartsaktiviteter er likevel unntatt fra kvoteplikt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Flygninger utført utelukkende for transport av regjerende monarker og vedkommendes nærstående familie, statsoverhoder og ministre, på offentlig oppdrag fra land utenfor EØS, og hvor dette er avmerket med passende statusindikator i reiseplanen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Militære flygninger utført av militært luftfartøy, og toll- og politiflygninger.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Flygninger utført i forbindelse med søk- og redning, brannslukking, humanitært arbeid, medisinsk nødhjelp og som er autorisert til disse formål av relevant myndighet.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Flygninger utført utelukkende under visuelle flygningsregler (VFR).</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Flygninger som uten mellomlanding avsluttes på samme sted som de begynte.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Opplæringsflygninger utført for å skaffe sertifikat, eller bevis dersom det er tale om flybesetning. Flygningen må være avmerket med passende statusindikator i reiseplanen, og må ikke innebære transport av passasjerer eller frakt, eller posisjonering eller transportering av flyet.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Flygninger utført utelukkende med sikte på vitenskapelig forskning, hvor forskningen helt eller delvis foregår under flygningen, eller flygninger med det formål å teste eller sertifisere luftfartøy eller utstyr.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">Flygninger utført med luftfartøy med sertifisert maksimal take-off vekt på mindre enn 5&#xa0;700 kg.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">Flygninger som utføres innenfor rammen av forpliktelse til offentlig tjenesteytelse (FOT) på ruter innenfor regioner som spesifisert i Traktat om Den europeiske unions funksjonsmåte art. 349 eller på ruter hvor tilbudt kapasitet ikke overstiger 30&#xa0;000 seter pr. år.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-ledd-1-punkt-10"><article class="legalP" id="kapittel-1-foreslåttparagraf-1-ledd-1-punkt-10-ledd-1">Flygninger som utføres av kommersiell luftfartøysoperatør som enten utfører mindre enn 243 kvotepliktige flygninger per tertial i tre etterfølgende tertialer innenfor en rapporteringsperiode eller hvis kvotepliktige flygninger utgjør mindre enn 10&#xa0;000 tonn årlig utslipp av CO<sub>2</sub>. Flygninger som omfattes av bokstav a eller bokstav l skal i denne forbindelse regnes med.</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-ledd-1-punkt-11"><article class="legalP" id="kapittel-1-foreslåttparagraf-1-ledd-1-punkt-11-ledd-1">Flygninger som utføres i perioden 1. januar 2013 til 31. desember 2030 av en ikke-kommersiell luftfartøysoperatør med totale årlige utslipp under 1&#xa0;000 tonn CO<sub>2</sub> per år. Flygninger som omfattes av bokstav l skal i denne forbindelse regnes med.</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-1-ledd-1-punkt-12"><article class="legalP" id="kapittel-1-foreslåttparagraf-1-ledd-1-punkt-12-ledd-1">Flygninger utført fra og med 1. januar 2020 fra lufthavner lokalisert i Sveits til lufthavner lokalisert i EØS-området. Luftfartøysoperatører skal likevel rapportere utslipp fra flygninger som er kvotepliktige under det sveitsiske kvotesystemet i henhold til § 2-3.</article></article></li></ul></article></article> <article class="defaultP" margin-top="true">§ 1-2a skal lyde:</article><article class="futureLegalArticle" data-name="§1-2a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-2a</span>. <span class="legalArticleTitle">(Unntak fra kvoteplikt for luftfart)</span></span><article class="legalP" id="kapittel-1-foreslåttparagraf-2-ledd-1">Følgende luftfartsaktiviteter er unntatt fra kvoteplikt i tidsrommet fra 1. januar 2013 til 31. desember 2023:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Flygninger til og fra lufthavner i land utenfor EØS-området utenom flygninger fra lufthavner lokalisert i EØS-området til lufthavner lokalisert i Sveits, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Flygninger mellom lufthavner i regioner spesifisert i Traktat om Den europeiske unions funksjonsmåte art. 349 og lufthavner i en annen region i EØS-området.</article></article></li></ul></article><article class="legalP" id="kapittel-1-foreslåttparagraf-2-ledd-2">Tildelingen av vederlagsfrie kvoter til luftfartøysoperatører som har flygninger omfattet av unntakene i første ledd skal reduseres proporsjonalt i forhold til reduksjonen i forpliktelse til innlevering av kvoter.</article></article> <article class="defaultP" margin-top="true">§ 2-2b skal lyde:</article><article class="futureLegalArticle" data-name="§2-2b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-2b</span>. <span class="legalArticleTitle">(forenklede krav til rapportering for luftfartøysoperatører med lave utslipp)</span></span><article class="legalP" id="kapittel-1-foreslåttparagraf-3-ledd-1">Utslippstall fra luftfartøysoperatører som har årlige utslipp til og fra lufthavner i EØS-området som er under 25&#xa0;000 tonn CO<sub>2</sub> eller har årlige utslipp fra flygninger innad i EØS-området og fra EØS-området til Sveits under 3&#xa0;000 tonn CO<sub>2</sub>, skal anses som verifiserte dersom utslippstallet er fastsatt ved bruk av estimeringsverktøy angitt i forordning (EU) nr. 601/2012 art. 54 (2) og forordning (EU) 2018/2066 art. 76 (5).</article></article> <article class="defaultP" margin-top="true">Nytt fjerde ledd i § 4-1 skal lyde:</article><article class="legalP" id="kapittel-1-ledd-2">EØS-avtalen vedlegg XX kapittel III nr. 21alo (forordning (EU) 2021/447) om reviderte utslippsstandarder for perioden 2021–2025 gjelder som forskrift med de tilpasninger som følger av vedlegg XX, protokoll 1 til avtalen og avtalen for øvrig.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-14-2748/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>