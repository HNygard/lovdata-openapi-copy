<?xml version="1.0"?>
<!DOCTYPE html>
<html lang="no">
  <head>
    <title>Forskrift om l&#xE6;replan i samfunnskunnskap for voksne innvandrere</title>
    <base href="https://lovdata.no/"/>
  </head>
  <body>
    <header class="documentHeader" id="hode">
      <dl class="data-document-key-info">
        <dt class="legacyID">Datokode</dt>
        <dd class="legacyID">FOR-2021-06-20-2054</dd>
        <dt class="dokid">DokumentID</dt>
        <dd class="dokid">LTI/forskrift/2021-06-20-2054</dd>
        <dt class="ministry">Departement</dt>
        <dd class="ministry">
          <ul>
            <li>Kunnskapsdepartementet</li>
          </ul>
        </dd>
        <dt class="subunit">Etat</dt>
        <dd class="subunit">
          <ul>
            <li>Avdeling for videreg&#xE5;ende oppl&#xE6;ring, fagskole og kompetansepolitikk</li>
          </ul>
        </dd>
        <dt class="dateInForce">I kraft fra</dt>
        <dd class="dateInForce">2021-08-01</dd>
        <dt class="appliesTo">Gjelder for</dt>
        <dd class="appliesTo">Norge</dd>
        <dt class="basedOn">Hjemmel</dt>
        <dd class="basedOn">
          <ul>
            <li>lov/2020-11-06-127/&#xA7;30</li>
          </ul>
        </dd>
        <dt class="dateOfPublication">Kunngjort</dt>
        <dd class="dateOfPublication">2021-06-22 16:20</dd>
        <dt class="journalNumber">Journalnummer</dt>
        <dd class="journalNumber">2021-1156</dd>
        <dt class="titleShort">Korttittel</dt>
        <dd class="titleShort">Forskrift om l&#xE6;replan i samfunnskunnskap for voksne innvandrere</dd>
        <dt class="title">Tittel</dt>
        <dd class="title">Forskrift om l&#xE6;replan i samfunnskunnskap for voksne innvandrere</dd>
        <dt class="miscInformation">Annet om dokumentet</dt>
        <dd class="miscInformation"><strong>Hjemmel:</strong> Fastsatt av Kunnskapsdepartementet 20. juni 2021 med hjemmel i lov 6. november 2020 nr. 127 om integrering gjennom oppl&#xE6;ring, utdanning og arbeid (integreringsloven) &#xA7; 30.</dd>
        <dt class="refid">RefID</dt>
        <dd class="refid">forskrift/2021-06-20-2054</dd>
        <dt class="table-of-contents">Innhold</dt>
        <dd class="table-of-contents">
          <ul class="tocTopUl">
            <li>Forskrift om l&#xE6;replan i samfunnskunnskap for voksne innvandrere<ul class="tocSubUl"><li>1. Om faget<ul class="tocSubUl"><li>1.1 Fagets relevans og sentrale verdier</li><li>1.2 Rammer for oppl&#xE6;ringen</li><li>1.3 Kjerneelementer<ul class="tocSubUl"><li>Demokratiforst&#xE5;else og deltakelse</li><li>Individ og fellesskap</li><li>Perspektivmangfold og kritisk tenkning</li></ul></li><li>1.4 Tverrfaglige temaer<ul class="tocSubUl"><li>Folkehelse og livsmestring</li><li>Demokrati og medborgerskap</li></ul></li><li>1.5 Grunnleggende ferdigheter<ul class="tocSubUl"><li>Muntlige ferdigheter</li><li>Digitale ferdigheter</li></ul></li></ul></li><li>2. Kompetansem&#xE5;l og vurdering<ul class="tocSubUl"><li>Modul: Utdanning, kompetanse og arbeidsliv</li><li>Modul: Familie, helse og hverdagsliv</li><li>Modul: Norge f&#xF8;r og n&#xE5;<ul class="tocSubUl"><li>Underveisvurdering</li></ul></li></ul></li><li>3. Vurderingsordning</li><li>4. Timetall</li><li>5. Gyldighet og innf&#xF8;ring</li></ul></li>
          </ul>
        </dd>
      </dl>
    </header>
    <main class="documentBody" data-lovdata-URL="LTI/forskrift/2021-06-20-2054" id="dokument">
      <h1>Forskrift om l&#xE6;replan i samfunnskunnskap for voksne innvandrere</h1>
      <section class="section" data-name="kap1" id="kapittel-1" data-lovdata-URL="LTI/forskrift/2021-06-20-2054/KAPITTEL_1">
        <h2>1. Om faget</h2>
        <section class="section" data-name="kap1.1" id="kapittel-1-kapittel-1" data-lovdata-URL="LTI/forskrift/2021-06-20-2054/KAPITTEL_1-1">
          <h3>1.1 Fagets relevans og sentrale verdier</h3>
          <article class="legalP" id="kapittel-1-kapittel-1-ledd-1">L&#xE6;replan i samfunnskunnskap for innvandrere er en forskrift til lov om integrering gjennom oppl&#xE6;ring, utdanning og arbeid (integreringsloven) og skal brukes i oppl&#xE6;ring for deltakere med rett og plikt eller plikt til oppl&#xE6;ring i samfunnskunnskap etter denne loven. Form&#xE5;let med integreringsloven er at innvandrere tidlig integreres i det norske samfunnet og blir &#xF8;konomisk selvstendige. Loven skal bidra til at innvandrere f&#xE5;r gode norskkunnskaper, kunnskap om norsk samfunnsliv, formelle kvalifikasjoner og en varig tilknytning til arbeidslivet. Rett og plikt til oppl&#xE6;ring i samfunnskunnskap er regulert i integreringsloven og i forskrift til integreringsloven (integreringsforskriften).</article>
          <article class="legalP" id="kapittel-1-kapittel-1-ledd-2">Faget samfunnskunnskap for voksne innvandrere skal sammen med norskfaget gj&#xF8;re voksne innvandrere best mulig rustet for hverdagsliv, utdanning og arbeidsliv. I deltakernes m&#xF8;te med et nytt land er form&#xE5;let med samfunnskunnskapsfaget &#xE5; bidra med n&#xF8;dvendig kunnskap om det nye samfunnet de skal v&#xE6;re en del av, og p&#xE5; den m&#xE5;ten bidra til &#xE5; skape en felles referanseramme.</article>
          <article class="legalP" id="kapittel-1-kapittel-1-ledd-3">Samfunnskunnskapsfaget skal bidra til &#xE5; bygge opp under holdninger og verdier som toleranse, likeverd og respekt. Faget skal fremme deltakernes kompetanse i samfunnskritisk tenkning og digital d&#xF8;mmekraft. Slik skal faget v&#xE6;re med p&#xE5; &#xE5; styrke forst&#xE5;elsen for hvordan de kan v&#xE6;re aktivt deltakende og kritisk tenkende medborgere i det norske samfunnet, samt hvordan de kan p&#xE5;virke sitt eget liv og sin egen framtid. Oppl&#xE6;ring i samfunnskunnskap for voksne innvandrere skal foreg&#xE5; p&#xE5; deltakerens morsm&#xE5;l eller et spr&#xE5;k deltakeren forst&#xE5;r. Deres medbrakte kompetanse og erfaringer, ulik kulturell bakgrunn og flerspr&#xE5;klige ressurser skal anerkjennes og danne grunnlag for oppl&#xE6;ringen.</article>
        </section>
        <section class="section" data-name="kap1.2" id="kapittel-1-kapittel-2" data-lovdata-URL="LTI/forskrift/2021-06-20-2054/KAPITTEL_1-2">
          <h3>1.2 Rammer for oppl&#xE6;ringen</h3>
          <article class="legalP" id="kapittel-1-kapittel-2-ledd-1">Oppl&#xE6;ringen i samfunnskunnskap skal gjennomf&#xF8;res p&#xE5; et spr&#xE5;k deltakeren forst&#xE5;r, og innen ett &#xE5;r etter at retten og plikten eller plikten inntr&#xE5;dte, jf. integreringsloven &#xA7; 33.</article>
        </section>
        <section class="section" data-name="kap1.3" id="kapittel-1-kapittel-3" data-lovdata-URL="LTI/forskrift/2021-06-20-2054/KAPITTEL_1-3">
          <h3>1.3 Kjerneelementer</h3>
          <section class="section" id="kapittel-1-kapittel-3-kapittel-1" data-lovdata-URL="LTI/forskrift/2021-06-20-2054/KAPITTEL_1-3-1">
            <h4>Demokratiforst&#xE5;else og deltakelse</h4>
            <article class="legalP" id="kapittel-1-kapittel-3-kapittel-1-ledd-1">Deltakerne skal f&#xE5; kjennskap til hvordan noen sentrale geografiske, sosiale og historiske forhold har bidratt til &#xE5; forme det moderne norske samfunnet. De skal f&#xE5; innsikt i styresett, offentlige institusjoner og samarbeid mellom ulike parter i arbeids- og samfunnslivet. Sentralt her er begrepet tillit og hvorfor og p&#xE5; hvilke m&#xE5;ter dette er et viktig trekk ved det norske samfunnet. Deltakerne skal kjenne til hvilke muligheter som finnes til medvirkning, og hvordan de selv kan v&#xE6;re aktive medborgere, basert p&#xE5; respekt for og legitimiteten til demokratiske beslutninger.</article>
          </section>
          <section class="section" id="kapittel-1-kapittel-3-kapittel-2" data-lovdata-URL="LTI/forskrift/2021-06-20-2054/KAPITTEL_1-3-2">
            <h4>Individ og fellesskap</h4>
            <article class="legalP" id="kapittel-1-kapittel-3-kapittel-2-ledd-1">Faget skal bidra til forst&#xE5;else for sammenhengene mellom individ, familie og storsamfunn i det norske samfunnet. Det skal ta opp sentrale temaer knyttet til b&#xE6;rekraft, velferdsstat, arbeidsliv, utdanning, frivillig sektor og andre relevante fellesskap. Deltakerne skal kjenne til hvordan man samhandler p&#xE5; noen ulike arenaer i det norske samfunnet, og hvilke forventninger og muligheter som ligger i dette. Faget skal bidra til &#xE5; styrke deltakernes muligheter i yrkesliv og ulike former for oppl&#xE6;ring og utdanning, slik at de kan oppn&#xE5; varig tilknytning til arbeidslivet.</article>
          </section>
          <section class="section" id="kapittel-1-kapittel-3-kapittel-3" data-lovdata-URL="LTI/forskrift/2021-06-20-2054/KAPITTEL_1-3-3">
            <h4>Perspektivmangfold og kritisk tenkning</h4>
            <article class="legalP" id="kapittel-1-kapittel-3-kapittel-3-ledd-1">Kritisk tenkning og etisk bevissthet er b&#xE5;de en forutsetning for og en del av det &#xE5; l&#xE6;re i mange ulike sammenhenger. Deltakerne skal kunne sammenligne forhold ved det norske samfunnet med andre samfunn de kjenner, og slik se sammenhenger i samfunnet fra forskjellige perspektiver. Videre skal de f&#xE5; kjennskap til hvordan de kan vurdere ulike kilder med tanke p&#xE5; form&#xE5;l, og hvor p&#xE5;litelige og relevante de er. Deltakerne skal kunne bruke forskjellige kilder for &#xE5; finne og bruke informasjon de har behov for.</article>
          </section>
        </section>
        <section class="section" data-name="kap1.4" id="kapittel-1-kapittel-4" data-lovdata-URL="LTI/forskrift/2021-06-20-2054/KAPITTEL_1-4">
          <h3>1.4 Tverrfaglige temaer</h3>
          <section class="section" id="kapittel-1-kapittel-4-kapittel-1" data-lovdata-URL="LTI/forskrift/2021-06-20-2054/KAPITTEL_1-4-1">
            <h4>Folkehelse og livsmestring</h4>
            <article class="legalP" id="kapittel-1-kapittel-4-kapittel-1-ledd-1">I samfunnskunnskap handler det tverrfaglige temaet folkehelse og livsmestring om at deltakerne har kunnskap om det norske samfunnet som kan bidra til &#xE5; ivareta familieliv og egen og eventuelle barns psykiske og fysiske helse, til &#xE5; gj&#xF8;re gode helsevalg og til &#xE5; ivareta egne behov og egen &#xF8;konomi. Faget skal ogs&#xE5; bidra til at deltakerne er rustet til &#xE5; skape gode relasjoner og delta i ulike sosiale fellesskap, inkludert i frivillig sektor, og til &#xE5; skape forst&#xE5;else, respekt og toleranse for mangfold og for andres verdier og livsvalg.</article>
            <article class="legalP" id="kapittel-1-kapittel-4-kapittel-1-ledd-2">I samfunnskunnskap handler det tverrfaglige temaet folkehelse og livsmestring ogs&#xE5; om oppl&#xE6;ring, utdanning og arbeidsliv. Faget skal bidra til at deltakerne f&#xE5;r innsikt i betydningen av formell og uformell kompetanse, og slik legge til rette for livslang l&#xE6;ring og deltakelse i arbeids- og samfunnsliv.</article>
          </section>
          <section class="section" id="kapittel-1-kapittel-4-kapittel-2" data-lovdata-URL="LTI/forskrift/2021-06-20-2054/KAPITTEL_1-4-2">
            <h4>Demokrati og medborgerskap</h4>
            <article class="legalP" id="kapittel-1-kapittel-4-kapittel-2-ledd-1">I samfunnskunnskap handler det tverrfaglige temaet demokrati og medborgerskap om &#xE5; bidra til at deltakerne kan delta i og videreutvikle demokratiet. Faget skal bidra til at deltakerne utvikler innsikt i demokratiske verdier og prinsipper, samt kunnskap om hva som kan true demokratiet. Deltakerne skal kunne h&#xE5;ndtere ulike perspektiver og meningsbrytning, tenke kritisk og vise aktivt medborgerskap. Videre skal deltakerne reflektere over at handlinger p&#xE5; b&#xE5;de individ- og samfunnsniv&#xE5; har betydning for den enkelte og for samfunnet som helhet.</article>
            <article class="legalP" id="kapittel-1-kapittel-4-kapittel-2-ledd-2">I samfunnskunnskap handler det tverrfaglige temaet demokrati og medborgerskap ogs&#xE5; om oppl&#xE6;ring, utdanning og arbeidsliv. Deltakerne skal ha innsikt i sammenhengen mellom de sosiale og &#xF8;konomiske aspektene ved deltakelse i arbeidslivet. Faget skal bidra til at deltakerne har gode forutsetninger for &#xE5; forst&#xE5; hvilke muligheter, rettigheter og plikter som gjelder i utdanningssystemet og i arbeidslivet.</article>
          </section>
        </section>
        <section class="section" data-name="kap1.5" id="kapittel-1-kapittel-5" data-lovdata-URL="LTI/forskrift/2021-06-20-2054/KAPITTEL_1-5">
          <h3>1.5 Grunnleggende ferdigheter</h3>
          <section class="section" id="kapittel-1-kapittel-5-kapittel-1" data-lovdata-URL="LTI/forskrift/2021-06-20-2054/KAPITTEL_1-5-1">
            <h4>Muntlige ferdigheter</h4>
            <article class="legalP" id="kapittel-1-kapittel-5-kapittel-1-ledd-1">Muntlige ferdigheter i samfunnskunnskap inneb&#xE6;rer &#xE5; kunne lytte til, tolke, formulere, fremme og grunngi meninger, gi respons og diskutere med andre. &#xC5; f&#xE5; tak i andres meninger og stille oppklarende og utdypende sp&#xF8;rsm&#xE5;l inng&#xE5;r ogs&#xE5;. Det inneb&#xE6;rer videre &#xE5; ha ferdigheter til &#xE5; uttrykke uenighet p&#xE5; en saklig m&#xE5;te og med respekt for andres oppfatninger, samt &#xE5; v&#xE6;re bevisst p&#xE5; hvordan ulike uttrykksm&#xE5;ter p&#xE5;virker budskap og mottaker.</article>
          </section>
          <section class="section" id="kapittel-1-kapittel-5-kapittel-2" data-lovdata-URL="LTI/forskrift/2021-06-20-2054/KAPITTEL_1-5-2">
            <h4>Digitale ferdigheter</h4>
            <article class="legalP" id="kapittel-1-kapittel-5-kapittel-2-ledd-1">Digitale ferdigheter i samfunnskunnskap inneb&#xE6;rer &#xE5; ha kjennskap til digital teknologi for &#xE5; tilegne seg informasjon og kunnskap. Utviklingen av digitale ferdigheter g&#xE5;r fra &#xE5; tilegne seg kunnskap om Norge som et digitalt samfunn til &#xE5; utvikle digital d&#xF8;mmekraft og bevissthet om nettbruk ved &#xE5; reflektere over noen av mulighetene og utfordringene ved digital samhandling. Dette inneb&#xE6;rer ogs&#xE5; &#xE5; vise evne til etisk refleksjon og vurdering av egen rolle p&#xE5; nett og i sosiale medier. Digitale ferdigheter er en viktig forutsetning for videre l&#xE6;ring og for aktiv deltakelse i et arbeidsliv og samfunn som er i stadig endring.</article>
          </section>
        </section>
      </section>
      <section class="section" data-name="kap2" id="kapittel-2" data-lovdata-URL="LTI/forskrift/2021-06-20-2054/KAPITTEL_2">
        <h2>2. Kompetansem&#xE5;l og vurdering</h2>
        <section class="section" id="kapittel-2-kapittel-1" data-lovdata-URL="LTI/forskrift/2021-06-20-2054/KAPITTEL_2-1">
          <h3>Modul: Utdanning, kompetanse og arbeidsliv</h3>
          <article class="legalP" id="kapittel-2-kapittel-1-ledd-1">M&#xE5;l for oppl&#xE6;ringen er at deltakeren skal kunne<ul class="defaultList"><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-1"><article class="legalP" id="kapittel-2-kapittel-1-ledd-1-punkt-1-ledd-1">gi eksempler p&#xE5; barn, unge og voksnes rettigheter, plikter og muligheter i det norske utdanningssystemet, og hvordan utdanning kan finansieres</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-2"><article class="legalP" id="kapittel-2-kapittel-1-ledd-1-punkt-2-ledd-1">gi eksempler p&#xE5; rettigheter og plikter man har som arbeidstaker, knyttet til for eksempel fagorganisering, medbestemmelse og arbeidsmilj&#xF8;</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-3"><article class="legalP" id="kapittel-2-kapittel-1-ledd-1-punkt-3-ledd-1">gi eksempler p&#xE5; hva skattefinansiert velferd inneb&#xE6;rer</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-4"><article class="legalP" id="kapittel-2-kapittel-1-ledd-1-punkt-4-ledd-1">bruke kunnskap om personvern og opphavsrett, samt retten en selv og andre har til privatliv</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-5"><article class="legalP" id="kapittel-2-kapittel-1-ledd-1-punkt-5-ledd-1">bruke kunnskap om arbeidslivet til &#xE5; ta hensiktsmessige valg knyttet til oppl&#xE6;ring, utdanning og arbeid</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-6"><article class="legalP" id="kapittel-2-kapittel-1-ledd-1-punkt-6-ledd-1">samtale om sentrale verdier som det norske skole- og utdanningssystemet bygger p&#xE5;, og hva som forventes av foreldre i samarbeidet mellom skole og hjem</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-7"><article class="legalP" id="kapittel-2-kapittel-1-ledd-1-punkt-7-ledd-1">samtale om betydningen av &#xE5; bruke ulike arenaer for &#xE5; l&#xE6;re norsk</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-1-ledd-1-punkt-8"><article class="legalP" id="kapittel-2-kapittel-1-ledd-1-punkt-8-ledd-1">samtale om betydningen av kritisk tenkning og etisk bevissthet, blant annet knyttet til digital d&#xF8;mmekraft.</article></article></li></ul></article>
        </section>
        <section class="section" id="kapittel-2-kapittel-2" data-lovdata-URL="LTI/forskrift/2021-06-20-2054/KAPITTEL_2-2">
          <h3>Modul: Familie, helse og hverdagsliv</h3>
          <article class="legalP" id="kapittel-2-kapittel-2-ledd-1">M&#xE5;l for oppl&#xE6;ringen er at deltakeren skal kunne<ul class="defaultList"><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-1"><article class="legalP" id="kapittel-2-kapittel-2-ledd-1-punkt-1-ledd-1">gi eksempler p&#xE5; viktige lover, regler og verdier som omhandler barn og unges rettigheter og rettsvern</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-2"><article class="legalP" id="kapittel-2-kapittel-2-ledd-1-punkt-2-ledd-1">gi eksempler p&#xE5; hvordan offentlige etater, som for eksempel barnehage, skole og barnevern, kan st&#xF8;tte familier</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-3"><article class="legalP" id="kapittel-2-kapittel-2-ledd-1-punkt-3-ledd-1">gi eksempler p&#xE5; hvordan fysisk og psykisk helse kan bli p&#xE5;virket av livsstil og ulike hendelser, som for eksempel migrasjon</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-4"><article class="legalP" id="kapittel-2-kapittel-2-ledd-1-punkt-4-ledd-1">bruke kunnskap om det norske helsevesenet til &#xE5; f&#xE5; tilgang til ulike helsetjenester</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-5"><article class="legalP" id="kapittel-2-kapittel-2-ledd-1-punkt-5-ledd-1">bruke kunnskap om sentrale rettigheter, plikter og muligheter som nyankommen innvandrer i Norge</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-6"><article class="legalP" id="kapittel-2-kapittel-2-ledd-1-punkt-6-ledd-1">bruke kunnskap om omgangsformer i det norske samfunnet og om hvordan man kan delta aktivt p&#xE5; sosiale, frivillige og politiske arenaer</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-7"><article class="legalP" id="kapittel-2-kapittel-2-ledd-1-punkt-7-ledd-1">samtale om hvordan arbeid, inntekt og forbruk kan p&#xE5;virke personlig &#xF8;konomi, levestandard og livskvalitet</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-8"><article class="legalP" id="kapittel-2-kapittel-2-ledd-1-punkt-8-ledd-1">samtale om hva negativ sosial kontroll, vold i n&#xE6;re relasjoner, tvangsekteskap og kj&#xF8;nnslemlestelse er, om juridiske og personlige konsekvenser av dette, og om aktuelle hjelpetilbud</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-2-ledd-1-punkt-9"><article class="legalP" id="kapittel-2-kapittel-2-ledd-1-punkt-9-ledd-1">samtale om familieplanlegging, prevensjonsmidler og abort, forst&#xE5;else og respekt knyttet til seksuell identitet og kj&#xF8;nnsuttrykk, samt grensesetting og lovverk knyttet til dette.</article></article></li></ul></article>
        </section>
        <section class="section" id="kapittel-2-kapittel-3" data-lovdata-URL="LTI/forskrift/2021-06-20-2054/KAPITTEL_2-3">
          <h3>Modul: Norge f&#xF8;r og n&#xE5;</h3>
          <article class="legalP" id="kapittel-2-kapittel-3-ledd-1">M&#xE5;l for oppl&#xE6;ringen er at deltakeren skal kunne<ul class="defaultList"><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-1"><article class="legalP" id="kapittel-2-kapittel-3-ledd-1-punkt-1-ledd-1">gi eksempler p&#xE5; noen av de viktigste historiske hendelsene og prosessene som har dannet grunnlaget for framveksten av demokratiet i Norge</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-2"><article class="legalP" id="kapittel-2-kapittel-3-ledd-1-punkt-2-ledd-1">gi eksempler p&#xE5; viktige merke- og helligdager, og hvordan disse markeres</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-3"><article class="legalP" id="kapittel-2-kapittel-3-ledd-1-punkt-3-ledd-1">gi eksempler p&#xE5; hvordan demokratiet i Norge fungerer, knyttet til de tre statsmaktene og prinsippet om maktfordeling, politiske partier og valgordningen</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-4"><article class="legalP" id="kapittel-2-kapittel-3-ledd-1-punkt-4-ledd-1">gi eksempler p&#xE5; mangfold i Norge med vekt p&#xE5; ulike familieformer, levesett, boformer og folkegrupper, inkludert det samiske urfolket</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-5"><article class="legalP" id="kapittel-2-kapittel-3-ledd-1-punkt-5-ledd-1">bruke kunnskap om hvilke konsekvenser bruk og misbruk av ressurser har for et b&#xE6;rekraftig milj&#xF8; og samfunn</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-6"><article class="legalP" id="kapittel-2-kapittel-3-ledd-1-punkt-6-ledd-1">samtale om likestilling og kvinners deltakelse i arbeidslivet, utdanning og politikk, og betydningen det har for utviklingen av samfunnet</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-7"><article class="legalP" id="kapittel-2-kapittel-3-ledd-1-punkt-7-ledd-1">samtale om menneskerettigheter som ytringsfrihet og vern mot diskriminering</article></article></li><li data-li-identifier="&#x2022;" data-name="&#x2022;"><article class="listArticle" id="kapittel-2-kapittel-3-ledd-1-punkt-8"><article class="legalP" id="kapittel-2-kapittel-3-ledd-1-punkt-8-ledd-1">samtale om ulike tradisjoner og syn p&#xE5; religion i det norske samfunnet og endringer p&#xE5; disse omr&#xE5;dene over tid.</article></article></li></ul></article>
          <section class="section" id="kapittel-2-kapittel-3-kapittel-1" data-lovdata-URL="LTI/forskrift/2021-06-20-2054/KAPITTEL_2-3-1">
            <h4>Underveisvurdering</h4>
            <article class="legalP" id="kapittel-2-kapittel-3-kapittel-1-ledd-1">Underveisvurderingen skal bidra til &#xE5; fremme l&#xE6;ring og til &#xE5; utvikle kompetanse i faget. L&#xE6;reren skal legge til rette for medvirkning, slik at deltakerne forst&#xE5;r hva de skal l&#xE6;re, og hva som blir forventet av dem, og veilede dem til videre kunnskapss&#xF8;king.</article>
            <article class="legalP" id="kapittel-2-kapittel-3-kapittel-1-ledd-2">I tillegg skal underveisvurderingen bidra til at deltakerne reflekterer over egen l&#xE6;ring og samtidig f&#xE5;r en forst&#xE5;else av prinsippene og verdiene i det norske skolesystemet. Deltakerne viser kompetanse n&#xE5;r de reflekterer over seg selv og andre som en del av samfunnet, og hvordan de kan p&#xE5;virke sitt eget og andres liv.</article>
          </section>
        </section>
      </section>
      <section class="section" data-name="kap3" id="kapittel-3" data-lovdata-URL="LTI/forskrift/2021-06-20-2054/KAPITTEL_3">
        <h2>3. Vurderingsordning</h2>
        <article class="legalP" id="kapittel-3-ledd-1">Oppl&#xE6;ringen i samfunnskunnskap avsluttes med pr&#xF8;ve i samfunnskunnskap p&#xE5; et spr&#xE5;k deltakeren forst&#xE5;r.</article>
      </section>
      <section class="section" data-name="kap4" id="kapittel-4" data-lovdata-URL="LTI/forskrift/2021-06-20-2054/KAPITTEL_4">
        <h2>4. Timetall</h2>
        <article class="legalP" id="kapittel-4-ledd-1">Kompetansem&#xE5;lene er delt inn i tre moduler, som hver har et timeomfang p&#xE5; 25 timer. Kommunene st&#xE5;r fritt til &#xE5; velge hvilken rekkef&#xF8;lge modulene skal komme i for den enkelte deltaker, ogs&#xE5; for asyls&#xF8;kere bosatt p&#xE5; mottak.</article>
        <article class="legalP" id="kapittel-4-ledd-2">Deltakere som f&#xE5;r oppholdstillatelse som nevnt i integreringsloven &#xA7; 27 og &#xA7; 28 etter 31. desember 2021 skal gjennomf&#xF8;re 75 timer oppl&#xE6;ring i samfunnskunnskap.</article>
        <article class="legalP" id="kapittel-4-ledd-3">Asyls&#xF8;kere som omfattes av integreringsloven &#xA7; 5 skal fra 1. januar 2022 gjennomf&#xF8;re 25 timer oppl&#xE6;ring i samfunnskunnskap.</article>
        <article class="legalP" id="kapittel-4-ledd-4">F&#xF8;lgende overgangsregler gjelder:<ul class="defaultList"><li><article class="listArticle" id="kapittel-4-ledd-4-punkt-1"><article class="legalP" id="kapittel-4-ledd-4-punkt-1-ledd-1">Deltakere som f&#xE5;r oppholdstillatelse som nevnt i integreringsloven &#xA7; 27 og &#xA7; 28 f&#xF8;r 1. januar 2022 skal gjennomf&#xF8;re 50 timer oppl&#xE6;ring i samfunnskunnskap. Deltakere som f&#xF8;lger introduksjonsloven i henhold til overgangsreglene i integreringsloven &#xA7; 51 og integreringsforskriften &#xA7; 72 skal ogs&#xE5; gjennomf&#xF8;re 50 timer oppl&#xE6;ring i samfunnskunnskap.</article></article></li><li><article class="listArticle" id="kapittel-4-ledd-4-punkt-2"><article class="legalP" id="kapittel-4-ledd-4-punkt-2-ledd-1">Asyls&#xF8;kere som omfattes av integreringsloven &#xA7; 5 skal fram til 1. januar 2022 gjennomf&#xF8;re 50 timer oppl&#xE6;ring i norsk kultur og norske verdier.</article></article></li></ul></article>
        <article class="legalP" id="kapittel-4-ledd-5">Se integreringsforskriften &#xA7; 73 for n&#xE6;rmere overgangsregler.</article>
      </section>
      <section class="section" data-name="kap5" id="kapittel-5" data-lovdata-URL="LTI/forskrift/2021-06-20-2054/KAPITTEL_5">
        <h2>5. Gyldighet og innf&#xF8;ring</h2>
        <article class="legalP" id="kapittel-5-ledd-1">L&#xE6;replan i samfunnskunnskap for voksne innvandrere er en forskrift til integreringsloven og gjelder fra 1. august 2021. L&#xE6;replan i norsk og samfunnskunnskap for voksne innvandrere oppheves 1. januar 2022. Mellom 1. august og 31. desember 2021 er det valgfritt hvilken l&#xE6;replan som brukes for oppl&#xE6;ringen i samfunnskunnskap.</article>
      </section>
    </main>
  </body>
</html>
