<!DOCTYPE html><html lang="no"><head><title>Forskrift om midlertidige regler for utdanningsstøtte som følge av forsøksordning med stipend til fagarbeidere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-22-511</dd><dt class="dokid">DokumentID</dt><dd class="dokid">LTI/forskrift/2021-02-22-511</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for videregående opplæring, fagskole og kompetansepolitikk</li></ul></dd><dt class="dateInForce">I kraft fra</dt><dd class="dateInForce">2021-02-25 – 2023-08-15</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-06-03-37/§5</li></ul></dd><dt class="dateOfPublication">Kunngjort</dt><dd class="dateOfPublication">2021-02-23 16:10</dd><dt class="journalNumber">Journalnummer</dt><dd class="journalNumber">2021-0257</dd><dt class="titleShort">Korttittel</dt><dd class="titleShort">Forskrift om midlertidige regler for utdanningsstøtte som følge av forsøksordning med stipend til fagarbeidere</dd><dt class="title">Tittel</dt><dd class="title">Forskrift om midlertidige regler for utdanningsstøtte som følge av forsøksordning med stipend til fagarbeidere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 22. februar 2021 med hjemmel i lov 3. juni 2005 nr. 37 om utdanningsstøtte (utdanningsstøtteloven) § 5.</dd><dt class="refid">RefID</dt><dd class="refid">forskrift/2021-02-22-511</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidige regler for utdanningsstøtte som følge av forsøksordning med stipend til fagarbeidere<ul class="tocSubUl"><li>§ 1. Virkeområde og formål</li><li>§ 2. Anvendelse</li><li>§ 3. Lån og stipend til fagarbeidere</li><li>§ 4. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-22-511" id="dokument"><h1>Forskrift om midlertidige regler for utdanningsstøtte som følge av forsøksordning med stipend til fagarbeidere</h1><article class="legalArticle" data-lovdata-URL="LTI/forskrift/2021-02-22-511/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde og formål</span></h2><article class="legalP" id="paragraf-1-ledd-1">Forskriften gjelder søkere som er omfattet av forskrift 15. april 2020 nr. 798 om utdanningsstøtte og som omfattes av forsøksordning med stipend for fagarbeidere.</article></article><article class="legalArticle" data-lovdata-URL="LTI/forskrift/2021-02-22-511/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Anvendelse</span></h2><article class="legalP" id="paragraf-2-ledd-1">Vilkårene i forskrift 15. april 2020 nr. 798 om utdanningsstøtte gjelder med de tilpasningene som følger av denne forskriften.</article></article><article class="legalArticle" data-lovdata-URL="LTI/forskrift/2021-02-22-511/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Lån og stipend til fagarbeidere</span></h2><article class="legalP" id="paragraf-3-ledd-1">En søker som omfattes av forsøksordning for fagarbeidere, og som tar yrkesfaglig videregående opplæring, høyere yrkesfaglig utdanning (fagskoleutdanning) eller universitets- og høgskoleutdanning i Norge, kan ha rett til et tilleggslån på inntill 50&#xa0;000 kr.</article><article class="legalP" id="paragraf-3-ledd-2">Hele lånet gjøres om til utdanningsstipend etter samme vilkår som for omgjøring av basislån etter forskrift om utdanningsstøtte kapittel 11. Lånet blir gjort om til stipend uavhengig av om søkeren bor sammen med foreldrene, jf. forskrift om utdanningsstøtte § 74. Antall beståtte studiepoeng eller tilsvarende avgjør hvor stor del av lånet som blir gjort om til utdanningsstipend.</article><article class="legalP" id="paragraf-3-ledd-3">For søkere som ikke samtidig søker om andre lån og stipend i Lånekassen, inngår stipendperioden ikke i den totale tidsrammen søkeren har rett til lån og stipend etter forskrift om utdanningsstøtte § 70.</article><article class="legalP" id="paragraf-3-ledd-4">Lånet kan ikke gjøres om til foreldrestipend etter forskrift om utdanningsstøtte § 36.</article><article class="legalP" id="paragraf-3-ledd-5">Utdanningsstipendet vil ikke bli behovsprøvd etter forskrift om utdanningsstøtte kapittel 12.</article><article class="legalP" id="paragraf-3-ledd-6">Lånekassen kan, dersom de ser behov for det, sette en egen søknadsfrist for dette lånet.</article></article><article class="legalArticle" data-lovdata-URL="LTI/forskrift/2021-02-22-511/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-4-ledd-1">Forskriften trer i kraft fra 25. februar 2021.</article><article class="legalP" id="paragraf-4-ledd-2">Forskriften gjelder til 15. august 2023.</article></article></main></body></html>