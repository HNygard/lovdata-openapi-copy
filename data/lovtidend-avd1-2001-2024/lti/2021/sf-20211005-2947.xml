<!DOCTYPE html><html lang="no"><head><title>Forskrift om endring i forskrift om tjeneste for militært tilsatte og for sivilt tilsatte i Forsvarsdepartementet og underliggende etater</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-10-05-2947</dd><dt class="dokid">DokumentID</dt><dd class="dokid">LTI/forskrift/2021-10-05-2947</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling fort personellpolitikk, kompetanse, integritet og felles juridiske tjenester</li></ul></dd><dt class="dateInForce">I kraft fra</dt><dd class="dateInForce">Forsvarsdepartementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-06-24-997</li></ul></dd><dt class="basedOn">Hjemmel</dt><dd class="basedOn"><ul><li>lov/2016-08-12-77/§54</li></ul></dd><dt class="dateOfPublication">Kunngjort</dt><dd class="dateOfPublication">2021-10-07 15:05</dd><dt class="journalNumber">Journalnummer</dt><dd class="journalNumber">2021-1737</dd><dt class="titleShort">Korttittel</dt><dd class="titleShort">Endr. i forsvarstilsatteforskriften</dd><dt class="title">Tittel</dt><dd class="title">Forskrift om endring i forskrift om tjeneste for militært tilsatte og for sivilt tilsatte i Forsvarsdepartementet og underliggende etater</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Forsvarsdepartementet 5. oktober 2021 med hjemmel i lov 12. august 2016 nr. 77 om verneplikt og tjeneste i Forsvaret m.m. (forsvarsloven) § 54.</dd><dt class="refid">RefID</dt><dd class="refid">forskrift/2021-10-05-2947</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tjeneste for militært tilsatte og for sivilt tilsatte i Forsvarsdepartementet og underliggende etater<ul class="tocSubUl"><li>I<ul class="tocSubUl"><li>§ 28a. Kompensasjon for ulønnet permisjon til hjemmeboende forelder</li><li>§ 28b. Lønnskompensasjon til hjemmeboende forelder for hjemmedager ved barns eller barnepassers sykdom</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-10-05-2947" id="dokument"><h1>Forskrift om endring i forskrift om tjeneste for militært tilsatte og for sivilt tilsatte i Forsvarsdepartementet og underliggende etater</h1><section class="section" data-name="kapI" id="kapittel-1" data-lovdata-URL="LTI/forskrift/2021-10-05-2947/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 24. juni 2017 nr. 997 om tjeneste for militært tilsatte og for sivilt tilsatte i Forsvarsdepartementet og underliggende etater (forsvarstilsatteforskriften) gjøres følgende endringer:</article> <article class="defaultP" margin-top="true">Ny § 28a skal lyde:</article><article class="futureLegalArticle" data-name="§28a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 28a</span>. <span class="legalArticleTitle">Kompensasjon for ulønnet permisjon til hjemmeboende forelder</span></span><article class="legalP" id="kapittel-1-foreslåttparagraf-1-ledd-1">Når en tilsatt på grunn av tjeneste i en internasjonal operasjon ikke får avviklet mødre- eller fedrekvote etter folketrygdloven og vedkommende frivillig avstår fra å avvikle kvoten etter avsluttet tjenestegjøring, kan en hjemmeboende forelder etter søknad gis kompensasjon for ulønnet permisjon og tapt pensjonsopptjening.</article><article class="legalP" id="kapittel-1-foreslåttparagraf-1-ledd-2">Kompensasjon etter første ledd gis bare dersom den hjemmeboende forelderen først avvikler egen mødre- eller fedrekvote og fellesdelen av foreldrepengeperioden etter folketrygdloven, perioden med ulønnet permisjon avvikles umiddelbart etter foreldrepengeperioden, og det foreligger en skriftlig avtale mellom Forsvaret, den hjemmeboende forelderen og den tilsatte.</article><article class="legalP" id="kapittel-1-foreslåttparagraf-1-ledd-3">Søknader om kompensasjon etter første ledd sendes Forsvaret. Forvaltningsloven kapittel IV til VI gjelder ved behandlingen av slike søknader.</article></article> <article class="defaultP" margin-top="true">Ny § 28b skal lyde:</article><article class="futureLegalArticle" data-name="§28b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 28b</span>. <span class="legalArticleTitle">Lønnskompensasjon til hjemmeboende forelder for hjemmedager ved barns eller barnepassers sykdom</span></span><article class="legalP" id="kapittel-1-foreslåttparagraf-2-ledd-1">Når en tilsatt på grunn av tjenestegjøring i en internasjonal operasjon ikke kan ta ut stønadsdager, kan en hjemmeboende forelder som har som har tatt ut sin egen kvote med omsorgspenger, etter søknad gis lønnskompensasjon ved fravær fra eget arbeid som skyldes forhold nevnt i folketrygdloven § 9-5 bokstav a til d. Slik lønnskompensasjon kan gis for like mange dager som den tilsatte har krav på etter folketrygdloven § 9-6, men bare så langt det dokumenteres at den tilsatte avstår fra å ta ut samme antall stønadsdager etter tjenesten.</article><article class="legalP" id="kapittel-1-foreslåttparagraf-2-ledd-2">Søknader om lønnskompensasjon etter første ledd sendes Forsvaret. Forvaltningsloven kapittel IV til VI gjelder ved behandlingen av slike søknader.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-10-05-2947/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft fra den tid Forsvarsdepartementet bestemmer.</article></section></main></body></html>