<!DOCTYPE html><html lang="no"><head><title>Lov om endringer i statsborgerloven og integreringsloven (endring i kravene til oppholdstid mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-132</dd><dt class="dokid">DokumentID</dt><dd class="dokid">LTI/lov/2021-06-18-132</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-10-51</li><li>lov/2020-11-06-127</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Skatteforvaltning</li> <li>Utlendingsrett</li> <li>Utlendingsrett &gt; Allment om oppholdstillatelse</li> <li>Stats-, statsforfatnings- og statsborgerrett &gt; Statsforfatningen</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-0915</dd><dt class="titleShort">Korttittel</dt><dd class="titleShort">Endringslov til statsborgerloven og integreringsloven (endring i kravene til oppholdstid mv.)</dd><dt class="title">Tittel</dt><dd class="title">Lov om endringer i statsborgerloven og integreringsloven (endring i kravene til oppholdstid mv.)</dd><dt class="miscInformation">Annet om dokumentet</dt><dd class="miscInformation">Prop.130 L (2020–2021) og Dok.nr.8:117 S (2020–2021), Innst.579 L (2020–2021), Lovvedtak 135 (2020–2021). Stortingets første og andre gangs behandling hhv. 1. og 4. juni 2021. Fremmet av Kunnskapsdepartementet.</dd><dt class="refid">RefID</dt><dd class="refid">lov/2021-06-18-132</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i statsborgerloven og integreringsloven (endring i kravene til oppholdstid mv.)<ul class="tocSubUl"><li>I<ul class="tocSubUl"><li>§ 10. Søkere med tilstrekkelig inntekt</li><li>§ 16 a. Anerkjente flyktninger</li></ul></li><li>II<ul class="tocSubUl"><li>§ 32. Varighet og omfang av opplæring i norsk</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-132" id="dokument"><h1>Lov om endringer i statsborgerloven og integreringsloven (endring i kravene til oppholdstid mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 2005 nr. 51 om norsk statsborgerskap (statsborgerloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 6. november 2020 nr. 127 om integrering gjennom opplæring, utdanning og arbeid (integreringsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-132/KAPITTEL_1"><h2 data-text-align="center">I</h2><article class="defaultP">I lov 10. juni 2005 nr. 51 om norsk statsborgerskap gjøres følgende endringer:</article> <article class="defaultP" margin-top="true">§ 7 første ledd bokstav e skal lyde:<ul class="defaultList"><li data-li-identifier="e)" data-name="e)"><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">har til sammen åtte års opphold i riket i løpet av de siste elleve årene, med oppholdstillatelser av minst ett års varighet, opphold i en eller flere søknadsperioder medregnet i åtteårsperioden, jf. sjette ledd,</article></article></li></ul></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Søkere med tilstrekkelig inntekt</span></span><article class="legalP" id="kapittel-1-foreslåttparagraf-1-ledd-1">For søkere som på søknadstidspunktet har hatt tilstrekkelig inntekt det siste året med fastsatt skatteoppgjør, gjelder ikke vilkåret i § 7 første ledd bokstav e. Dersom det er til gunst for søkeren, skal skatteoppgjør fastsatt mellom søknadstidspunktet og vedtakstidspunktet legges til grunn for beregningen.</article><article class="legalP" id="kapittel-1-foreslåttparagraf-1-ledd-2">Søkeren må likevel til sammen ha seks års opphold i riket i løpet av de siste ti årene, med oppholdstillatelser av minst ett års varighet. Opphold i en eller flere søknadsperioder medregnes i seksårsperioden.</article><article class="legalP" id="kapittel-1-foreslåttparagraf-1-ledd-3">Kongen kan gi forskrift med nærmere bestemmelser om hva som oppfyller kravet om tilstrekkelig inntekt etter denne bestemmelsen.</article></article> <article class="defaultP" margin-top="true">Ny § 16 a skal lyde:</article><article class="futureLegalArticle" data-name="§16a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 16 a</span>. <span class="legalArticleTitle">Anerkjente flyktninger</span></span><article class="legalP" id="kapittel-1-foreslåttparagraf-2-ledd-1">For søkere som har fått oppholdstillatelse som flyktning etter utlendingsloven § 28, gjelder ikke vilkåret i § 7 første ledd bokstav e. Søkeren må likevel til sammen ha syv års opphold i riket i løpet av de siste ti årene, med oppholdstillatelser av minst ett års varighet. Opphold i en eller flere søknadsperioder medregnes i syvårsperioden.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-132/KAPITTEL_2"><h2 data-text-align="center">II</h2><article class="defaultP">I lov 6. november 2020 nr. 127 om integrering gjennom opplæring, utdanning og arbeid gjøres følgende endringer:</article> <article class="defaultP" margin-top="true">§ 32 skal lyde:</article><article class="futureLegalArticle" data-name="§32" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 32</span>. <span class="legalArticleTitle">Varighet og omfang av opplæring i norsk</span></span><article class="legalP" id="kapittel-2-foreslåttparagraf-1-ledd-1">Retten og plikten til opplæring for en deltager med oppholdstillatelse som nevnt i § 27 gjelder til deltageren har nådd et minimumsnivå i norsk etter § 31, men likevel ikke lenger enn tre år med tillegg av godkjent permisjon. En deltager som minimum har utdanning på videregående nivå fra før, har ikke rett eller plikt til opplæring i lenger enn 18 måneder med tillegg av godkjent permisjon.</article><article class="legalP" id="kapittel-2-foreslåttparagraf-1-ledd-2">Plikten til opplæring for en deltager med oppholdstillatelse som nevnt i § 28 gjelder til deltageren har nådd et minimumsnivå i norsk etter § 31 eller til gjennomførte 225 timer norskopplæring.</article></article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-2-ledd-1">Deltagere med oppholdstillatelse som nevnt i §§ 27 og 28 skal gjennomføre 75 timer opplæring i samfunnskunnskap. Opplæringen skal gjennomføres på et språk deltageren forstår. Opplæringen skal gjennomføres innen ett år etter at retten og plikten inntrådte etter § 26 andre ledd eller plikten inntrådte etter § 26 fjerde ledd.</article></section><section class="section" data-name="kapIII" id="kapittel-3" data-lovdata-URL="LTI/lov/2021-06-18-132/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. Endringene i lov 10. juni 2005 nr. 51 om norsk statsborgerskap kan settes i kraft til forskjellig tid fra endringene i lov 6. november 2020 nr. 127 om integrering gjennom opplæring, utdanning og arbeid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Nye §§ 10 og 16 a i lov 10. juni 2005 nr. 51 om norsk statsborgerskap gjelder for vedtak som fattes etter ikrafttredelsen av endringene i denne loven.</article></article></li><li data-li-identifier="3." data-name="3."><article class="listArticle" id="kapittel-3-punkt-3"><article class="legalP" id="kapittel-3-punkt-3-ledd-1">Endringene i § 7 første ledd bokstav e i lov 10. juni 2005 nr. 51 om norsk statsborgerskap gjelder ikke for søknader som er fremmet eller registrert før ikrafttredelsen av endringene i denne loven.</article></article></li></ul></section></main></body></html>