<!DOCTYPE html><html lang="no"><head><title>Lov om Opplysningsvesenets fond</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-98</dd><dt class="dokid">DokumentID</dt><dd class="dokid">LTI/lov/2021-06-18-98</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1996-06-07-33</li><li>lov/1996-06-07-32</li></ul></dd><dt class="legalArea">Rettsområde</dt><dd class="legalArea"><ul><li>Selskaper, fond og foreninger &gt; Fond</li> <li>Familie-, person- og barnerett &gt; Trossamfunn. Kirken</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1041</dd><dt class="titleShort">Korttittel</dt><dd class="titleShort">Lov om Opplysningsvesenets fond</dd><dt class="title">Tittel</dt><dd class="title">Lov om Opplysningsvesenets fond</dd><dt class="miscInformation">Annet om dokumentet</dt><dd class="miscInformation">Prop.144 L (2020–2021), Innst.623 L (2020–2021), Lovvedtak 175 (2020–2021). Stortingets første og andre gongs behandling hv. 10. og 14. juni 2021. Fremja av Barne- og familiedepartementet.</dd><dt class="refid">RefID</dt><dd class="refid">lov/2021-06-18-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om Opplysningsvesenets fond<ul class="tocSubUl"><li>§ 1. Opplysningsvesenets fond</li><li>§ 2. Føremålet med lova</li><li>§ 3. Forvalting av fondet</li><li>§ 4. Statens eigedomsrett</li><li>§ 5. Overføring av eigedelar til Den norske kyrkja</li><li>§ 6. Prestebustadar</li><li>§ 7. Bruken av avkastinga frå fondet</li><li>§ 8. Særlege heimelsforhold</li><li>§ 9. Iverksetjing og endring og oppheving av andre lover</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-98" id="dokument"><h1>Lov om Opplysningsvesenets fond</h1><article class="defaultP" data-text-size="small">Følgjande lov vert oppheva:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 1996 nr. 33 om Opplysningsvesenets fond.</article></article></li></ul></article><article class="defaultP" data-text-size="small">Endring i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 7. juni 1996 nr. 32 om gravplasser, kremasjon og gravferd (gravplassloven).</article></article></li></ul></article><article class="legalArticle" data-lovdata-URL="LTI/lov/2021-06-18-98/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Opplysningsvesenets fond</span></h2><article class="legalP" id="paragraf-1-ledd-1">Opplysningsvesenets fond er sett saman av det som er att av det benefiserte godset til presteskapet, og seinare tileigna eller tillagde eigedommar og kapital.</article><article class="legalP" id="paragraf-1-ledd-2">Grunnkapitalen i fondet er eigedommane til fondet og kapitalfondet. Kapitalfondet er bokført verdi av eigedommar og vinstar ved sal av eigedommar.</article><article class="legalP" id="paragraf-1-ledd-3">Opplysningsvesenets fond er eit eige rettssubjekt.</article></article><article class="legalArticle" data-lovdata-URL="LTI/lov/2021-06-18-98/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Føremålet med lova</span></h2><article class="legalP" id="paragraf-2-ledd-1">Lova skal sikre at verdiane i Opplysningsvesenets fond blir forvalta i samsvar med Grunnlova § 116.</article></article><article class="legalArticle" data-lovdata-URL="LTI/lov/2021-06-18-98/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forvalting av fondet</span></h2><article class="legalP" id="paragraf-3-ledd-1">Fondet blir forvalta av Kongen, som mellom anna fastset korleis fondet skal organiserast, og tek avgjerder om rettslege disposisjonar som gjeld eigedelane til fondet. Vinstar ved sal av eigedommar skal leggjast til kapitalfondet.</article></article><article class="legalArticle" data-lovdata-URL="LTI/lov/2021-06-18-98/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Statens eigedomsrett</span></h2><article class="legalP" id="paragraf-4-ledd-1">Opplysningsvesenets fond er eit statleg fond frå 1. januar 2023. Med unntak av dei eigedelane som blir overførte til Den norske kyrkja etter § 5, kan grunnkapitalen i fondet ikkje givast bort eller brukast opp.</article></article><article class="legalArticle" data-lovdata-URL="LTI/lov/2021-06-18-98/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Overføring av eigedelar til Den norske kyrkja</span></h2><article class="legalP" id="paragraf-5-ledd-1">Eigedommar og andre eigedelar i fondet som har ein særskild verdi for Den norske kyrkja, kan overførast til kyrkja utan vederlag. Gravplassar og kyrkjegrunn kan overførast til vedkommande sokn. Eigedelane skal ikkje gi Den norske kyrkja nokon økonomisk vinst til fordel for si allmenne verksemd. Fondet kan dekkje utgifter som Den norske kyrkja får i samband med overtakinga av eigedommar etter fyrste punktum.</article><article class="legalP" id="paragraf-5-ledd-2">Krav om samtykke etter jordlova § 12 eller konsesjon etter konsesjonsloven § 2 gjeld på vanleg måte ved overføringar etter fyrste ledd.</article></article><article class="legalArticle" data-lovdata-URL="LTI/lov/2021-06-18-98/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Prestebustadar</span></h2><article class="legalP" id="paragraf-6-ledd-1">Prestebustadar som fondet eig, kan leigast ut som tenestebustadar for prestar i Den norske kyrkja til lågare husleige enn marknadsleige.</article><article class="legalP" id="paragraf-6-ledd-2">Fondet skal dekkje utgifter som staten skal refundere kommunane etter pålegg om å stille tenestebustad til rådvelde for geistleg embets- eller tenesteperson etter trossamfunnsloven § 23 fjerde ledd.</article><article class="legalP" id="paragraf-6-ledd-3">Dersom fondet eig ein prestebustad som er rekna som ein rekrutteringsbustad for prestar i Den norske kyrkja, men som ikkje blir overført til kyrkja etter § 5 andre ledd, skal fondet gi tilskot til Den norske kyrkja til ein annan bustad på staden.</article></article><article class="legalArticle" data-lovdata-URL="LTI/lov/2021-06-18-98/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Bruken av avkastinga frå fondet</span></h2><article class="legalP" id="paragraf-7-ledd-1">Avkastinga frå fondet skal dekkje utgiftene fondet har. Vinstar ved sal av verdipapir skal reknast som avkasting. Kongen avgjer om overskot skal leggjast til kapitalfondet, leggjast til eit disposisjonsfond eller overførast som alminneleg inntekt for staten til å dekkje statlege utgifter til dei føremåla som er nemnde i Grunnlova § 116 fyrste punktum. Kongen kan bestemme at overskotet i fondet også kan nyttast til å setje i stand kulturhistorisk viktige kyrkjer.</article></article><article class="legalArticle" data-lovdata-URL="LTI/lov/2021-06-18-98/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Særlege heimelsforhold</span></h2><article class="legalP" id="paragraf-8-ledd-1">Ein eigedom som frå eldre tid låg til eit bestemt presteembete etter heimelsbrev eller eit anna særleg rettsgrunnlag, og er forvalta av fondet, skal forvaltast på same måten som eigedommane til fondet.</article><article class="legalP" id="paragraf-8-ledd-2">Fyrste ledd gjeld ikkje dersom noko anna følgjer av heimelsdokumentet for eigedommen.</article></article><article class="legalArticle" data-lovdata-URL="LTI/lov/2021-06-18-98/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Iverksetjing og endring og oppheving av andre lover</span></h2><article class="legalP" id="paragraf-9-ledd-1">Lova gjeld frå den tida Kongen fastset. Frå den tida Kongen fastset, blir det gjort følgjande endringar i andre lover:</article><article class="defaultP">1. Lov 7. juni 1996 nr. 33 om Opplysningsvesenets fond blir oppheva.</article><article class="defaultP">2. I lov 7. juni 1996 nr. 32 om gravplasser, kremasjon og gravferd skal § 16 andre ledd andre punktum lyde:</article><article class="legalP" id="paragraf-9-ledd-2">Ved uenighet treffer gravplassmyndigheten avgjørelsen.</article></article></main></body></html>