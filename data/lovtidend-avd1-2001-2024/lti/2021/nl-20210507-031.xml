<!DOCTYPE html><html lang="no"><head><title>Lov om endringer i helsepersonelloven mv. (lovfestet opprettelse av klinisk etikkomité, utvidet varslingsplikt og enkelte unntak fra taushetsplikten mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-07-31</dd><dt class="dokid">DokumentID</dt><dd class="dokid">LTI/lov/2021-05-07-31</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1973-03-09-14</li><li>lov/1983-06-03-54</li><li>lov/1999-07-02-61</li><li>lov/1999-07-02-63</li><li>lov/1999-07-02-64</li><li>lov/2011-06-24-30</li><li>lov/2017-06-16-56</li><li>lov/2017-12-15-107</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett</li> <li>Helse- og omsorgsrett &gt; Helseforetak</li> <li>Helse- og omsorgsrett &gt; Helsepersonell</li> <li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Pasientrettigheter</li> <li>Arbeidsrett &gt; Arbeidsforhold. Sysselsetting</li> <li>Næringsrett &gt; Handel og tjenester</li></ul></dd><dt class="dateOfPublication">Kunngjort</dt><dd class="dateOfPublication">2021-05-07 11:55</dd><dt class="journalNumber">Journalnummer</dt><dd class="journalNumber">2021-0652</dd><dt class="titleShort">Korttittel</dt><dd class="titleShort">Endringslov til helsepersonelloven mv.</dd><dt class="title">Tittel</dt><dd class="title">Lov om endringer i helsepersonelloven mv. (lovfestet opprettelse av klinisk etikkomité, utvidet varslingsplikt og enkelte unntak fra taushetsplikten mv.)</dd><dt class="miscInformation">Annet om dokumentet</dt><dd class="miscInformation">Prop.65 L (2020–2021), Innst.317 L (2020–2021), Lovvedtak 94 (2020–2021). Stortingets første og andre gangs behandling hhv. 20. og 27. april 2021. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2021-05-07-31</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helsepersonelloven mv. (lovfestet opprettelse av klinisk etikkomité, utvidet varslingsplikt og enkelte unntak fra taushetsplikten mv.)<ul class="tocSubUl"><li>I</li><li>II<ul class="tocSubUl"><li>§ 1-7. Varsel om alvorlige hendelser</li></ul></li><li>III<ul class="tocSubUl"><li>§ 2-4 a. Klinisk etikkomité</li></ul></li><li>IV<ul class="tocSubUl"><li>§ 7-6. Varsel om alvorlige hendelser</li></ul></li><li>V<ul class="tocSubUl"><li>§ 29 d. Opplysninger til klinisk etikkomité</li></ul></li><li>VI<ul class="tocSubUl"><li>§ 12-3 a. Varsel om alvorlige hendelser</li></ul></li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/lov/2021-05-07-31" id="dokument"><h1>Lov om endringer i helsepersonelloven mv. (lovfestet opprettelse av klinisk etikkomité, utvidet varslingsplikt og enkelte unntak fra taushetsplikten mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 9. mars 1973 nr. 14 om vern mot tobakksskader (tobakksskadeloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 3. juni 1983 nr. 54 om tannhelsetjenesten (tannhelsetjenesteloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 61 om spesialisthelsetjenester m.m. (spesialisthelsetjenesteloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="6" data-name="6"><article class="listArticle" data-text-size="small" id="punkt-6"><article class="legalP" id="punkt-6-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li><li data-li-identifier="7" data-name="7"><article class="listArticle" data-text-size="small" id="punkt-7"><article class="legalP" id="punkt-7-ledd-1">Lov 16. juni 2017 nr. 56 om Statens undersøkelseskommisjon for helse- og omsorgstjenesten.</article></article></li><li data-li-identifier="8" data-name="8"><article class="listArticle" data-text-size="small" id="punkt-8"><article class="legalP" id="punkt-8-ledd-1">Lov 15. desember 2017 nr. 107 om statlig tilsyn med helse- og omsorgstjenesten mv. (helsetilsynsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-05-07-31/KAPITTEL_1"><h2 data-text-align="center">I</h2><article class="defaultP">I lov 9. mars 1973 nr. 14 om vern mot tobakksskader gjøres følgende endringer:</article> <article class="defaultP" margin-top="true">§ 7 første til tredje ledd skal lyde:</article><article class="legalP" id="kapittel-1-ledd-1">Kommunen kan kreve en årlig tilsynsavgift fra salgssteder til dekning av sine kostnader med tilsynsoppgaver etter § 35 tredje ledd.</article><article class="legalP" id="kapittel-1-ledd-2">Sysselmannen, eventuelt Longyearbyen lokalstyre, kan kreve en årlig tilsynsavgift fra salgssteder til dekning av sine kostnader med tilsynsoppgaver etter § 35 fjerde ledd.</article><article class="legalP" id="kapittel-1-ledd-3">Helsedirektoratet kan kreve en årlig tilsynsavgift fra grossister til dekning av sine kostnader med tilsyn med grossister etter § 35 første ledd. Helsedirektoratet kan videre kreve tilsynsavgift fra salgssteder de fører tilsyn med etter § 35 syvende ledd.</article> <article class="defaultP" margin-top="true">§ 8 første ledd første punktum skal lyde:</article><article class="legalP" id="kapittel-1-ledd-4">Innførsel, utførsel og produksjon av tobakksvarer og utstyr for tobakksproduksjon er forbudt uten bevilling.</article> <article class="defaultP" margin-top="true">§ 13 tredje ledd skal lyde:</article><article class="legalP" id="kapittel-1-ledd-5">Helsedirektoratet kan, uten hinder av taushetsplikten, innhente opplysninger fra Folkeregisteret når det er nødvendig for å behandle og føre tilsyn med bevillingssaker.</article> <article class="defaultP" margin-top="true">Nåværende § 13 tredje ledd blir nytt fjerde ledd.</article> <article class="defaultP" margin-top="true">§ 43 første ledd skal lyde:</article><article class="legalP" id="kapittel-1-ledd-6">Tobakksvarer, tobakkssurrogater og tobakksutstyr som innføres, utføres eller produseres i strid med bestemmelser i denne loven med forskrifter, kan tilbakeholdes, beslaglegges og destrueres.</article> <article class="defaultP" margin-top="true">§ 43 fjerde ledd skal lyde:</article><article class="legalP" id="kapittel-1-ledd-7">Kongen kan gi forskrift om at tobakksvarer, tobakkssurrogater og tobakksutstyr som innføres, utføres eller produseres i strid med denne loven med forskrifter, og som er i omløp i Norge, kan beslaglegges og destrueres, og om hvem som kan foreta beslag og destruksjon.</article></section><section class="section" data-name="kapII" id="kapittel-2" data-lovdata-URL="LTI/lov/2021-05-07-31/KAPITTEL_2"><h2 data-text-align="center">II</h2><article class="defaultP">I lov 3. juni 1983 nr. 54 om tannhelsetjenesten skal ny § 1-7 lyde:</article><article class="futureLegalArticle" data-name="§1-7" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-7</span>. <span class="legalArticleTitle">Varsel om alvorlige hendelser</span></span><article class="legalP" id="kapittel-2-foreslåttparagraf-1-ledd-1">Virksomheter som er omfattet av loven her, skal straks varsle Statens helsetilsyn og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen, eller ved at en pasient eller bruker skader en annen, jf. helsetilsynsloven § 6 og lov om Statens undersøkelseskommisjon for helse- og omsorgstjenesten § 7. Varslingsplikten gjelder dersom utfallet er uventet ut fra påregnelig risiko.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-05-07-31/KAPITTEL_3"><h2 data-text-align="center">III</h2><article class="defaultP">I lov 2. juli 1999 nr. 61 om spesialisthelsetjenester m.m. gjøres følgende endringer:</article><article class="defaultP">Ny § 2-4 a skal lyde:</article><article class="futureLegalArticle" data-name="§2-4a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2-4 a</span>. <span class="legalArticleTitle">Klinisk etikkomité</span></span><article class="legalP" id="kapittel-3-foreslåttparagraf-1-ledd-1">Helseforetaket skal opprette en klinisk etikkomité. Andre virksomheter som omfattes av denne loven, kan opprette en klinisk etikkomité.</article><article class="legalP" id="kapittel-3-foreslåttparagraf-1-ledd-2">Den kliniske etikkomiteen skal bidra til å øke helsepersonellets kompetanse i å identifisere, analysere og avklare etiske verdispørsmål i forbindelse med pasientbehandling og ved prioritering av ressurser. På forespørsel fra helsepersonell eller pasienter skal den kliniske etikkomiteen bistå med råd om hvordan konkrete etiske utfordringer ved behandlingen av den enkelte pasient kan løses. Pasientens nærmeste pårørende kan også be om bistand fra den kliniske etikkomiteen dersom dette antas å være i samsvar med pasientens ønske.</article><article class="legalP" id="kapittel-3-foreslåttparagraf-1-ledd-3">Den kliniske etikkomiteen skal være tverrfaglig sammensatt og ha medisinsk og helsefaglig kompetanse. Den kliniske etikkomiteen skal også ha brukerrepresentant. Komiteen skal så langt det er mulig, ha kompetanse i medisinsk etikk og helserett.</article><article class="legalP" id="kapittel-3-foreslåttparagraf-1-ledd-4">Den kliniske etikkomiteen skal utføre sine oppgaver uavhengig og selvstendig.</article></article> <article class="defaultP" margin-top="true">§ 3-3 a overskriften skal lyde:</article><article class="defaultP">Varsel om alvorlige hendelser</article></section><section class="section" data-name="kapIV" id="kapittel-4" data-lovdata-URL="LTI/lov/2021-05-07-31/KAPITTEL_4"><h2 data-text-align="center">IV</h2><article class="defaultP">I lov 2. juli 1999 nr. 63 om pasient- og brukerrettigheter skal § 7-6 lyde:</article><article class="futureLegalArticle" data-name="§7-6" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Varsel om alvorlige hendelser</span></span><article class="legalP" id="kapittel-4-foreslåttparagraf-1-ledd-1">En pasient, bruker eller nærmeste pårørende kan varsle Statens helsetilsyn og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av ytelse av helse- og omsorgstjenester eller ved at en pasient eller bruker skader en annen. Adgangen til å varsle gjelder dersom utfallet er uventet ut fra påregnelig risiko.</article><article class="legalP" id="kapittel-4-foreslåttparagraf-1-ledd-2">Departementet kan gi forskrift om varsling etter første ledd, også om innholdet i varslene.</article></article></section><section class="section" data-name="kapV" id="kapittel-5" data-lovdata-URL="LTI/lov/2021-05-07-31/KAPITTEL_5"><h2 data-text-align="center">V</h2><article class="defaultP">I lov 2. juli 1999 nr. 64 om helsepersonell m.v. gjøres følgende endringer:</article><article class="defaultP">Ny § 29 d skal lyde:</article><article class="futureLegalArticle" data-name="§29d" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 29 d</span>. <span class="legalArticleTitle">Opplysninger til klinisk etikkomité</span></span><article class="legalP" id="kapittel-5-foreslåttparagraf-1-ledd-1">Helsepersonell kan uten hinder av taushetsplikten etter § 21 gjøre opplysninger tilgjengelige for en klinisk etikkomité når opplysningene er nødvendige for at komiteen skal kunne bistå helsepersonellet med råd eller drøftelse av etiske utfordringer i et konkret tilfelle, og det ikke er praktisk mulig eller klart uhensiktsmessig å innhente samtykke fra pasienten. Tilgjengeliggjøring etter første punktum kan bare skje dersom pasienten ikke har motsatt seg slik tilgjengeliggjøring, og hensynet til pasientens integritet og velferd er ivaretatt. Det skal ikke gjøres tilgjengelig direkte personidentifiserbare opplysninger som for eksempel navn eller fødselsnummer. Det skal registreres i pasientjournalen hvorfor samtykke ikke er innhentet.</article><article class="legalP" id="kapittel-5-foreslåttparagraf-1-ledd-2">Personidentifikasjon skal ikke skje i større utstrekning enn det som er nødvendig for å ivareta det aktuelle formålet. Reglene om taushetsplikt etter denne loven gjelder tilsvarende for den som mottar opplysningene etter første ledd.</article></article> <article class="defaultP" margin-top="true">§ 66 tredje ledd skal lyde:</article><article class="legalP" id="kapittel-5-ledd-1">Ved tilbakekall, frivillig avkall eller suspensjon av autorisasjon, lisens, spesialistgodkjenning eller rekvireringsrett, ved begrensning av autorisasjon og ved gitt advarsel til helsepersonell, skal Statens helsetilsyn uten hinder av taushetsplikten underrette de landene Norge er folkerettslig forpliktet til å informere.</article></section><section class="section" data-name="kapVI" id="kapittel-6" data-lovdata-URL="LTI/lov/2021-05-07-31/KAPITTEL_6"><h2 data-text-align="center">VI</h2><article class="defaultP">I lov 24. juni 2011 nr. 30 om kommunale helse- og omsorgstjenester m.m. skal § 12-3 a lyde:</article><article class="futureLegalArticle" data-name="§12-3a" id="kapittel-6-foreslåttparagraf-1"><span class="futureLegalArticleHeader"><span class="legalArticleValue">§ 12-3 a</span>. <span class="legalArticleTitle">Varsel om alvorlige hendelser</span></span><article class="legalP" id="kapittel-6-foreslåttparagraf-1-ledd-1">Virksomheter som er omfattet av loven her, skal straks varsle Statens helsetilsyn og Statens undersøkelseskommisjon for helse- og omsorgstjenesten om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen, jf. helsetilsynsloven § 6 og lov om Statens undersøkelseskommisjon for helse- og omsorgstjenesten § 7. Varslingsplikten gjelder dersom utfallet er uventet ut fra påregnelig risiko.</article></article></section><section class="section" data-name="kapVII" id="kapittel-7" data-lovdata-URL="LTI/lov/2021-05-07-31/KAPITTEL_7"><h2 data-text-align="center">VII</h2><article class="defaultP">I lov 16. juni 2017 nr. 56 om Statens undersøkelseskommisjon for helse- og omsorgstjenesten gjøres følgende endringer:</article> <article class="defaultP" margin-top="true">§ 3 bokstav a skal lyde:<ul class="defaultList"><li data-li-identifier="a)" data-name="a)"><article class="listArticle" id="kapittel-7-punkt-1"><article class="legalP" id="kapittel-7-punkt-1-ledd-1">alvorlig hendelse: dødsfall eller svært alvorlig skade på pasient eller bruker hvor utfallet er uventet ut fra påregnelig risiko.</article></article></li></ul></article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-7-ledd-1">En virksomhet som yter helse- og omsorgstjenester, skal straks varsle Statens undersøkelseskommisjon om dødsfall eller svært alvorlig skade på pasient eller bruker som følge av tjenesteytelsen eller ved at en pasient eller bruker skader en annen. Varslingsplikten gjelder dersom utfallet er uventet ut fra påregnelig risiko.</article></section><section class="section" data-name="kapVIII" id="kapittel-8" data-lovdata-URL="LTI/lov/2021-05-07-31/KAPITTEL_8"><h2 data-text-align="center">VIII</h2><article class="defaultP">I lov 15. desember 2017 nr. 107 om statlig tilsyn med helse- og omsorgstjenesten mv. gjøres følgende endringer:</article> <article class="defaultP" margin-top="true">§ 6 overskriften skal lyde:</article><article class="defaultP">Varsel til tilsynsmyndigheten om alvorlige hendelser</article> <article class="defaultP" margin-top="true">§ 6 andre og tredje ledd skal lyde:</article><article class="legalP" id="kapittel-8-ledd-1">En pasient, bruker eller nærmeste pårørende kan varsle Statens helsetilsyn om hendelser som nevnt i første ledd.</article><article class="legalP" id="kapittel-8-ledd-2">Når Statens helsetilsyn mottar varsel etter første eller andre ledd, skal tilsynet snarest mulig foreta stedlig tilsyn dersom dette er nødvendig for at tilsynssaken skal bli tilstrekkelig opplyst.</article> <article class="defaultP" margin-top="true">Nåværende § 6 tredje ledd blir nytt fjerde ledd.</article></section><section class="section" data-name="kapIX" id="kapittel-9" data-lovdata-URL="LTI/lov/2021-05-07-31/KAPITTEL_9"><h2 data-text-align="center">IX</h2><article class="legalP" id="kapittel-9-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>