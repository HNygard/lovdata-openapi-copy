<!DOCTYPE html><html lang="no"><head><title>Forskrift om krav til nettoinnhold i ferdigpakninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-16-2130</dd><dt class="dokid">DokumentID</dt><dd class="dokid">LTI/forskrift/2021-06-16-2130</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Justervesenet</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-21-1730</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§16</li><li>lov/2007-01-26-4/§27</li><li>lov/2007-01-26-4/§30</li><li>lov/2007-01-26-4/§31</li></ul></dd><dt class="dateOfPublication">Kunngjort</dt><dd class="dateOfPublication">2021-06-25 15:15</dd><dt class="journalNumber">Journalnummer</dt><dd class="journalNumber">2021-1206</dd><dt class="titleShort">Korttittel</dt><dd class="titleShort">Forskrift om krav til nettoinnhold i ferdigpakninger</dd><dt class="title">Tittel</dt><dd class="title">Forskrift om krav til nettoinnhold i ferdigpakninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justervesenet 16. juni 2021 med hjemmel i lov 26. januar 2007 nr. 4 om målenheter, måling og normaltid § 16, § 27, § 30 og § 31.</dd><dt class="refid">RefID</dt><dd class="refid">forskrift/2021-06-16-2130</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til nettoinnhold i ferdigpakninger<ul class="tocSubUl"><li>Kapittel 1 – Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2 – Krav til ferdigpakninger<ul class="tocSubUl"><li>§ 3. Hvem som er ansvarlig</li><li>§ 4. Definisjon av parti</li><li>§ 5. Krav til nettoinnhold</li><li>§ 6. Den ansvarliges kontroll av ferdigpakningens nettoinnhold</li><li>§ 7. Søknad om bruk av e-merket</li><li>§ 8. Vilkår for å e-merke ferdigpakninger</li><li>§ 9. Merking av nominell mengde på ferdigpakninger med e-merket</li><li>§ 10. Identifikasjon av ansvarlig for ferdigpakninger med e-merket</li><li>§ 11. Fri flyt av ferdigpakninger som er e-merket</li></ul></li><li>Kapittel 3 – Avsluttende bestemmelser<ul class="tocSubUl"><li>§ 12. Tilsyn av ferdigpakninger</li><li>§ 13. Reaksjoner ved brudd på regelverket</li><li>§ 14. Gebyr</li><li>§ 15. Ikrafttredelse og oppheving</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-16-2130" id="dokument"><h1>Forskrift om krav til nettoinnhold i ferdigpakninger</h1><section class="section" data-name="kap1" id="kapittel-1" data-lovdata-URL="LTI/forskrift/2021-06-16-2130/KAPITTEL_1"><h2>Kapittel 1 – Innledende bestemmelser</h2><article class="legalArticle" data-lovdata-URL="LTI/forskrift/2021-06-16-2130/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-1-punkt-1"><article class="legalP" id="kapittel-1-paragraf-1-punkt-1-ledd-1">Denne forskriften fastsetter krav til ferdigpakninger.</article></article></li><li data-li-identifier="2." data-name="2."><article class="listArticle" id="kapittel-1-paragraf-1-punkt-2"><article class="legalP" id="kapittel-1-paragraf-1-punkt-2-ledd-1">Forskriften gjelder for e-merkede ferdigpakninger som inneholder varer som skal selges i konstante nominelle mengder som <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-punkt-2-ledd-1-punkt-1"><article class="legalP" id="kapittel-1-paragraf-1-punkt-2-ledd-1-punkt-1-ledd-1">er lik den verdien som forpakkeren har angitt på ferdigpakningen,</article></article></li><li data-li-identifier="b." data-name="b."><article class="listArticle" id="kapittel-1-paragraf-1-punkt-2-ledd-1-punkt-2"><article class="legalP" id="kapittel-1-paragraf-1-punkt-2-ledd-1-punkt-2-ledd-1">er uttrykt i vekt- eller volumenheter, og</article></article></li><li data-li-identifier="c." data-name="c."><article class="listArticle" id="kapittel-1-paragraf-1-punkt-2-ledd-1-punkt-3"><article class="legalP" id="kapittel-1-paragraf-1-punkt-2-ledd-1-punkt-3-ledd-1">er mellom 5 g og 10 kg, eller mellom 5 ml og 10 l.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-paragraf-1-punkt-3"><article class="legalP" id="kapittel-1-paragraf-1-punkt-3-ledd-1">Forskriften gjelder for ferdigpakninger uten e-merke som inneholder varer som skal selges i konstante nominelle mengder som <ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-punkt-3-ledd-1-punkt-1"><article class="legalP" id="kapittel-1-paragraf-1-punkt-3-ledd-1-punkt-1-ledd-1">er lik den verdien som forpakkeren har angitt på ferdigpakningen,</article></article></li><li data-li-identifier="b." data-name="b."><article class="listArticle" id="kapittel-1-paragraf-1-punkt-3-ledd-1-punkt-2"><article class="legalP" id="kapittel-1-paragraf-1-punkt-3-ledd-1-punkt-2-ledd-1">er uttrykt i vekt- eller volumenheter, og</article></article></li><li data-li-identifier="c." data-name="c."><article class="listArticle" id="kapittel-1-paragraf-1-punkt-3-ledd-1-punkt-3"><article class="legalP" id="kapittel-1-paragraf-1-punkt-3-ledd-1-punkt-3-ledd-1">er mellom 0 g og 50 kg, eller mellom 0 ml og 50 l.</article></article></li></ul></article></article></li><li data-li-identifier="4." data-name="4."><article class="listArticle" id="kapittel-1-paragraf-1-punkt-4"><article class="legalP" id="kapittel-1-paragraf-1-punkt-4-ledd-1">Denne forskriften får ikke anvendelse på Svalbard.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskriften legges følgende definisjoner til grunn:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>Ferdigpakning</i> er kombinasjonen av en vare og emballasjen, når den er pakket uten at kjøperen er til stede, har en verdi som er fastsatt på forhånd og ikke kan endres uten at forpakningen enten blir åpnet eller gjennomgår en synlig forandring.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>Forpakker</i> er den som er ansvarlig for påfyllingen av varen i ferdigpakningen.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>Importør av en ferdigpakning med e-merke</i> er enhver som er etablert i EØS og som gjør ferdigpakninger med e-merke som er forpakket i et tredjeland tilgjengelig på EØS-markedet.</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>Importør av en ferdigpakning uten e-merke</i> er den som importerer ferdigpakninger uten e-merke til Norge.</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>Negativt avvik</i> er forskjellen mellom det virkelige innholdet og den nominelle mengden, når det virkelige innholdet er minst.</article></article></li><li data-li-identifier="f." data-name="f."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>Nominell mengde Qn</i> til en ferdigpakning er den vekt- eller volumverdien som er angitt på ferdigpakningen.</article></article></li><li data-li-identifier="g." data-name="g."><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>Tillatt minsteinnhold</i> er ferdigpakningens nominelle mengde fratrukket den tilhørende negative toleransen.</article></article></li><li data-li-identifier="h." data-name="h."><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>Virkelig innhold</i> av en ferdigpakning er den mengden (i vekt eller volum) av varen som ferdigpakningen faktisk inneholder. Med unntak av frosne varer skal det virkelige innholdet for volumenheter bestemmes ved eller korrigeres til 20 °C.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-06-16-2130/KAPITTEL_2"><h2>Kapittel 2 – Krav til ferdigpakninger</h2><article class="legalArticle" data-lovdata-URL="LTI/forskrift/2021-06-16-2130/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Hvem som er ansvarlig</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-1-punkt-1"><article class="legalP" id="kapittel-2-paragraf-1-punkt-1-ledd-1">Dersom ferdigpakningen er pakket i Norge er forpakkeren ansvarlig for å sikre at ferdigpakningen oppfyller kravene i denne forskriften.</article></article></li><li data-li-identifier="2." data-name="2."><article class="listArticle" id="kapittel-2-paragraf-1-punkt-2"><article class="legalP" id="kapittel-2-paragraf-1-punkt-2-ledd-1">Dersom ferdigpakningen er pakket utenfor Norge er importøren ansvarlig for å sikre at ferdigpakningen oppfyller kravene i denne forskriften.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Definisjon av parti</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-2-punkt-1"><article class="legalP" id="kapittel-2-paragraf-2-punkt-1-ledd-1">Med <i>parti</i> menes i denne forskriften alle ferdigpakningene med samme nominelle mengde, av samme type og samme fabrikat, som påfylles på samme sted.</article></article></li><li data-li-identifier="2." data-name="2."><article class="listArticle" id="kapittel-2-paragraf-2-punkt-2"><article class="legalP" id="kapittel-2-paragraf-2-punkt-2-ledd-1">Når kontrollen av ferdigpakningene foretas ved enden av pakkelinjen, skal partiets faktiske størrelse svare til pakkelinjens maksimale kapasitet per time, uten noen øvre grense på partiets faktiske størrelse. I øvrige tilfeller er også partiets faktiske størrelse lik maksimal kapasitet per time, men maksimalt 10&#xa0;000 ferdigpakninger.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Krav til nettoinnhold</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-3-punkt-1"><article class="legalP" id="kapittel-2-paragraf-3-punkt-1-ledd-1">Et parti ferdigpakninger skal oppfylle følgende krav: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-punkt-1-ledd-1-punkt-1"><article class="legalP" id="kapittel-2-paragraf-3-punkt-1-ledd-1-punkt-1-ledd-1">Gjennomsnittet av det virkelige innholdet i alle ferdigpakningene må ikke være mindre enn den nominelle mengden Qn.</article></article></li><li data-li-identifier="b." data-name="b."><article class="listArticle" id="kapittel-2-paragraf-3-punkt-1-ledd-1-punkt-2"><article class="legalP" id="kapittel-2-paragraf-3-punkt-1-ledd-1-punkt-2-ledd-1">Andelen ferdigpakninger med negativt avvik utover den negative toleransen som er fastsatt i tabell 1, skal ikke overstige 2,5 prosent.</article></article></li><li data-li-identifier="c." data-name="c."><article class="listArticle" id="kapittel-2-paragraf-3-punkt-1-ledd-1-punkt-3"><article class="legalP" id="kapittel-2-paragraf-3-punkt-1-ledd-1-punkt-3-ledd-1">Ingen ferdigpakning kan vise et negativt avvik utover det dobbelte av den negative toleransen i tabell 1.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-2-paragraf-3-punkt-2"><article class="legalP" id="kapittel-2-paragraf-3-punkt-2-ledd-1">De negative toleransene som er angitt i prosent i tabell 1, omregnes til vekt- eller volumenheter, og rundes opp til nærmeste tiendedel av gram eller milliliter. <table><caption data-caption-placement="before"><i>Tabell 1. Negative toleranser for ferdigpakninger</i></caption><thead><tr><th data-text-align="left" data-vertical-align="top"><i>Nominell mengde Qn i gram (g) eller milliliter (ml)</i></th><th colspan="2" data-text-align="left" data-vertical-align="top"><i>Negativ toleranse</i></th></tr></thead><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>i prosent av Qn</i></td><td data-text-align="left" data-vertical-align="top"><i>i g eller ml</i></td></tr><tr><td data-text-align="left" data-vertical-align="top">5 til 50</td><td data-text-align="left" data-vertical-align="top">9</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Fra 50 til 100</td><td data-text-align="left" data-vertical-align="top">–</td><td data-text-align="left" data-vertical-align="top">4,5</td></tr><tr><td data-text-align="left" data-vertical-align="top">Fra 100 til 200</td><td data-text-align="left" data-vertical-align="top">4,5</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Fra 200 til 300</td><td data-text-align="left" data-vertical-align="top">–</td><td data-text-align="left" data-vertical-align="top">9</td></tr><tr><td data-text-align="left" data-vertical-align="top">Fra 300 til 500</td><td data-text-align="left" data-vertical-align="top">3</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Fra 500 til 1000</td><td data-text-align="left" data-vertical-align="top">–</td><td data-text-align="left" data-vertical-align="top">15</td></tr><tr><td data-text-align="left" data-vertical-align="top">Fra 1&#xa0;000 til 10&#xa0;000</td><td data-text-align="left" data-vertical-align="top">1,5</td><td data-text-align="left" data-vertical-align="top">–</td></tr><tr><td data-text-align="left" data-vertical-align="top">Fra 10&#xa0;000 til 15&#xa0;000</td><td data-text-align="left" data-vertical-align="top">–</td><td data-text-align="left" data-vertical-align="top">150</td></tr><tr><td data-text-align="left" data-vertical-align="top">Fra 15&#xa0;000 til 50&#xa0;000</td><td data-text-align="left" data-vertical-align="top">1</td><td data-text-align="left" data-vertical-align="top">–</td></tr></tbody></table></article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Den ansvarliges kontroll av ferdigpakningens nettoinnhold</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-4-punkt-1"><article class="legalP" id="kapittel-2-paragraf-4-punkt-1-ledd-1">Den som er ansvarlig for ferdigpakningene i henhold til § 3 skal ha rutiner som sikrer at det virkelige innholdet i ferdigpakninger kontrollmåles. Kontrollmålingen må foretas ved hjelp av et måleinstrument som oppfyller kravene fastsatt i eller i medhold av lov om målenheter, måling og normaltid. Ferdigpakningers virkelige innhold kan måles direkte med vekter eller volummålere. For varer hvor innholdet er angitt i volum kan måling foretas indirekte ved hjelp av veiing og bestemmelse av varens tetthet.</article></article></li><li data-li-identifier="2." data-name="2."><article class="listArticle" id="kapittel-2-paragraf-4-punkt-2"><article class="legalP" id="kapittel-2-paragraf-4-punkt-2-ledd-1">Kontrollmålingen kan gjøres på en av følgende måter: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-punkt-2-ledd-1-punkt-1"><article class="legalP" id="kapittel-2-paragraf-4-punkt-2-ledd-1-punkt-1-ledd-1">Innholdet i hver enkelt ferdigpakning kontrolleres.</article></article></li><li data-li-identifier="b." data-name="b."><article class="listArticle" id="kapittel-2-paragraf-4-punkt-2-ledd-1-punkt-2"><article class="legalP" id="kapittel-2-paragraf-4-punkt-2-ledd-1-punkt-2-ledd-1">Det tas stikkprøver eller benyttes andre kontrollsystem som sikrer at innholdet i ferdigpakningene tilfredsstiller kravene i denne forskriften.</article></article></li><li data-li-identifier="c." data-name="c."><article class="listArticle" id="kapittel-2-paragraf-4-punkt-2-ledd-1-punkt-3"><article class="legalP" id="kapittel-2-paragraf-4-punkt-2-ledd-1-punkt-3-ledd-1">Varer som har mengden uttrykt i volum, kan oppfylle plikten til kontrollmåling ved påfylling i flasker i henhold til kravene i forskrift 21. desember 2007 nr. 1732 om krav til flasker brukt som målebeholdere (måleflasker), samt kravene i denne forskriften.</article></article></li><li data-li-identifier="d." data-name="d."><article class="listArticle" id="kapittel-2-paragraf-4-punkt-2-ledd-1-punkt-4"><article class="legalP" id="kapittel-2-paragraf-4-punkt-2-ledd-1-punkt-4-ledd-1">Ved import kan importøren i stedet for å foreta kontrollmålinger, legge frem bevis for at han har de nødvendige garantier for at nettoinnholdet tilfredsstiller kravene i denne forskriften og med det påta seg ansvaret.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-4-punkt-3"><article class="legalP" id="kapittel-2-paragraf-4-punkt-3-ledd-1">Resultatene av kontrollmålingene skal loggføres og arkiveres. Justervesenet skal ha tilgang til dette arkivet for å kunne vurdere om kontrollmålingene er gjennomført regelmessig og korrekt.</article></article></li><li data-li-identifier="4." data-name="4."><article class="listArticle" id="kapittel-2-paragraf-4-punkt-4"><article class="legalP" id="kapittel-2-paragraf-4-punkt-4-ledd-1">Kontrollsystemet og kontrollmålinger skal være egnet til å sikre at kravene i denne forskriften overholdes.</article></article></li><li data-li-identifier="5." data-name="5."><article class="listArticle" id="kapittel-2-paragraf-4-punkt-5"><article class="legalP" id="kapittel-2-paragraf-4-punkt-5-ledd-1">Forpakkere av e-merkede ferdigpakninger skal ved endringer i virksomheten som kan ha betydning for påfyllingen, slik som endringer av kontrollsystem, nye fyllemetoder eller nytt utstyr til bruk i påfyllingen, informere Justervesenet om dette.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Søknad om bruk av e-merket</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-5-punkt-1"><article class="legalP" id="kapittel-2-paragraf-5-punkt-1-ledd-1">Forpakkere eller importører som ønsker å e-merke ferdigpakninger eller importere e-merkede ferdigpakninger, skal søke Justervesenet om bruk av e-merket. e-merkingen kan ikke iverksettes eller de e-merkede produktene markedsføres, før søknaden er godkjent. Krav om søknad gjelder ikke for ferdigpakninger som er påført e-merket i et annet EØS-land.</article></article></li><li data-li-identifier="2." data-name="2."><article class="listArticle" id="kapittel-2-paragraf-5-punkt-2"><article class="legalP" id="kapittel-2-paragraf-5-punkt-2-ledd-1">Søknad om bruk av e-merket skal inneholde nødvendig informasjon slik at Justervesenet kan vurdere om den ansvarlige tilfredsstiller kravene til bruk av e-merket i henhold til denne forskriften. Justervesenet kan fastsette nærmere hvilken informasjon søknaden skal inneholde.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Vilkår for å e-merke ferdigpakninger</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-6-punkt-1"><article class="legalP" id="kapittel-2-paragraf-6-punkt-1-ledd-1">Ferdigpakninger kan merkes med e-merket som beskrevet i andre ledd, dersom de oppfyller kravene til e-merking i kapittel 2. e-merket viser at ferdigpakningen tilfredsstiller kravene i denne forskriften.</article></article></li><li data-li-identifier="2." data-name="2."><article class="listArticle" id="kapittel-2-paragraf-6-punkt-2"><article class="legalP" id="kapittel-2-paragraf-6-punkt-2-ledd-1">e-merket skal ha en utforming som vist i figur 1, med en høyde på minst 3 mm. Figurens dimensjoner er relative i forhold til den ytre sirkelens diameter (betegnet med lengden 1 i figuren).</article></article></li><li data-li-identifier="3." data-name="3."><article class="listArticle" id="kapittel-2-paragraf-6-punkt-3"><article class="legalP" id="kapittel-2-paragraf-6-punkt-3-ledd-1">e-merket skal påføres rett ved påskriften som angir nominell vekt eller volum.</article></article></li></ul><article class="defaultP"><figure><img alt="Bilde av utforming av e-merke" height="518" src="static/LTI/sf-20210616-2130-01.png" width="638" /><figcaption data-caption-placement="after"><i>Figur 1. Utforming av e-merket</i></figcaption></figure></article></article><article class="legalArticle" data-lovdata-URL="LTI/forskrift/2021-06-16-2130/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Merking av nominell mengde på ferdigpakninger med e-merket</span></h3><ul class="defaultList"><li data-li-identifier="1." data-name="1."><article class="listArticle" id="kapittel-2-paragraf-7-punkt-1"><article class="legalP" id="kapittel-2-paragraf-7-punkt-1-ledd-1">Ferdigpakninger som bruker e-merket skal normalt være påført nominell vekt. Ferdigpakninger som bruker e-merket på flytende varer skal angi mengden i nominelt volum.</article></article></li><li data-li-identifier="2." data-name="2."><article class="listArticle" id="kapittel-2-paragraf-7-punkt-2"><article class="legalP" id="kapittel-2-paragraf-7-punkt-2-ledd-1">Ferdigpakninger som bruker e-merket skal angi den nominelle mengden (i vekt eller volum) med enhetene kilogram (kg), gram (g), liter (l), centiliter (cl) eller milliliter (ml). I angivelsen skal tallet stå først, og enheten etterpå. Dette skal være angitt med tall som er minst: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-7-punkt-2-ledd-1-punkt-1"><article class="legalP" id="kapittel-2-paragraf-7-punkt-2-ledd-1-punkt-1-ledd-1">2 mm høye hvis nominell mengde er til og med 50 g/5 cl</article></article></li><li data-li-identifier="b." data-name="b."><article class="listArticle" id="kapittel-2-paragraf-7-punkt-2-ledd-1-punkt-2"><article class="legalP" id="kapittel-2-paragraf-7-punkt-2-ledd-1-punkt-2-ledd-1">3 mm høye hvis nominell mengde er mer enn 50 g/5 cl, til og med 200 g/20 cl</article></article></li><li data-li-identifier="c." data-name="c."><article class="listArticle" id="kapittel-2-paragraf-7-punkt-2-ledd-1-punkt-3"><article class="legalP" id="kapittel-2-paragraf-7-punkt-2-ledd-1-punkt-3-ledd-1">4 mm høye hvis nominell mengde er mer enn 200 g/20 cl, til og med1&#xa0;000 g/100 cl</article></article></li><li data-li-identifier="d." data-name="d."><article class="listArticle" id="kapittel-2-paragraf-7-punkt-2-ledd-1-punkt-4"><article class="legalP" id="kapittel-2-paragraf-7-punkt-2-ledd-1-punkt-4-ledd-1">6 mm høye hvis nominell mengde er mer enn 1&#xa0;000 g/100 cl.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-2-paragraf-7-punkt-3"><article class="legalP" id="kapittel-2-paragraf-7-punkt-3-ledd-1">Så lenge imperialsystemet er tillatt å bruke i EU, kan en omregning av den nominelle mengden på ferdigpakninger med e-merket til imperialenheter stå påført etter merkingen påkrevd i første og andre ledd. Angivelsen i imperialenheter skal ikke være større enn de tilsvarende angivelser i SI-enheter. Omregningen skal skje etter følgende omregningskoeffisienter: <ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-7-punkt-3-ledd-1-punkt-1"><article class="legalP" id="kapittel-2-paragraf-7-punkt-3-ledd-1-punkt-1-ledd-1">1 ml = 0,0352 fluid ounce</article></article></li><li data-li-identifier="b." data-name="b."><article class="listArticle" id="kapittel-2-paragraf-7-punkt-3-ledd-1-punkt-2"><article class="legalP" id="kapittel-2-paragraf-7-punkt-3-ledd-1-punkt-2-ledd-1">1 l = 1,760 pints eller 0,220 gallon</article></article></li><li data-li-identifier="c." data-name="c."><article class="listArticle" id="kapittel-2-paragraf-7-punkt-3-ledd-1-punkt-3"><article class="legalP" id="kapittel-2-paragraf-7-punkt-3-ledd-1-punkt-3-ledd-1">1 g = 0,0353 ounce (avoirdupoids)</article></article></li><li data-li-identifier="d." data-name="d."><article class="listArticle" id="kapittel-2-paragraf-7-punkt-3-ledd-1-punkt-4"><article class="legalP" id="kapittel-2-paragraf-7-punkt-3-ledd-1-punkt-4-ledd-1">1 kg = 2,205 pounds.</article></article></li></ul></article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Identifikasjon av ansvarlig for ferdigpakninger med e-merket</span></h3><article class="legalP" id="kapittel-2-paragraf-8-ledd-1">Ferdigpakninger som bruker e-merket skal være påført et merke eller en påskrift som gjør det mulig å identifisere den som har ansvaret for påfyllingen, eller importøren i EØS-området.</article></article><article class="legalArticle" data-lovdata-URL="LTI/forskrift/2021-06-16-2130/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Fri flyt av ferdigpakninger som er e-merket</span></h3><article class="legalP" id="kapittel-2-paragraf-9-ledd-1">Hvis ferdigpakninger med e-merket tilfredsstiller kravene i denne forskriften, kan de ikke nektes, begrenses eller forbys markedsadgang her i landet av grunner som gjelder<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-9-ledd-1-punkt-1"><article class="legalP" id="kapittel-2-paragraf-9-ledd-1-punkt-1-ledd-1">merkingen som kreves påført dem</article></article></li><li data-li-identifier="b." data-name="b."><article class="listArticle" id="kapittel-2-paragraf-9-ledd-1-punkt-2"><article class="legalP" id="kapittel-2-paragraf-9-ledd-1-punkt-2-ledd-1">fastsettelse av varens vekt eller volum</article></article></li><li data-li-identifier="c." data-name="c."><article class="listArticle" id="kapittel-2-paragraf-9-ledd-1-punkt-3"><article class="legalP" id="kapittel-2-paragraf-9-ledd-1-punkt-3-ledd-1">de metoder som er anvendt ved målingen og kontrollen i henhold til denne forskrift.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-06-16-2130/KAPITTEL_3"><h2>Kapittel 3 – Avsluttende bestemmelser</h2><article class="legalArticle" data-lovdata-URL="LTI/forskrift/2021-06-16-2130/§12" data-name="§12" id="kapittel-3-paragraf-1"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Tilsyn av ferdigpakninger</span></h3><article class="legalP" id="kapittel-3-paragraf-1-ledd-1">Justervesenet kan gjennomføre tilsyn i forpakkerens eller importørens lokaler.</article></article><article class="legalArticle" data-lovdata-URL="LTI/forskrift/2021-06-16-2130/§13" data-name="§13" id="kapittel-3-paragraf-2"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Reaksjoner ved brudd på regelverket</span></h3><ul class="defaultList"><li data-li-identifier="1." data-name="1."><article class="listArticle" id="kapittel-3-paragraf-2-punkt-1"><article class="legalP" id="kapittel-3-paragraf-2-punkt-1-ledd-1">Dersom ferdigpakningene ikke tilfredsstiller bestemmelsene i denne forskriften, kan Justervesenet pålegge forpakkeren, importøren eller selgeren å <ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-punkt-1-ledd-1-punkt-1"><article class="legalP" id="kapittel-3-paragraf-2-punkt-1-ledd-1-punkt-1-ledd-1">stanse salg av ferdigpakningene,</article></article></li><li data-li-identifier="b." data-name="b."><article class="listArticle" id="kapittel-3-paragraf-2-punkt-1-ledd-1-punkt-2"><article class="legalP" id="kapittel-3-paragraf-2-punkt-1-ledd-1-punkt-2-ledd-1">trekke tilbake varepartier fra utsalgsstedet, eller</article></article></li><li data-li-identifier="c." data-name="c."><article class="listArticle" id="kapittel-3-paragraf-2-punkt-1-ledd-1-punkt-3"><article class="legalP" id="kapittel-3-paragraf-2-punkt-1-ledd-1-punkt-3-ledd-1">stanse bruk av e-merket.</article></article></li></ul></article></article></li><li data-li-identifier="2." data-name="2."><article class="listArticle" id="kapittel-3-paragraf-2-punkt-2"><article class="legalP" id="kapittel-3-paragraf-2-punkt-2-ledd-1">Overtredelse av bestemmelsene i denne forskriften kan medføre overtredelsesgebyr utmålt etter bestemmelsene i forskrift 20. desember 2007 nr. 1723 om målenheter og måling kapittel 7.</article></article></li></ul></article><article class="legalArticle" data-lovdata-URL="LTI/forskrift/2021-06-16-2130/§14" data-name="§14" id="kapittel-3-paragraf-3"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Gebyr</span></h3><article class="legalP" id="kapittel-3-paragraf-3-ledd-1">Justervesenet tar betaling for behandling av søknad, kontroll og tilsyn som nevnt ovenfor som angitt i forskrift 20. desember 2007 nr. 1723 om målenheter og måling § 6-5.</article></article><article class="legalArticle" data-lovdata-URL="LTI/forskrift/2021-06-16-2130/§15" data-name="§15" id="kapittel-3-paragraf-4"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Ikrafttredelse og oppheving</span></h3><article class="legalP" id="kapittel-3-paragraf-4-ledd-1">Denne forskriften trer i kraft 1. juli 2021. Fra samme tidspunkt oppheves forskrift 21. desember 2007 nr. 1730 om krav til nettoinnhold med videre i ferdigpakninger.</article></article></section></main></body></html>