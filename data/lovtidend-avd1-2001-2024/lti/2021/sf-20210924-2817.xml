<!DOCTYPE html><html lang="no"><head><title>Forskrift om midlertidig endring i forskrift om utlendingers adgang til riket og deres opphold her (forlengelse av oppholdstillatelse til sesongarbeidere som ikke kan returnere til hjemlandet under covid-19-pandemien)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-24-2817</dd><dt class="dokid">DokumentID</dt><dd class="dokid">LTI/forskrift/2021-09-24-2817</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-09-24 – 2021-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§23</li><li>lov/2008-05-15-35/§56</li><li>lov/2008-05-15-35/§61</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2021-09-24 14:10</dd><dt class="journalNumber">Journalnummer</dt><dd class="journalNumber">2021-1652</dd><dt class="titleShort">Korttittel</dt><dd class="titleShort">Midl. endr. i utlendingsforskriften</dd><dt class="title">Tittel</dt><dd class="title">Forskrift om midlertidig endring i forskrift om utlendingers adgang til riket og deres opphold her (forlengelse av oppholdstillatelse til sesongarbeidere som ikke kan returnere til hjemlandet under covid-19-pandemien)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 24. september 2021 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 23, § 56 og § 61, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2021-09-24-2817</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig endring i forskrift om utlendingers adgang til riket og deres opphold her (forlengelse av oppholdstillatelse til sesongarbeidere som ikke kan returnere til hjemlandet under covid-19-pandemien)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-24-2817" id="dokument"><h1>Forskrift om midlertidig endring i forskrift om utlendingers adgang til riket og deres opphold her (forlengelse av oppholdstillatelse til sesongarbeidere som ikke kan returnere til hjemlandet under covid-19-pandemien)</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-24-2817/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endring:</article> <article class="defaultP" margin-top="true">§ 6-3b nytt fjerde, femte og sjette ledd skal lyde:</article><article class="legalP" id="kapittel-1-ledd-2">Utlendinger som har eller har hatt oppholdstillatelse etter første ledd og som etter utløp av tillatelsen ikke er i stand til å reise hjem på grunn av innreiserestriksjoner i hjemlandet og stans i flytrafikken som følge av covid-19, kan få forlenget oppholdstillatelsen inntil 31. desember 2021.</article><article class="legalP" id="kapittel-1-ledd-3">Søknad om forlengelse fremmes for Utlendingsdirektoratet ved at arbeidsgiveren sender inn nytt arbeidstilbudsskjema og bekreftelse på at utlendingen fortsatt oppholder seg i Norge. Kravene til søknadsfremsettelse i § 10-2, § 10-3 og § 10-27 gjelder ikke. Utlendingsdirektoratet kan gi nærmere retningslinjer om fremsettelse av søknad og kan avvise søknader som ikke er riktig fremsatt.</article><article class="legalP" id="kapittel-1-ledd-4">Utlendinger som nevnt i fjerde ledd kan arbeide så snart nytt arbeidstilbudsskjema og arbeidsgivers bekreftelse på at utlendingen fortsatt oppholder seg i Norge er innlevert. Det forutsettes at de øvrige vilkårene for tillatelsen er oppfylt.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-24-2817/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks og gjelder til og med 31. desember 2021.</article></section></main></body></html>