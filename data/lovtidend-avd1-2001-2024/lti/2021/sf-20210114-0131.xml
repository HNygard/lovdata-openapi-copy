<!DOCTYPE html><html lang="no"><head><title>Forskrift om endring i forskrift om opptak, gjennomføring og eksamen for Lokomotivførerutdanningen ved Norsk fagskole for lokomotivførere</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-14-131</dd><dt class="dokid">DokumentID</dt><dd class="dokid">LTI/forskrift/2021-01-14-131</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norsk fagskole for lokomotivførere</li></ul></dd><dt class="dateInForce">I kraft fra</dt><dd class="dateInForce">2021-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-04-27-636</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§5</li><li>lov/2018-06-08-28/§6</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§28</li></ul></dd><dt class="dateOfPublication">Kunngjort</dt><dd class="dateOfPublication">2021-01-20 14:50</dd><dt class="journalNumber">Journalnummer</dt><dd class="journalNumber">2021-0048</dd><dt class="titleShort">Korttittel</dt><dd class="titleShort">Endr. i forskrift om opptak, gjennomføring og eksamen for Lokomotivførerutdanningen</dd><dt class="title">Tittel</dt><dd class="title">Forskrift om endring i forskrift om opptak, gjennomføring og eksamen for Lokomotivførerutdanningen ved Norsk fagskole for lokomotivførere</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av fagskolestyret ved lokomotivførerutdanningen 14. januar 2021 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 5, § 6, § 16, § 19, § 20, § 21, § 22, § 23, § 24, § 25, § 26 og § 28.</dd><dt class="refid">RefID</dt><dd class="refid">forskrift/2021-01-14-131</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, gjennomføring og eksamen for Lokomotivførerutdanningen ved Norsk fagskole for lokomotivførere<ul class="tocSubUl"><li>I<ul class="tocSubUl"><li>§ 1-2. Virkeområde</li><li>§ 2-1. Opptaksprosedyre</li><li>§ 2-2. Formell kompetanse</li><li>§ 2-3. Rangering av søkere</li><li>§ 3-1. Studentens rettigheter</li><li>§ 3-2. Studentens plikter</li><li>§ 3-3. Fremmøte og fravær</li><li>§ 3-4. Permisjoner</li><li>§ 3-5. Medisinsk og yrkespsykologisk skikkethet</li><li>§ 3-6. Praksis</li><li>§ 3-7. Rett til å gå opp til eksamen</li><li>§ 3-8. Gjennomføring av eksamen</li><li>§ 3-9. Ny eller utsatt eksamen</li><li>§ 3-10. Eksamen under særlige vilkår</li><li>§ 3-11. Karaktersystem</li><li>§ 3-12. Vitnemål</li><li>§ 3-13. Opphør av studierett</li><li>§ 4-1. Generelt om saksbehandlingen</li><li>§ 4-2. Lokal klagenemd og nasjonalt klageorgan for fagskoleutdanning</li><li>§ 4-3. Klagefrist, formkrav og prosedyrer ved klage</li><li>§ 5-1. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-14-131" id="dokument"><h1>Forskrift om endring i forskrift om opptak, gjennomføring og eksamen for Lokomotivførerutdanningen ved Norsk fagskole for lokomotivførere</h1><section class="section" data-name="kapI" id="kapittel-1" data-lovdata-URL="LTI/forskrift/2021-01-14-131/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. april 2017 nr. 636 om opptak, gjennomføring og eksamen for Lokomotivførerutdanningen ved Norsk fagskole for lokomotivførere gjøres følgende endringer:</article> <article class="defaultP" margin-top="true">§ 1-2 skal lyde:</article><article class="futureLegalArticle" data-name="§1-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder for alle studenter under opplæring ved lokomotivførerutdanningen. Forskriften gjelder for alle undervisningsformer og læringsaktiviteter som gis under skolens ansvar og i regi av skolen.</article></article> <article class="defaultP" margin-top="true">§ 1-3, § 1-4, § 1-5 og § 1-6 strykes.</article> <article class="defaultP" margin-top="true">§ 2-1 skal lyde:</article><article class="futureLegalArticle" data-name="§2-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Opptaksprosedyre</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Styret fastsetter antall studieplasser.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Styret fatter vedtak om søknadsfrist og utlysning av studieplasser.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Styret fatter vedtak om antall søkere som innkalles til test i medisinsk og yrkespsykologisk skikkethet.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Styret rangerer søkere etter rangeringspoeng.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Styret fatter vedtak om studieplass.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Tilbud om skoleplass blir gitt med forbehold om at studietilbudet blir iverksatt.</article></article> <article class="defaultP" margin-top="true">§ 2-2 skal lyde:</article><article class="futureLegalArticle" data-name="§2-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Formell kompetanse</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Det formelle kravet for opptak er beskrevet i forskrift 11. juli 2019 nr. 1005 om høyere yrkesfaglig utdanning (fagskoleforskriften) kapittel 2.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Styret kan stille spesielle opptakskrav som er relevant for fagskoleutdanningen. Slike spesielle opptakskrav skal fremgå av studieplanen i henhold til styrets vedtak.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Søkere med fullført og bestått treårig videregående opplæring fra land utenfor Norden må dokumentere kunnskaper i norsk på minimum nivå B2, jf. fagskoleforskriften § 9.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Søker må ha fylt 20 år ved studiets start.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Søker må oppfylle førerforskriftens krav til helse.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Søker må bestå skolens test i medisinsk og yrkespsykologisk skikkethet.</article><article class="numberedLegalP" data-numerator="7" id="kapittel-1-foreslåttparagraf-3-nummer-7">(7) Søker kan framstille seg til skolens test i medisinsk og yrkespsykologisk skikkethet maksimalt to ganger. Minimum karantenetid mellom gjennomføring av test i medisinsk og yrkespsykologisk skikkethet er 18 måneder.</article></article> <article class="defaultP" margin-top="true">§ 2-3 skal lyde:</article><article class="futureLegalArticle" data-name="§2-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Rangering av søkere</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Det formelle grunnlaget for rangering er beskrevet i fagskoleforskriften kapittel 3.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Innkalling til test i medisinsk og yrkespsykologisk skikkethet skjer på bakgrunn av søkers formelle kompetanse etter § 2-2 og rangering etter § 2-3 (1).</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Medisinsk og yrkespsykologisk skikkethet gir 5 rangeringspoeng ved karakter A.</article></article> <article class="defaultP" margin-top="true">§ 2-4, § 2-5, § 2-6 og § 2-7 strykes.</article> <article class="defaultP" margin-top="true">Overskriften til kapittel 3 skal lyde:</article><span class="futuretitle" id="kapittel-1-foreslåttittel-1">Kapittel 3. Studieløpet</span> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Studentens rettigheter</span></span><article class="legalP" id="kapittel-1-foreslåttparagraf-5-ledd-1">Studenten har rett til opplæring, vurdering, og dokumentasjon i samsvar med bestemmelsene i lov 8. juni 2018 nr. 28 om høyere yrkesfaglig utdanning (fagskoleloven) kapittel 5.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Studentens plikter</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Studenten plikter å betale fastsatt semesteravgift og materialavgift, og å sette seg inn i aktuelle studieplaner og studentreglement for skolen. Fagskolen skal legge til rette for at studentene kan gjøre seg kjent med slikt materiale.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Studenten plikter å bruke skolens læringsplattform og meldingssystem.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Studenten plikter å gjennomføre arbeidskrav beskrevet i studieplanen.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Studenten plikter selv å skaffe seg undervisningsmateriell og lærebøker som opplæringen krever, og som fagskolen ikke holder.</article><article class="numberedLegalP" data-numerator="5" id="kapittel-1-foreslåttparagraf-6-nummer-5">(5) Studenten plikter å følge verne- og sikkerhetsregler og bruke det arbeidstøy og verneutstyr som kreves eller som er påbudt av Arbeidstilsynet, departement eller som følger av regelverk for jernbanen.</article><article class="numberedLegalP" data-numerator="6" id="kapittel-1-foreslåttparagraf-6-nummer-6">(6) Studenten plikter snarest å kontakte skolen dersom vedkommende er forhindret fra å følge vanlig progresjon i studiet.</article><article class="numberedLegalP" data-numerator="7" id="kapittel-1-foreslåttparagraf-6-nummer-7">(7) Studenten plikter å ha godkjent førerbevis fra Statens jernbanetilsyn jf. førerforskriften kapittel 2 før studenten starter praksisemnet.</article><article class="numberedLegalP" data-numerator="8" id="kapittel-1-foreslåttparagraf-6-nummer-8">(8) Studenten plikter å delta i praksis i det foretak og på stasjoneringsstedet som er tildelt av skolen.</article><article class="numberedLegalP" data-numerator="9" id="kapittel-1-foreslåttparagraf-6-nummer-9">(9) Studenten plikter straks å underrette skolen hvis studenten er i tvil om kravene til medisinsk og yrkespsykologisk skikkethet er oppfylt, jf. førerforskriften § 9 og § 14.</article><article class="numberedLegalP" data-numerator="10" id="kapittel-1-foreslåttparagraf-6-nummer-10">(10) Studenten plikter å behandle eiendom, materiell og utstyr som brukes i opplæringen med forsiktighet og omtanke. Hærverk og skader som skyldes grov uforstand eller uaktsomhet, kan medføre erstatningsansvar.</article><article class="numberedLegalP" data-numerator="11" id="kapittel-1-foreslåttparagraf-6-nummer-11">(11) Studenten som gjennom studiet eller verv i fagskoleutdanningen blir kjent med taushetsbelagte opplysninger, har taushetsplikt etter lov 10. februar 1967 om behandlingsmåten i forvaltningssaker (forvaltningsloven) § 13f. Taushetsplikten gjelder også etter at studenten har avsluttet studiet.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Fremmøte og fravær</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Studenten skal møte presis til undervisning/veiledning og eksamen.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Studenten skal melde fravær til skolen uten ugrunnet opphold.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Skolen anser at 10&#xa0;% fravær fra ett emne vurderes som for høyt fravær.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Gyldig fravær fra undervisning/veiledning og eksamen er fravær som er avtalt på forhånd eller fravær som er dokumentert fra sakkyndig instans (lege, psykolog, fysioterapeut eller andre). Dokumentasjon skal sendes skolen innen 48 timer.</article><article class="numberedLegalP" data-numerator="5" id="kapittel-1-foreslåttparagraf-7-nummer-5">(5) For student som har gyldig fravær som overskrider 10&#xa0;% i et emne, vil fagskolen legge til rette for at studenten kan fortsette utdanningsløpet, ved at studenten kan søke overføring til et senere studieløp.</article><article class="numberedLegalP" data-numerator="6" id="kapittel-1-foreslåttparagraf-7-nummer-6">(6) Studenter med for høyt fravær i et emne vil miste retten til å kunne avlegge eksamen i emnet.</article><article class="numberedLegalP" data-numerator="7" id="kapittel-1-foreslåttparagraf-7-nummer-7">(7) Studenter med ugyldig fravær over 10&#xa0;% i et emne vil miste studieretten.</article><article class="numberedLegalP" data-numerator="8" id="kapittel-1-foreslåttparagraf-7-nummer-8">(8) Alt fravær fra emnet praksis som ikke er gyldig fravær, vil være grunnlag for tap av retten til å bli vurdert i emnet, og/eller tap av studierett.</article><article class="numberedLegalP" data-numerator="9" id="kapittel-1-foreslåttparagraf-7-nummer-9">(9) Fravær fra emnet praksis skal meldes til fagskolen uten ugrunnet opphold, uansett årsak.</article><article class="numberedLegalP" data-numerator="10" id="kapittel-1-foreslåttparagraf-7-nummer-10">(10) Studenten er selv pliktig til å ha oversikt over eget fravær.</article><article class="numberedLegalP" data-numerator="11" id="kapittel-1-foreslåttparagraf-7-nummer-11">(11) Studenten med gyldig eller avtalt fravær må selv sørge for å opprettholde studieprogresjonen.</article></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Permisjoner</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Permisjon innvilges etter fagskoleloven § 28.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) En student kan videre søke om permisjon dersom tungtveiende grunner gjør det nødvendig.</article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Styret innvilger permisjon.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Medisinsk og yrkespsykologisk skikkethet</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Styret utpeker tilbyder som er godkjent til å utføre yrkespsykologisk undersøkelse og helseundersøkelse av Statens jernbanetilsyn, til å foreta vurdering av medisinsk og yrkespsykologisk skikkethet i henhold til skolens krav. Leverandøren utsteder helseattest til kandidater som har bestått undersøkelsene.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Studenten er selv ansvarlig for at helsekravene i førerforskriften kapittel 4 er oppfylt.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Fagskolen informerer studentene om reglene for medisinsk og yrkespsykologisk skikkethetsvurdering ved studiestart.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Studenten må til enhver tid ha gyldig helseattest for å kunne ha praksisundervisning og avlegge eksamen ved fagskolen.</article><article class="numberedLegalP" data-numerator="5" id="kapittel-1-foreslåttparagraf-9-nummer-5">(5) Studenten plikter å ha godkjent førerbevis fra Statens jernbanetilsyn før studenten starter praksisemnet, iht. førerforskriften kapittel 2.</article><article class="numberedLegalP" data-numerator="6" id="kapittel-1-foreslåttparagraf-9-nummer-6">(6) Hvis det er det er grunn til å tvile på at studenten oppfyller kravene til helsemessig eller yrkespsykologisk skikkethet iht. førerforskriften, skal rektor påse at det foretas en fornyet skikkethetsvurdering. Vurderingen foretas av skolens tilbyder av yrkespsykologisk undersøkelse og helseundersøkelse.</article><article class="numberedLegalP" data-numerator="7" id="kapittel-1-foreslåttparagraf-9-nummer-7">(7) Studenten skal varsles skriftlig om at det foreligger tvil om studentens medisinske skikkethet. Rektor skal innkalle studenten til vurderingssamtale og sørge for at saken blir så godt opplyst som mulig. Rektor beslutter hvorvidt studenten skal få sin medisinske og/eller yrkespsykologiske skikkethet vurdert på nytt.</article><article class="numberedLegalP" data-numerator="8" id="kapittel-1-foreslåttparagraf-9-nummer-8">(8) Studenten kan ikke delta i praksis fra det tidspunkt rektor har besluttet at studenten må få sin medisinske eller yrkespsykologiske skikkethet vurdert.</article><article class="numberedLegalP" data-numerator="9" id="kapittel-1-foreslåttparagraf-9-nummer-9">(9) En student er medisinsk eller yrkespsykologiske uskikket dersom fagskolens tilbyder av helseattest etter en fornyet vurdering trekker tilbake helseattesten. Det samme gjelder dersom studenten nekter å fremstille seg for eller unnlater å møte opp til medisinsk eller yrkespsykologisk skikkethetsvurdering.</article></article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Praksis</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Dersom studenten ikke får godkjent praksisperiode, må studenten gjennomføre og bestå ny praksisperiode for å få lov til å avlegge avsluttende eksamen.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Studenten vurderes i emnet praksis etter kriterier vist i studieplanen.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Studenten varsles skriftlig ved fare for ikke bestått i delemnet øvelseskjøring i emnet praksis, senest 2 uker innen fristen for sluttvurdering i delemnet.</article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Dersom studenten i slutten av praksisperioden viser handling/atferd som åpenbart ikke gir grunnlag for å bestå praksis, kan studenten likevel få karakteren ikke bestått selv om forutgående varslingsmelding ikke er gitt.</article><article class="numberedLegalP" data-numerator="5" id="kapittel-1-foreslåttparagraf-10-nummer-5">(5) En student har rett til å prøve å få bestått praksisvurdering i delemnene øvelseskjøring og skifting to (2) ganger.</article></article> <article class="defaultP" margin-top="true">§ 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Rett til å gå opp til eksamen</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Studenten som har studieplass og har betalt avgift iht. § 3-2 (1) innen fastsatte frister har rett til å avlegge eksamen.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Studenten som har minst 90&#xa0;% tilstedeværelse ved undervisningen/veiledningen har rett til å avlegge eksamen i emnet, jf. § 3-3.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Studenten må ha gyldig helseattest jf. § 3-5 (2) for å kunne avlegge eksamen.</article><article class="numberedLegalP" data-numerator="4" id="kapittel-1-foreslåttparagraf-11-nummer-4">(4) Praksisvurdering i emnet praksis må være bestått for at studenten skal ha rett til å avlegge avsluttende eksamen, jf. § 3-6</article><article class="numberedLegalP" data-numerator="5" id="kapittel-1-foreslåttparagraf-11-nummer-5">(5) Studenten må vise gyldig identifikasjon i eksamenslokalet for å kunne avlegge eksamen.</article></article> <article class="defaultP" margin-top="true">§ 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Gjennomføring av eksamen</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Styret har ansvar for at eksamen gjennomføres slik at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte, jf. fagskoleloven § 21.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Studieplanen beskriver hvilke eksamener og vurderinger studenten skal ta i studiet, samt fremgangsmåten ved fastsetting av karakter, herunder innbyrdes vekting av deleksamener.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Eksamensformer er beskrevet i studieplanen.</article><article class="numberedLegalP" data-numerator="4" id="kapittel-1-foreslåttparagraf-12-nummer-4">(4) Styret oppnevner sensor ved eksamen, prøve, bedømmelse av oppgave eller annet arbeid når resultatet inngår på vitnemålet for utdanningen, jf. fagskoleloven § 21.</article><article class="numberedLegalP" data-numerator="5" id="kapittel-1-foreslåttparagraf-12-nummer-5">(5) Tid og sted for eksamen fastsettes og kunngjøres av fagskolen. Eksamenskandidaten er selv ansvarlige for å holde seg orientert om tid og sted for eksamen.</article><article class="numberedLegalP" data-numerator="6" id="kapittel-1-foreslåttparagraf-12-nummer-6">(6) Studenten skal være på plass i eksamenslokalet senest 15 minutter før eksamen tar til.</article><article class="numberedLegalP" data-numerator="7" id="kapittel-1-foreslåttparagraf-12-nummer-7">(7) Vesker, yttertøy, mobiltelefoner og eventuelt andre saker som bringes med til eksamenslokalet, skal legges på anvist plass.</article><article class="numberedLegalP" data-numerator="8" id="kapittel-1-foreslåttparagraf-12-nummer-8">(8) En student som er syk og ikke kan møte til eksamen, må underrette skolen umiddelbart og sende legeerklæring innen 48 timer.</article><article class="numberedLegalP" data-numerator="9" id="kapittel-1-foreslåttparagraf-12-nummer-9">(9) Blir en student syk under eksamen, skal rektor varsles. Styret kan gi permisjon og rett til ny eksamen dersom studenten sender skolen legeerklæring senest 48 timer etter eksamen.</article><article class="numberedLegalP" data-numerator="10" id="kapittel-1-foreslåttparagraf-12-nummer-10">(10) En student som ikke møter til eksamen, anses å ha framstilt seg til eksamen, dersom studenten er meldt opp og ikke har gyldig fravær.</article><article class="numberedLegalP" data-numerator="11" id="kapittel-1-foreslåttparagraf-12-nummer-11">(11) Studenten skal bruke kandidatnummer for å identifiseres ved skriftlig eksamen. Besvarelser skal merkes med kandidatnummer og dato for gjennomføring.</article><article class="numberedLegalP" data-numerator="12" id="kapittel-1-foreslåttparagraf-12-nummer-12">(12) En student som kommer inntil 30 minutter for sent til skriftlig eksamen kan få adgang til å gjennomføre eksamen uten ekstra tid, dersom ingen andre har levert besvarelse. Studenten skal henvende seg til rektor ved for sent oppmøte.</article><article class="numberedLegalP" data-numerator="13" id="kapittel-1-foreslåttparagraf-12-nummer-13">(13) Møter en student for sent til muntlig eksamen, skal studenten umiddelbart henvende seg til rektor som orienterer sensor og eksaminator. Sensor alene avgjør om studenten kan gå opp til eksamen senere på dagen, og under hvilke forutsetninger.</article><article class="numberedLegalP" data-numerator="14" id="kapittel-1-foreslåttparagraf-12-nummer-14">(14) Møter en student 45 minutter etter oppsatt tid til muntlig eksamen skal studenten vises bort fra eksamensavviklingsstedet.</article></article> <article class="defaultP" margin-top="true">§ 3-9 skal lyde:</article><article class="futureLegalArticle" data-name="§3-9" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Ny eller utsatt eksamen</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Dersom studenten ikke møter til eksamen, eller eksamen blir vurdert til «ikke bestått», har studenten rett til å ta «ny eksamen» i emnet.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Studenten som kan dokumentere gyldig fravær jf. § 3-3 (4) fra «ordinær eksamen» eller «ny eksamen», har rett til å gå opp til «utsatt eksamen». Gyldig fravær vil ikke telle som ett forsøk på eksamen.</article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) Som gyldig fravær regnes også situasjoner der studenten er forhindret fra å møte til eksamen grunnet forhold som er ute av studentens kontroll, og som studenten ikke kan lastes for.</article><article class="numberedLegalP" data-numerator="4" id="kapittel-1-foreslåttparagraf-13-nummer-4">(4) Eksamen kan maksimalt avlegges tre ganger for hvert emne.</article><article class="numberedLegalP" data-numerator="5" id="kapittel-1-foreslåttparagraf-13-nummer-5">(5) Studenten må avlegge sine eksamener innen 30 måneder etter studiestart.</article><article class="numberedLegalP" data-numerator="6" id="kapittel-1-foreslåttparagraf-13-nummer-6">(6) Styret fatter vedtak om ny eller utsatt eksamen.</article><article class="numberedLegalP" data-numerator="7" id="kapittel-1-foreslåttparagraf-13-nummer-7">(7) Vedtaket kan påklages. Klage behandles i henhold til kapittel 4.</article></article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Eksamen under særlige vilkår</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Fagskolen vil, så langt det er mulig og rimelig, tilrettelegge eksamen for studenter med særskilte behov jf. fagskoleloven § 15 (5).</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Tilretteleggingen må ikke føre til en reduksjon av de faglige kravene som stilles ved det studiet, eller føre til at studenten får klare fordeler over andre studenter som ikke får slik tilrettelegging.</article><article class="numberedLegalP" data-numerator="3" id="kapittel-1-foreslåttparagraf-14-nummer-3">(3) Studenten som har behov for spesiell tilrettelegging ved gjennomføringen av eksamen, må framsette søknad om dette innen 14 dager før planlagt eksamen.</article><article class="numberedLegalP" data-numerator="4" id="kapittel-1-foreslåttparagraf-14-nummer-4">(4) Søknad om tilrettelegging skal sendes til fagskolen, og studenten må her fremlegge erklæring fra sakkyndig instans som dokumenterer behovet for særskilt tilrettelegging. Sakkyndig instans kan for eksempel være lege, psykolog, fysioterapeut eller logoped.</article><article class="numberedLegalP" data-numerator="5" id="kapittel-1-foreslåttparagraf-14-nummer-5">(5) Dersom det oppstår akutte behov, kan det gjøres unntak fra søknadsfristen. Søknaden må inneholde dokumentasjon fra sakkyndig instans og beskrivelse av behovet for særordning.</article><article class="numberedLegalP" data-numerator="6" id="kapittel-1-foreslåttparagraf-14-nummer-6">(6) Ved skriftlig eksamen med tilsyn kan det gis utvidet tid med inntil 25&#xa0;% av normal eksamenstid.</article><article class="numberedLegalP" data-numerator="7" id="kapittel-1-foreslåttparagraf-14-nummer-7">(7) Styret fatter vedtak om eksamen under særlige vilkår.</article><article class="numberedLegalP" data-numerator="8" id="kapittel-1-foreslåttparagraf-14-nummer-8">(8) Vedtaket kan påklages. Klage behandles i henhold til kapittel 4.</article></article> <article class="defaultP" margin-top="true">Ny § 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Karaktersystem</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) I alle emnene gis karakterene bestått – ikke bestått.</article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) I henhold til fagskoleforskriften § 40, benytter fagskolen grunnlag for karaktersettingen bokstavkarakterer fra A til F. For å oppnå «bestått» kreves kunnskaper og ferdigheter tilsvarende karakteren A–C. D–F tilsvarer «ikke bestått».</article></article> <article class="defaultP" margin-top="true">Ny § 3-12 skal lyde:</article><article class="futureLegalArticle" data-name="§3-12" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Vitnemål</span></span><article class="numberedLegalP" data-numerator="1" id="kapittel-1-foreslåttparagraf-16-nummer-1">(1) Studenten har krav på å få dokumentert fullført utdanning gjennom utstedelse av vitnemål, jf. fagskoleloven § 19.</article><article class="numberedLegalP" data-numerator="2" id="kapittel-1-foreslåttparagraf-16-nummer-2">(2) Vitnemålet skal dokumentere at det er Norsk fagskole for lokomotivførere som har utstedt vitnemålet, det overordnede læringsutbyttet, emner og praksis, fagskolenivå 5.1 ifølge Nasjonalt kvalifikasjonsrammeverk, karaktersystem bestått/ikke bestått, antall studiepoeng og resultat.</article><article class="numberedLegalP" data-numerator="3" id="kapittel-1-foreslåttparagraf-16-nummer-3">(3) Vitnemålet skal bevitne at studenten kan kalles lokomotivførerkandidat.</article><article class="numberedLegalP" data-numerator="4" id="kapittel-1-foreslåttparagraf-16-nummer-4">(4) Vitnemålet kan brukes som dokumentasjon for å kunne bli sertifisert som fører av trekkraftkjøretøy ved et jernbaneforetak i Norge.</article></article> <article class="defaultP" margin-top="true">Ny § 3-13 skal lyde:</article><article class="futureLegalArticle" data-name="§3-13" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Opphør av studierett</span></span><article class="numberedLegalP" data-numerator="1" id="kapittel-1-foreslåttparagraf-17-nummer-1">(1) Studenten kan miste sin studierett i følgende tilfeller:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-17-nummer-1-punkt-1"><article class="legalP" id="kapittel-1-foreslåttparagraf-17-nummer-1-punkt-1-ledd-1">Dersom studenten ikke møter til første studiedag</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-17-nummer-1-punkt-2"><article class="legalP" id="kapittel-1-foreslåttparagraf-17-nummer-1-punkt-2-ledd-1">Dersom studenten har ugyldig fravær ifølge § 3-3</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-17-nummer-1-punkt-3"><article class="legalP" id="kapittel-1-foreslåttparagraf-17-nummer-1-punkt-3-ledd-1">Dersom studenten ikke lenger oppfyller helsekravene i førerforskriften kapittel 4</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-17-nummer-1-punkt-4"><article class="legalP" id="kapittel-1-foreslåttparagraf-17-nummer-1-punkt-4-ledd-1">Dersom studenten bryter verne- og sikkerhetsregler påbudt av Arbeidstilsynet, departement eller i regelverk for jernbanen</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-17-nummer-1-punkt-5"><article class="legalP" id="kapittel-1-foreslåttparagraf-17-nummer-1-punkt-5-ledd-1">Dersom studenten ikke har avlagt og bestått avsluttende eksamen innen 30 måneder etter studiestart</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-17-nummer-1-punkt-6"><article class="legalP" id="kapittel-1-foreslåttparagraf-17-nummer-1-punkt-6-ledd-1">Dersom studentene har brukt opp sine forsøk til å få bestått praksisvurdering</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-17-nummer-1-punkt-7"><article class="legalP" id="kapittel-1-foreslåttparagraf-17-nummer-1-punkt-7-ledd-1">Dersom studenten har brukt opp sine forsøk til eksamen</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-17-nummer-1-punkt-8"><article class="legalP" id="kapittel-1-foreslåttparagraf-17-nummer-1-punkt-8-ledd-1">Dersom studenten er funnet medisinsk eller yrkespsykologisk uskikket, jf. § 3-5.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-17-nummer-2">(2) Vedtaket om tap av studierett kan påklages. Klage behandles i henhold til kapittel 4.</article></article> <article class="defaultP" margin-top="true">§ 4-1 skal lyde:</article><article class="futureLegalArticle" data-name="§4-1" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 4-1</span>. <span class="legalArticleTitle">Generelt om saksbehandlingen</span></span><article class="legalP" id="kapittel-1-foreslåttparagraf-18-ledd-1">Studentene har rett til å klage på enkeltvedtak jf. fagskoleloven § 20, jf. § 39. Klager på enkeltvedtak behandles iht. lov 10. februar 1967 om behandlingsmåten i forvaltningssaker (forvaltningsloven), kapittel VI.</article></article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Lokal klagenemd og nasjonalt klageorgan for fagskoleutdanning</span></span><article class="numberedLegalP" data-numerator="1" id="kapittel-1-foreslåttparagraf-19-nummer-1">(1) Nasjonal klagenemnd for fagskoleutdanning skal behandle klager etter fagskoleforskriften § 43.</article><article class="numberedLegalP" data-numerator="2" id="kapittel-1-foreslåttparagraf-19-nummer-2">(2) Andre klager over enkeltvedtak behandles av fagskolens lokale klagenemnd, jf. fagskoleloven § 20.</article><article class="numberedLegalP" data-numerator="3" id="kapittel-1-foreslåttparagraf-19-nummer-3">(3) Styret skal behandle øvrige klager som er relatert til studiet og studiekvaliteten.</article></article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Klagefrist, formkrav og prosedyrer ved klage</span></span><article class="numberedLegalP" data-numerator="1" id="kapittel-1-foreslåttparagraf-20-nummer-1">(1) Klagefristen er tre uker regnet fra den dagen studenten ble, eller burde ha gjort seg kjent med vedtaket jf. forvaltningsloven § 29.</article><article class="numberedLegalP" data-numerator="2" id="kapittel-1-foreslåttparagraf-20-nummer-2">(2) Klagen skal være begrunnet, og fremsettes skriftlig til fagskolen. Klagen skal stiles til fagskolens styre, lokal eller nasjonal klagenemnd og sendes til fagskolen ved rektor.</article><article class="numberedLegalP" data-numerator="3" id="kapittel-1-foreslåttparagraf-20-nummer-3">(3) Klagen skal inneholde hvem som klager (navn, adresse og fødselsnummer), det vedtak det klages over og dato og underskrift</article><article class="numberedLegalP" data-numerator="4" id="kapittel-1-foreslåttparagraf-20-nummer-4">(4) Styrets eller lokal klagenemnds avgjørelse skal være begrunnet.</article><article class="numberedLegalP" data-numerator="5" id="kapittel-1-foreslåttparagraf-20-nummer-5">(5) Fagskolen har alminnelig veiledningsplikt i klagesaker og ved vedtak om særskilte tiltak etter forvaltningsloven § 11.</article><article class="numberedLegalP" data-numerator="6" id="kapittel-1-foreslåttparagraf-20-nummer-6">(6) Klage som er fremsatt etter utløpet av klagefristen skal avvises. Klagen skal likevel behandles når vilkårene i forvaltningsloven § 31 er oppfylt.</article></article> <article class="defaultP" margin-top="true">Nytt kapittel 5 skal lyde:</article><span class="futuretitle" id="kapittel-1-foreslåttittel-2">Kapittel 5. Ikrafttredelse</span><article class="futureLegalArticle" data-name="§5-1" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Ikrafttredelse</span></span><article class="legalP" id="kapittel-1-foreslåttparagraf-21-ledd-1">Forskriften trer i kraft 1. november 2017.</article></article> <article class="defaultP" margin-top="true">Kapittel 6 strykes.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-01-14-131/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2021.</article></section></main></body></html>