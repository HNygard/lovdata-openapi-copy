<!DOCTYPE html><html lang="no"><head><title>Midlertidig forskrift om fjernmøter i menighetsråd, kirkelig fellesråd og Kirkerådet for å begrense spredning av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-16-704</dd><dt class="dokid">DokumentID</dt><dd class="dokid">LTI/forskrift/2021-03-16-704</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkerådet</li></ul></dd><dt class="dateInForce">I kraft fra</dt><dd class="dateInForce">2021-03-16 – 2021-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-17-334</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§11</li><li>forskrift/2019-03-30-2307/§16</li><li>forskrift/2019-03-30-2307/§29</li><li>forskrift/1996-11-15-1452/§2</li><li>forskrift/1997-11-14-1541/§2</li></ul></dd><dt class="dateOfPublication">Kunngjort</dt><dd class="dateOfPublication">2021-03-16 16:05</dd><dt class="journalNumber">Journalnummer</dt><dd class="journalNumber">2021-0364</dd><dt class="titleShort">Korttittel</dt><dd class="titleShort">Midl. forskrift om fjernmøter i menighetsråd, kirkelig fellesråd og Kirkerådet for å begrense spredning av covid-19</dd><dt class="title">Tittel</dt><dd class="title">Midlertidig forskrift om fjernmøter i menighetsråd, kirkelig fellesråd og Kirkerådet for å begrense spredning av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 16. mars 2021 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd, kirkeordning 30. mars 2019 nr. 2307 for Den norske kirke § 11 tredje ledd, § 16 tredje ledd og § 29 tredje ledd, regler 15. november 1996 nr. 1452 om formene for menighetsrådets og kirkelig fellesråds virksomhet § 2 nr. 2 og regler 14. november 1997 nr. 1541 for Kirkerådets virksomhet § 2 nr. 2.</dd><dt class="refid">RefID</dt><dd class="refid">forskrift/2021-03-16-704</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om fjernmøter i menighetsråd, kirkelig fellesråd og Kirkerådet for å begrense spredning av covid-19<ul class="tocSubUl"><li>§ 1. Virkeområde</li><li>§ 2. Beslutning om avholdelse av fjernmøte</li><li>§ 3. Unntak fra kravet om møteoffentlighet ved fjernmøter</li><li>§ 4. Unntak fra kravet om at medlemmene må se hverandre</li><li>§ 5. Adgang til å gjennomføre lukket møte som fjernmøte</li><li>§ 6. Krav til gjennomføring av hastefjernmøter</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-16-704" id="dokument"><h1>Midlertidig forskrift om fjernmøter i menighetsråd, kirkelig fellesråd og Kirkerådet for å begrense spredning av covid-19</h1><article class="legalArticle" data-lovdata-URL="LTI/forskrift/2021-03-16-704/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Forskriften gjelder for gjennomføring av fjernmøte etter regler 15. november 1996 nr. 1452 om formene for menighetsrådets og kirkelig fellesråds virksomhet § 2 nr. 2 og gjennomføring av fjernmøte etter regler 14. november 1997 nr. 1541 for Kirkerådets virksomhet § 2 nr. 2.</article></article><article class="legalArticle" data-lovdata-URL="LTI/forskrift/2021-03-16-704/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Beslutning om avholdelse av fjernmøte</span></h2><article class="legalP" id="paragraf-2-ledd-1">Rådet kan selv beslutte at et ordinært rådsmøte skal avholdes som fjernmøte. Rådet kan selv i et fjernmøte bestemme at møtet avholdes i slik form. Avgjørelse om hastefjernmøte besluttes av lederen av rådet.</article></article><article class="legalArticle" data-lovdata-URL="LTI/forskrift/2021-03-16-704/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra kravet om møteoffentlighet ved fjernmøter</span></h2><article class="legalP" id="paragraf-3-ledd-1">Rådet kan gjennomføre et fjernmøte selv om rådet ikke har tekniske løsninger for å sikre at allmennheten får tilgang til møtet.</article></article><article class="legalArticle" data-lovdata-URL="LTI/forskrift/2021-03-16-704/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Unntak fra kravet om at medlemmene må se hverandre</span></h2><article class="legalP" id="paragraf-4-ledd-1">Rådet kan gjennomføre et fjernmøte selv om alle medlemmene ikke kan se hverandre. Det innebærer at møtet også kan gjennomføres som et telefonmøte.</article></article><article class="legalArticle" data-lovdata-URL="LTI/forskrift/2021-03-16-704/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Adgang til å gjennomføre lukket møte som fjernmøte</span></h2><article class="legalP" id="paragraf-5-ledd-1">Rådet kan gjennomføre fjernmøter også i de tilfellene møtet er lukket for allmennheten på grunn av lovbestemt taushetsplikt.</article><article class="legalP" id="paragraf-5-ledd-2">Før et slikt møte gjennomføres som fjernmøte, skal rådet vurdere hvordan møtet kan gjennomføres på en betryggende måte. Den enkelte møtedeltaker har også et ansvar for at utenforstående ikke kan få med seg det som blir sagt i møtet.</article></article><article class="legalArticle" data-lovdata-URL="LTI/forskrift/2021-03-16-704/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Krav til gjennomføring av hastefjernmøter</span></h2><article class="legalP" id="paragraf-6-ledd-1">Ved hastefjernmøter har lederen av rådet ansvar for at disse gjennomføres på en betryggende måte.</article></article><article class="legalArticle" data-lovdata-URL="LTI/forskrift/2021-03-16-704/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks. Fra samme tid oppheves midlertidig forskrift 17. mars 2020 nr. 334 om fjernmøter i kirkelige organer for å begrense spredning av Covid-19. Forskriften gjelder frem til og med 31. desember 2021.</article></article></main></body></html>