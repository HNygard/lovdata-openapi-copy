<!DOCTYPE html><html lang="no"><head><title>Lov om språk (språklova)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-21-42</dd><dt class="dokid">DokumentID</dt><dd class="dokid">LTI/lov/2021-05-21-42</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="dateInForce">I kraft fra</dt><dd class="dateInForce">Kongen fastset</dd><dt class="changesToDocuments">Endrer</dt><dd class="changesToDocuments"><ul><li>lov/1980-04-11-5</li><li>lov/1998-07-17-61</li><li>lov/2007-12-14-116</li><li>lov/2017-06-16-50</li></ul></dd><dt class="legalArea">Rettsområde</dt><dd class="legalArea"><ul><li>Forvaltnings- og kommunalrett</li> <li>Internasjonal rett &gt; Konvensjoner. Overenskomster</li> <li>Familie-, person- og barnerett &gt; Personrett. Personvern</li> <li>Skoler, universiteter og forskning &gt; Universiteter og høyskoler</li> <li>Skoler, universiteter og forskning &gt; Skoler. Privatskoler</li> <li>Sivil- og straffeprosess &gt; Sivilprosess/tvisteloven</li> <li>Selskaper, fond og foreninger &gt; Stiftelser/legater og foreninger</li> <li>Arbeidsrett &gt; Likestilling og diskriminering</li> <li>Menneskerettigheter</li></ul></dd><dt class="dateOfPublication">Kunngjort</dt><dd class="dateOfPublication">2021-05-21 12:20</dd><dt class="journalNumber">Journalnummer</dt><dd class="journalNumber">2021-0550</dd><dt class="titleShort">Korttittel</dt><dd class="titleShort">Språklova</dd><dt class="title">Tittel</dt><dd class="title">Lov om språk (språklova)</dd><dt class="miscInformation">Annet om dokumentet</dt><dd class="miscInformation">Prop.108 L (2019–2020), Innst.253 L (2020–2021), Lovvedtak 89 (2020–2021). Stortingets første og andre gongs behandling hv. 25. mars og 8. april 2021. Fremja av Kulturdepartementet.</dd><dt class="refid">RefID</dt><dd class="refid">lov/2021-05-21-42</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om språk (språklova)<ul class="tocSubUl"><li>§ 1. Føremål</li><li>§ 2. Definisjonar</li><li>§ 3. Verkeområde</li><li>§ 4. Norsk språk</li><li>§ 5. Samiske språk</li><li>§ 6. Nasjonale minoritetsspråk</li><li>§ 7. Norsk teiknspråk</li><li>§ 8. Skandinaviske språk</li><li>§ 9. Klart språk</li><li>§ 10. Offisiell rettskriving for bokmål og nynorsk</li><li>§ 11. Kommunale og fylkeskommunale språkvedtak</li><li>§ 12. Fleirtalsspråk</li><li>§ 13. Veksling mellom bokmål og nynorsk i allment tilgjengelege dokument</li><li>§ 14. Parallell bruk av bokmål og nynorsk hos statsorgan</li><li>§ 15. Bruk av bokmål og nynorsk til private rettssubjekt og enkeltkommunar</li><li>§ 16. Krav til skrivekompetanse</li><li>§ 17. Klagerett</li><li>§ 18. Påpeiking av feil bruk av skriftspråk hos statsorgan</li><li>§ 19. Språkrådet</li><li>§ 20. Opplysningsplikt overfor Språkrådet</li><li>§ 21. Iverksetjing og overgangsreglar</li><li>§ 22. Endringar i andre lover</li></ul></li></ul></dd></dl></header><main class="documentBody" data-lovdata-URL="LTI/lov/2021-05-21-42" id="dokument"><h1>Lov om språk (språklova)</h1><article class="defaultP" data-text-size="small">Følgjande lov vert oppheva:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 11. april 1980 nr. 5 om målbruk i offentleg teneste.</article></article></li></ul></article><article class="defaultP" data-text-size="small">Endringar i følgjande lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 17. juli 1998 nr. 61 om grunnskolen og den vidaregåande opplæringa (opplæringslova).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 14. desember 2007 nr. 116 om studentsamskipnader (studentsamskipnadsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. juni 2017 nr. 50 om Likestillings- og diskrimineringsombudet og Diskrimineringsnemnda (diskrimineringsombudsloven).</article></article></li></ul></article><article class="legalArticle" data-lovdata-URL="LTI/lov/2021-05-21-42/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Føremål</span></h2><article class="legalP" id="paragraf-1-ledd-1">Føremålet med lova er å styrkje norsk språk, slik at det blir sikra som eit samfunnsberande språk som skal kunne nyttast på alle samfunnsområde og i alle delar av samfunnslivet i Noreg. Lova skal fremje likestilling mellom bokmål og nynorsk og sikre vern og status for dei språka som staten har ansvar for.</article><article class="legalP" id="paragraf-1-ledd-2">Føremålet med lova er også å sikre at<ul class="defaultList"><li data-li-identifier="a)" data-name="a)"><article class="listArticle" id="paragraf-1-ledd-2-punkt-1"><article class="legalP" id="paragraf-1-ledd-2-punkt-1-ledd-1">offentlege organ tek ansvar for å bruke, utvikle og styrkje bokmål og nynorsk</article></article></li><li data-li-identifier="b)" data-name="b)"><article class="listArticle" id="paragraf-1-ledd-2-punkt-2"><article class="legalP" id="paragraf-1-ledd-2-punkt-2-ledd-1">offentlege organ tek ansvar for å bruke, utvikle og styrkje samiske språk, jf. reglane i sameloven kapittel 3</article></article></li><li data-li-identifier="c)" data-name="c)"><article class="listArticle" id="paragraf-1-ledd-2-punkt-3"><article class="legalP" id="paragraf-1-ledd-2-punkt-3-ledd-1">offentlege organ tek ansvar for å verne og fremje kvensk, romani, romanes og norsk teiknspråk.</article></article></li></ul></article><article class="legalP" id="paragraf-1-ledd-3">Ansvaret etter andre ledd bokstav a omfattar eit særleg ansvar for å fremje nynorsk som det minst bruka norske skriftspråket.</article></article><article class="legalArticle" data-lovdata-URL="LTI/lov/2021-05-21-42/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjonar</span></h2><article class="legalP" id="paragraf-2-ledd-1">I denne lova tyder<ul class="defaultList"><li data-li-identifier="a)" data-name="a)"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">dokument: ei logisk avgrensa informasjonsmengd som blir lagra på eit medium for seinare lesing, framsyning, overføring eller liknande</article></article></li><li data-li-identifier="b)" data-name="b)"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">allment tilgjengelege dokument: dokument som blir utferda og sendt ut av eit organ som er omfatta av lova her, og som ikkje er stila til enkeltadressatar</article></article></li><li data-li-identifier="c)" data-name="c)"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">statsorgan: alle organ for staten og sjølvstendige rettssubjekt der staten har ein eigarskap som nemnt i § 3 første ledd første punktum bokstav c, eller ei rolle som nemnt i § 3 første ledd første punktum bokstav d, og som ikkje er omfatta av § 3 første ledd andre punktum</article></article></li><li data-li-identifier="d)" data-name="d)"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">offentleg organ: statsorgan etter bokstav c, alle organ for kommune og fylkeskommune og sjølvstendige rettssubjekt der kommunar og fylkeskommunar har ein eigarskap som nemnt i § 3 første ledd første punktum bokstav c, eller ei rolle som nemnt i § 3 første ledd første punktum bokstav d, og som ikkje er omfatta av § 3 første ledd andre punktum</article></article></li><li data-li-identifier="e)" data-name="e)"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">sentrale statsorgan: statsorgan med heile landet som tenestekrins</article></article></li><li data-li-identifier="f)" data-name="f)"><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1">regionale statsorgan: statsorgan med mindre enn heile landet som tenestekrins.</article></article></li></ul></article></article><article class="legalArticle" data-lovdata-URL="LTI/lov/2021-05-21-42/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Verkeområde</span></h2><article class="legalP" id="paragraf-3-ledd-1">Når det ikkje er fastsett noko anna, gjeld lova for<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">staten, fylkeskommunane og kommunane</article></article></li><li data-li-identifier="b)" data-name="b)"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">andre rettssubjekt i saker der dei gjer enkeltvedtak eller utferdar forskrift</article></article></li><li data-li-identifier="c)" data-name="c)"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">sjølvstendige rettssubjekt der staten, fylkeskommunar eller kommunar direkte eller indirekte har ein eigardel som gjev meir enn halvparten av røystene i det øvste organet i rettssubjektet</article></article></li><li data-li-identifier="d)" data-name="d)"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">sjølvstendige rettssubjekt der staten, fylkeskommunar eller kommunar direkte eller indirekte har rett til å velje meir enn halvparten av medlemmene med røysterett i det øvste organet i rettssubjektet.</article></article></li></ul></article><article class="defaultP">Første punktum bokstav c og d omfattar ikkje rettssubjekt som hovudsakleg driv næring i direkte konkurranse med og på same vilkår som private.</article><article class="legalP" id="paragraf-3-ledd-2">Reglane i §§ 12 til 18 gjeld ikkje for<ul class="defaultList"><li data-li-identifier="a)" data-name="a)"><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">kommunane</article></article></li><li data-li-identifier="b)" data-name="b)"><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">sjølvstendige rettssubjekt der kommunar og fylkeskommunar har ein slik eigardel eller rett til å velje medlemmer i det øvste organet i rettssubjektet som nemnt i første ledd første punktum bokstav c og d</article></article></li><li data-li-identifier="c)" data-name="c)"><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">interkommunale samarbeid etter kommuneloven kapittel 18 og 19 som ikkje er eigne rettssubjekt, og som har ein eller fleire fylkeskommunar som deltakarar</article></article></li><li data-li-identifier="d)" data-name="d)"><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Stortinget, Riksrevisjonen, Sivilombodsmannen og andre organ for Stortinget.</article></article></li></ul></article><article class="legalP" id="paragraf-3-ledd-3">Lova gjeld ikkje for intern sakshandsaming.</article><article class="legalP" id="paragraf-3-ledd-4">Reglane i §§ 12 til 18 gjeld berre for den administrative delen av verksemda ved universiteta, dei statlege høgskulane og andre statlege skular, vidaregåande skular, domstolane, forliksråda og påtalemakta.</article><article class="legalP" id="paragraf-3-ledd-5">Departementet kan gje forskrift om at §§ 12 til 18 heilt eller delvis heller ikkje skal gjelde for organ og sjølvstendige rettssubjekt som lova elles gjeld for, og om val av skriftspråk i samband med eksamen ved universiteta, dei statlege høgskulane og andre statlege skular.</article></article><article class="legalArticle" data-lovdata-URL="LTI/lov/2021-05-21-42/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Norsk språk</span></h2><article class="legalP" id="paragraf-4-ledd-1">Norsk er det nasjonale hovudspråket i Noreg.</article><article class="legalP" id="paragraf-4-ledd-2">Bokmål og nynorsk er likeverdige språk som skal kunne brukast i alle delar av samfunnet. I offentlege organ er bokmål og nynorsk jamstilte skriftspråk.</article></article><article class="legalArticle" data-lovdata-URL="LTI/lov/2021-05-21-42/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Samiske språk</span></h2><article class="legalP" id="paragraf-5-ledd-1">Samiske språk er urfolksspråk i Noreg.</article><article class="legalP" id="paragraf-5-ledd-2">Samiske språk og norsk er likeverdige språk. Dei er jamstilte språk etter sameloven kapittel 3.</article></article><article class="legalArticle" data-lovdata-URL="LTI/lov/2021-05-21-42/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Nasjonale minoritetsspråk</span></h2><article class="legalP" id="paragraf-6-ledd-1">Kvensk, romani og romanes er nasjonale minoritetsspråk i Noreg.</article><article class="legalP" id="paragraf-6-ledd-2">Som språklege og kulturelle uttrykk er kvensk, romani og romanes likeverdige med norsk.</article></article><article class="legalArticle" data-lovdata-URL="LTI/lov/2021-05-21-42/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Norsk teiknspråk</span></h2><article class="legalP" id="paragraf-7-ledd-1">Norsk teiknspråk er det nasjonale teiknspråket i Noreg.</article><article class="legalP" id="paragraf-7-ledd-2">Som språkleg og kulturelt uttrykk er norsk teiknspråk likeverdig med norsk.</article></article><article class="legalArticle" data-lovdata-URL="LTI/lov/2021-05-21-42/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Skandinaviske språk</span></h2><article class="legalP" id="paragraf-8-ledd-1">Alle har rett til å bruke svensk eller dansk i kontakt med offentlege organ. Offentlege organ kan svare på norsk.</article></article><article class="legalArticle" data-lovdata-URL="LTI/lov/2021-05-21-42/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Klart språk</span></h2><article class="legalP" id="paragraf-9-ledd-1">Offentlege organ skal kommunisere på eit klart og korrekt språk som er tilpassa målgruppa.</article></article><article class="legalArticle" data-lovdata-URL="LTI/lov/2021-05-21-42/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Offisiell rettskriving for bokmål og nynorsk</span></h2><article class="legalP" id="paragraf-10-ledd-1">Offentlege organ skal følgje den offisielle rettskrivinga for bokmål og nynorsk.</article><article class="legalP" id="paragraf-10-ledd-2">Statsorgan skal ha namn på norsk, både bokmål og nynorsk. Namna skal følgje offisiell rettskriving.</article></article><article class="legalArticle" data-lovdata-URL="LTI/lov/2021-05-21-42/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Kommunale og fylkeskommunale språkvedtak</span></h2><article class="legalP" id="paragraf-11-ledd-1">Ein kommune eller ein fylkeskommune kan sjølv vedta å krevje at statsorgan skal bruke berre bokmål eller nynorsk i all skriftleg kommunikasjon med kommunen eller fylkeskommunen, eller at kommunen eller fylkeskommunen skal vere språkleg nøytral. Ein kommune eller ein fylkeskommune skal reknast som språkleg nøytral så lenge det ikkje er gjort noko slikt vedtak.</article><article class="legalP" id="paragraf-11-ledd-2">Kommunar og fylkeskommunar skal melde frå til Språkrådet om språkvedtak etter første ledd.</article></article><article class="legalArticle" data-lovdata-URL="LTI/lov/2021-05-21-42/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Fleirtalsspråk</span></h2><article class="legalP" id="paragraf-12-ledd-1">Fleirtalsspråket i ein tenestekrins er det norske skriftspråket, anten bokmål eller nynorsk, som over halvparten av kommunane i ein tenestekrins gjer språkvedtak om etter § 11. Eit regionalt statsorgan skal bruke fleirtalsspråket i tenestekrinsen. Dersom det ikkje er noko fleirtalsspråk i ein tenestekrins, skal eit regionalt statsorgan reknast som språkleg nøytralt.</article></article><article class="legalArticle" data-lovdata-URL="LTI/lov/2021-05-21-42/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Veksling mellom bokmål og nynorsk i allment tilgjengelege dokument</span></h2><article class="legalP" id="paragraf-13-ledd-1">Sentrale statsorgan skal over tid bruke minst 25 prosent av både bokmål og nynorsk i allment tilgjengelege dokument. Regionale statsorgan som har anten bokmål eller nynorsk som fleirtalsspråk i tenestekrinsen, skal bruke fleirtalsspråket i allment tilgjengelege dokument.</article><article class="legalP" id="paragraf-13-ledd-2">Eit språkleg nøytralt regionalt statsorgan som i tenestekrinsen har kommunar med språkvedtak om bokmål eller nynorsk etter § 11, skal veksle mellom skriftspråka slik at det blir eit rimeleg samhøve mellom dei i allment tilgjengelege dokument. Dersom minst ein fjerdedel av kommunane i ein tenestekrins har gjort vedtak om å krevje same skriftspråk, skal eit språkleg nøytralt regionalt statsorgan veksle mellom skriftspråka slik at det over tid blir minst 25 prosent av dette skriftspråket i allment tilgjengelege dokument. Dersom minst éin kommune, men mindre enn ein fjerdedel av kommunane i ein tenestekrins har gjort vedtak om å krevje nynorsk, skal det regionale statsorganet veksle mellom skriftspråka slik at det over tid blir minst 10 prosent nynorsk i allment tilgjengelege dokument.</article><article class="legalP" id="paragraf-13-ledd-3">Dersom kommunar i eit geografisk avgrensa område har eit fleirtalsspråk, skal statsorgan bruke dette språket i dokument som er retta mot desse kommunane. Det same gjeld når dokument har særleg tilknyting til eit slikt geografisk avgrensa område. Dersom eit dokument har særleg tilknyting til berre éin kommune, skal statsorgan følgje det språkvedtaket denne kommunen har gjort.</article><article class="legalP" id="paragraf-13-ledd-4">Fylkeskommunar som er språknøytrale etter § 11 i lova her, skal veksle mellom skriftspråka slik at det blir eit rimeleg samhøve mellom dei i allment tilgjengelege dokument.</article></article><article class="legalArticle" data-lovdata-URL="LTI/lov/2021-05-21-42/§14" data-name="§14" id="paragraf-14"><h2 class="legalArticleHeader"><span class="legalArticleValue">§ 14</span>. <span class="legalArticleTitle">Parallell bruk av bokmål og nynorsk hos statsorgan</span></h2><article class="legalP" id="paragraf-14-ledd-1">Statsorgan skal gjere skjema og andre sjølvbeteningstenester tilgjengelege på bokmål og nynorsk samtidig.</article><article class="legalP" id="paragraf-14-ledd-2">Dersom eit privat rettssubjekt krev at løyve og faste formular som direkte gjeld rettssubjektet, skal vere på anten bokmål eller nynorsk, skal statsorgan oppfylle kravet.</article><article class="legalP" id="paragraf-14-ledd-3">Statsorgan skal gje ut dokument som er meinte til bruk i skulen, på både bokmål og nynorsk samtidig.</article></article><article class="legalArticle" data-lovdata-URL="LTI/lov/2021-05-21-42/§15" data-name="§15" id="paragraf-15"><h2 class="legalArticleHeader"><span class="legalArticleValue">§ 15</span>. <span class="legalArticleTitle">Bruk av bokmål og nynorsk til private rettssubjekt og enkeltkommunar</span></h2><article class="legalP" id="paragraf-15-ledd-1">I dokument som er retta mot eit privat rettssubjekt, skal statsorgan og fylkeskommunar bruke det norske skriftspråket som det private rettssubjektet sjølv har bruka i kommunikasjonen med organet, eller som det private rettssubjektet på annan måte har meldt frå at det ønskjer.</article><article class="legalP" id="paragraf-15-ledd-2">I dokument som er retta mot ein kommune eller ein fylkeskommune som har gjort språkvedtak etter § 11, skal statsorgan og fylkeskommunar bruke det vedtekne skriftspråket.</article></article><article class="legalArticle" data-lovdata-URL="LTI/lov/2021-05-21-42/§16" data-name="§16" id="paragraf-16"><h2 class="legalArticleHeader"><span class="legalArticleValue">§ 16</span>. <span class="legalArticleTitle">Krav til skrivekompetanse</span></h2><article class="legalP" id="paragraf-16-ledd-1">Statsorgan og fylkeskommunar skal syte for at dei har den nødvendige skrivekompetansen for å kunne bruke bokmål og nynorsk etter lova her.</article><article class="legalP" id="paragraf-16-ledd-2">Statsorgan og fylkeskommunar skal kunne krevje at tilsette skal skrive både bokmål og nynorsk. Dette gjeld likevel ikkje for tilsette som ikkje har gjennomført sidemålsopplæring i grunnopplæringa.</article><article class="legalP" id="paragraf-16-ledd-3">Departementet kan gje forskrift om andre særlege unntak frå andre ledd første punktum.</article></article><article class="legalArticle" data-lovdata-URL="LTI/lov/2021-05-21-42/§17" data-name="§17" id="paragraf-17"><h2 class="legalArticleHeader"><span class="legalArticleValue">§ 17</span>. <span class="legalArticleTitle">Klagerett</span></h2><article class="legalP" id="paragraf-17-ledd-1">Er det bruka feil skriftspråk i eit dokument som nemnt i § 14 andre ledd, kan mottakaren klage og krevje at dokumentet blir utferda på nytt. Forvaltningsloven §§ 28 til 35 gjeld for saker etter første punktum.</article></article><article class="legalArticle" data-lovdata-URL="LTI/lov/2021-05-21-42/§18" data-name="§18" id="paragraf-18"><h2 class="legalArticleHeader"><span class="legalArticleValue">§ 18</span>. <span class="legalArticleTitle">Påpeiking av feil bruk av skriftspråk hos statsorgan</span></h2><article class="legalP" id="paragraf-18-ledd-1">Språkorganisasjonar kan påpeike overfor eit statsorgan at dei meiner organet bryt føresegnene nemnt i §§ 14 og 15, jamvel om saka ikkje vedkjem organisasjonane sjølve.</article></article><article class="legalArticle" data-lovdata-URL="LTI/lov/2021-05-21-42/§19" data-name="§19" id="paragraf-19"><h2 class="legalArticleHeader"><span class="legalArticleValue">§ 19</span>. <span class="legalArticleTitle">Språkrådet</span></h2><article class="legalP" id="paragraf-19-ledd-1">Språkrådet er statens forvaltningsorgan i språkspørsmål og forvaltar dei offisielle skriftnormalane for bokmål og nynorsk.</article><article class="legalP" id="paragraf-19-ledd-2">Språkrådet skal gje statsorgan råd om skrivemåte og namneskikk før det blir gjort vedtak om namn på statsorgan.</article><article class="legalP" id="paragraf-19-ledd-3">Språkrådet fører tilsyn med korleis statsorgan etterlever reglane i § 10 andre ledd og §§ 12 til 17.</article><article class="legalP" id="paragraf-19-ledd-4">Språkrådet skal rettleie offentlege organ om reglane i denne lova.</article></article><article class="legalArticle" data-lovdata-URL="LTI/lov/2021-05-21-42/§20" data-name="§20" id="paragraf-20"><h2 class="legalArticleHeader"><span class="legalArticleValue">§ 20</span>. <span class="legalArticleTitle">Opplysningsplikt overfor Språkrådet</span></h2><article class="legalP" id="paragraf-20-ledd-1">Statsorgan skal gje Språkrådet dei rapportane og opplysningane som Språkrådet ber om som ledd i tilsynet med reglane i § 10 andre ledd og §§ 12 til 17.</article></article><article class="legalArticle" data-lovdata-URL="LTI/lov/2021-05-21-42/§21" data-name="§21" id="paragraf-21"><h2 class="legalArticleHeader"><span class="legalArticleValue">§ 21</span>. <span class="legalArticleTitle">Iverksetjing og overgangsreglar</span></h2><article class="legalP" id="paragraf-21-ledd-1">Lova gjeld frå den tida Kongen fastset. Frå same tidspunkt blir lov 11. april 1980 nr. 5 om målbruk i offentleg teneste oppheva.</article><article class="legalP" id="paragraf-21-ledd-2">Forskrifter som er gjevne i medhald av lov 11. april 1980 nr. 5 om målbruk i offentleg teneste, held fram å gjelde så langt dei ikkje er i strid med i lova her.</article></article><article class="legalArticle" data-lovdata-URL="LTI/lov/2021-05-21-42/§22" data-name="§22" id="paragraf-22"><h2 class="legalArticleHeader"><span class="legalArticleValue">§ 22</span>. <span class="legalArticleTitle">Endringar i andre lover</span></h2><article class="legalP" id="paragraf-22-ledd-1">Frå den tida lova tek til å gjelde, skal desse endringane gjerast i andre lover:</article> <article class="defaultP" margin-top="true"><strong>1.</strong> I lov 17. juli 1998 nr. 61 om grunnskolen og den vidaregåande opplæringa skal desse endringane gjerast:</article> <article class="defaultP" margin-top="true">§ 2-5 overskrifta skal lyde:</article><article class="defaultP">Bokmål og nynorsk i grunnskolen</article> <article class="defaultP" margin-top="true">§ 2-5 første ledd skal lyde:</article><article class="legalP" id="paragraf-22-ledd-2">Kommunen gir forskrift om kva skriftspråk som skal vere hovudmål i dei enkelte skolane. Hovudmålet skal nyttast i skriftleg opplæring og i skriftleg arbeid. Frå og med 8. årstrinnet vel elevane sjølve om dei skal bruke bokmål eller nynorsk som skriftleg hovudmål.</article> <article class="defaultP" margin-top="true">§ 2-5 tredje ledd første punktum skal lyde:</article><article class="legalP" id="paragraf-22-ledd-3">Foreldra vel skriftspråket i lærebøkene til elevane til og med 7. årstrinnet.</article> <article class="defaultP" margin-top="true">§ 2-5 sjette ledd første punktum skal lyde:</article><article class="legalP" id="paragraf-22-ledd-4">Dei to siste åra i grunnskolen skal elevane ha opplæring i både bokmål og nynorsk.</article> <article class="defaultP" margin-top="true">§ 9-4 andre ledd andre punktum blir oppheva. Noverande andre ledd tredje punktum blir andre punktum.</article> <article class="defaultP" margin-top="true">§ 9-4 tredje ledd skal lyde:</article><article class="legalP" id="paragraf-22-ledd-5">Lesebøkene i norskfaget i grunnskolen skal ha nok tilfang på både bokmål og nynorsk, slik at elevane lærer å lese begge skriftspråka.</article> <article class="defaultP" margin-top="true">§ 15-6 andre ledd skal lyde:</article><article class="legalP" id="paragraf-22-ledd-6">Det er likevel foreldra til barnet som har rett til å velje privat skole, jf. § 2-1, samtykke til fritak frå heile opplæringsplikta, jf. § 2-1, velje skriftspråk, jf. § 2-5, krevje fritak frå delar av undervisninga med omsyn til religion eller livssyn, jf. § 2-3a, og krevje opplæring i kvensk eller finsk og i og på samisk, jf. §§ 2-7 og 6-2.</article> <article class="defaultP" margin-top="true"><strong>2.</strong> I lov 14. desember 2007 nr. 116 om studentsamskipnader skal § 11 første ledd lyde:</article><article class="legalP" id="paragraf-22-ledd-7">Forvaltningsloven, lov 4. desember 1992 nr. 126 om arkiv og språklova gjelder ikke for studentsamskipnadene.</article> <article class="defaultP" margin-top="true"><strong>3.</strong> I lov 16. juni 2017 nr. 50 om Likestillings- og diskrimineringsombudet og Diskrimineringsnemnda skal § 10 fjerde ledd lyde:</article><article class="legalP" id="paragraf-22-ledd-8">Vedtak og beslutning etter første, annet og tredje ledd kan fattes av nemndleder.</article></article></main></body></html>