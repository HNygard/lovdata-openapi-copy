<!DOCTYPE html><html lang="no"><head><title>Instruks om endringer i instruks 13. oktober 2006 nr. 1151 om samarbeidet mellom Etterretningstjenesten og Politiets sikkerhetstjeneste</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-18-2046</dd><dt class="dokid">DokumentID</dt><dd class="dokid">LTI/forskrift/2021-06-18-2046</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sikkerhetspolitikk og operasjoner</li></ul></dd><dt class="dateInForce">I kraft fra</dt><dd class="dateInForce">2021-06-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-10-13-1151</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-06-22 16:20</dd><dt class="journalNumber">Journalnummer</dt><dd class="journalNumber">2021-1181</dd><dt class="titleShort">Korttittel</dt><dd class="titleShort">Endr. i instruks om samarbeidet mellom Etterretningstjenesten og Politiets sikkerhetstjeneste</dd><dt class="title">Tittel</dt><dd class="title">Instruks om endringer i instruks 13. oktober 2006 nr. 1151 om samarbeidet mellom Etterretningstjenesten og Politiets sikkerhetstjeneste</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 18. juni 2021 med hjemmel i Kongens instruksjonsmyndighet. Fremmet av Forsvarsdepartementet.</dd><dt class="refid">RefID</dt><dd class="refid">forskrift/2021-06-18-2046</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Instruks om endringer i instruks 13. oktober 2006 nr. 1151 om samarbeidet mellom Etterretningstjenesten og Politiets sikkerhetstjeneste<ul class="tocSubUl"><li>I<ul class="tocSubUl"><li>§ 1. Instruksens formål</li><li>§ 2. Virkeområde mv.</li><li>§ 3. Prioriterte samarbeidsområder</li><li>§ 4. Generelt om samarbeidet</li><li>§ 5. Samarbeid i konkrete saker</li><li>§ 6. Samarbeid om vurderinger av sikkerhetstrusler mv.</li><li>§ 7. Felles etterretnings- og kontraterrorsenter</li><li>§ 8. Forbindelses- og hospitantordninger mv.</li><li>§ 9. Utveksling av informasjon</li><li>§ 10. Koordinering av eksterne relasjoner</li><li>§ 11. Utfyllende bestemmelser</li><li>§ 12. Ikrafttredelse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-18-2046" id="dokument"><h1>Instruks om endringer i instruks 13. oktober 2006 nr. 1151 om samarbeidet mellom Etterretningstjenesten og Politiets sikkerhetstjeneste</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-18-2046/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I instruks 13. oktober 2006 nr. 1151 om samarbeidet mellom Etterretningstjenesten og Politiets sikkerhetstjeneste gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Instruksens formål</span></span><article class="legalP" id="kapittel-1-foreslåttparagraf-1-ledd-1">Formålet med instruksen er å fremme samarbeid mellom Etterretningstjenesten (E) og Politiets sikkerhetstjeneste (PST), heretter samlet benevnt tjenestene, på områder av felles interesse ved å<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">bidra til at tjenestene med deres samlede ressurser og gjennom informasjonsutveksling, samhandling og arbeidsdeling effektivt skal kunne møte aktuelle trusler og sikkerhetsutfordringer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">sikre koordinering og samarbeid av bidrag til overordnede myndigheters forebygging og bekjempelse av trusler og utfordringer,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">bidra til overordnet koordinering og samordning av tjenestenes virksomhet, samt</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">sikre klare ansvarsforhold og rutiner mellom tjenestene.</article></article></li></ul></article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde mv.</span></span><article class="legalP" id="kapittel-1-foreslåttparagraf-2-ledd-1">Samarbeidet mellom tjenestene skal skje innenfor rammen av folkerettslige forpliktelser, nasjonal lovgivning og andre overordnede styringsdokumenter som gjelder for de respektive tjenestene.</article><article class="legalP" id="kapittel-1-foreslåttparagraf-2-ledd-2">Instruksen gjelder i fred, krise og krig med mindre annet bestemmes.</article><article class="legalP" id="kapittel-1-foreslåttparagraf-2-ledd-3">Instruksen gjelder ikke for Es støtte til tollvesenet eller til andre politimyndigheter enn PST. For å sikre Es kilder og metoder kan Es støtte til disse myndigheter likevel kanaliseres gjennom PST i samsvar med bestemmelsene i instruksen her.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Prioriterte samarbeidsområder</span></span><article class="legalP" id="kapittel-1-foreslåttparagraf-3-ledd-1">Prioriterte områder for gjensidig informasjonsutveksling og annet samarbeid i samsvar med instruksen her er<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">terrorisme,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">spredning av masseødeleggelsesvåpen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">fremmed etterretningsvirksomhet og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">andre prioriterte forhold som berører viktige norske interesser.</article></article></li></ul></article></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Generelt om samarbeidet</span></span><article class="legalP" id="kapittel-1-foreslåttparagraf-4-ledd-1">E og PST skal ha et nært og tillitsfullt samarbeid generelt og i konkrete saker.</article><article class="legalP" id="kapittel-1-foreslåttparagraf-4-ledd-2">Tjenestene skal så langt det er mulig holde hverandre generelt orientert om utviklingen innen relevant teknologi, sikkerhetstiltak og metoder, samt på andre områder av felles interesse.</article><article class="legalP" id="kapittel-1-foreslåttparagraf-4-ledd-3">Sjefene for tjenestene kan i fellesskap beslutte å opprette samarbeidsprosjekter og lignende tiltak på avgrensede områder.</article><article class="legalP" id="kapittel-1-foreslåttparagraf-4-ledd-4">Nærmere utfyllende bestemmelser for samarbeidet skal avtales skriftlig mellom sjefene for tjenestene.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Samarbeid i konkrete saker</span></span><article class="legalP" id="kapittel-1-foreslåttparagraf-5-ledd-1">Tjenestene skal så langt mulig samarbeide i konkrete saker gjennom informasjonsinnhenting, utveksling av informasjon og vurderinger, analysebistand eller ved annen støttevirksomhet, herunder ved utlån av utstyr eller annen teknisk bistand.</article><article class="legalP" id="kapittel-1-foreslåttparagraf-5-ledd-2">Tjenestene skal så langt mulig samarbeide og utveksle informasjon med sikte på å unngå unødvendig etterretningsinnsamling og analyse vedrørende samme forhold.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Samarbeid om vurderinger av sikkerhetstrusler mv.</span></span><article class="legalP" id="kapittel-1-foreslåttparagraf-6-ledd-1">Tjenestene skal utarbeide vurderinger og angi trusselnivå innenfor sine respektive ansvarsområder. Tjenestene skal støtte hverandre gjennom å utveksle informasjon og analyser av sikkerhetstrusler mv., og samarbeide direkte om utarbeidelsen der dette fremstår som hensiktsmessig.</article><article class="legalP" id="kapittel-1-foreslåttparagraf-6-ledd-2">Den ene tjenesten skal uten opphold varsle den andre tjenesten om mulig nært forestående sikkerhetstruende virksomhet som kan tenkes å berøre dennes ansvarsområder, samt treffe nødvendige tiltak for å beskytte hverandres virksomhet mot kompromittering eller andre trusler.</article><article class="legalP" id="kapittel-1-foreslåttparagraf-6-ledd-3">Tjenestene skal tilstrebe felles definisjoner og begrepsbruk for vurdering av trusselnivå og øvrig fremstilling i trusselvurderinger.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Felles etterretnings- og kontraterrorsenter</span></span><article class="legalP" id="kapittel-1-foreslåttparagraf-7-ledd-1">Felles etterretnings- og kontraterrorsenter (FEKTS) skal ha som oppgave å sikre et effektivt samarbeid innen tjenestenes felles oppgaver knyttet til; kontraterror, kontraetterretning, spredning av masseødeleggelsesvåpen, samt andre prioriterte forhold som berører norske interesser, herunder; påvirkningsoperasjoner fra statlige aktører samt eierskapsutfordringer, i et grenseoverskridende trusselperspektiv.</article><article class="legalP" id="kapittel-1-foreslåttparagraf-7-ledd-2">Samarbeidet i FEKTS skal omfatte operativt samarbeid, informasjonsutveksling og koordinering av analysesamarbeid samt annet relevant samarbeid.</article><article class="legalP" id="kapittel-1-foreslåttparagraf-7-ledd-3">FEKTS er et permanent senter med representasjon fra tjenestenes relevante fagmiljøer. FEKTS ledes administrativt av PST. Faglig ledes PSTs representanter av en medarbeider fra PST, og Es representanter av en medarbeider fra E. Tjenestenes representanter forblir til enhver tid ansatt i egen tjeneste og utfører oppgaver på vegne av disse. Etter godkjenning fra sjefene for tjenestene kan representanter fra andre norske myndigheter, for et avgrenset formål og tidsrom, tilknytte seg FEKTS gjennom liaisoner eller på annen måte. Forsvarsdepartementet og Justis- og beredskapsdepartementet skal snarest orienteres om slike ordninger.</article><article class="legalP" id="kapittel-1-foreslåttparagraf-7-ledd-4">Tjenestene dekker kostnader knyttet til eget materiell og personell.</article><article class="legalP" id="kapittel-1-foreslåttparagraf-7-ledd-5">FEKTS skal ikke ha eget arkiv.</article><article class="legalP" id="kapittel-1-foreslåttparagraf-7-ledd-6">Sjefene for tjenestene fastsetter nærmere rutiner for FEKTS, herunder om senterets bemanning, administrative forhold og samarbeids- og rapporteringsrutiner.</article><article class="legalP" id="kapittel-1-foreslåttparagraf-7-ledd-7">Fellesprodukter fra E og PST sendes fra hver av tjenestene til deres respektive departementer. Tjenestene koordinerer evt. videre distribusjon av produkter.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Forbindelses- og hospitantordninger mv.</span></span><article class="legalP" id="kapittel-1-foreslåttparagraf-8-ledd-1">Tjenestene kan ha forbindelsesledd.</article><article class="legalP" id="kapittel-1-foreslåttparagraf-8-ledd-2">Tjenestene kan etablere en ordning som åpner for at personell i en tjeneste kan tjenestegjøre for en begrenset tidsperiode i den andre tjenesten.</article><article class="legalP" id="kapittel-1-foreslåttparagraf-8-ledd-3">Tjenestene skal støtte hverandre gjennom at personell i en tjeneste i relevant utstrekning kan delta på kurs, utdanning og annen kvalifisering for personell i den andre tjenesten.</article></article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Utveksling av informasjon</span></span><article class="legalP" id="kapittel-1-foreslåttparagraf-9-ledd-1">Tjenestene skal så langt som mulig utveksle informasjon (vurderinger, analyseprodukter og ubearbeidede opplysninger) dersom dette er nødvendig for å fremme mottakerorganets oppgaver etter lov eller for å hindre at virksomhet blir utøvd på en uforsvarlig måte. Utlevering skal ta hensyn til behovet for å beskytte sensitive kilder og metoder.</article><article class="legalP" id="kapittel-1-foreslåttparagraf-9-ledd-2">Utlevering av informasjon gjelder også overskuddsinformasjon som den ene tjenesten besitter og som åpenbart er av interesse for den andre tjenesten. Med overskuddsinformasjon menes informasjon som er uten selvstendig interesse for den tjeneste som har innhentet informasjonen, men som kan være av interesse for den andre tjenesten. Informasjon utlevert fra den ene tjenesten til den andre tjenesten kan ikke gis videre uten at utleverende tjeneste på forhånd har samtykket til det.</article><article class="legalP" id="kapittel-1-foreslåttparagraf-9-ledd-3">Utlevering av informasjon fra E til Tolletaten eller til andre politimyndigheter enn PST kan kanaliseres gjennom PST. Det kan oppstilles vilkår om hva mottakeren kan bruke informasjonen til. PST skal på anmodning fra E sørge for tiltak som hindrer at mottakeren får kjennskap til at informasjonen stammer fra E.</article><article class="legalP" id="kapittel-1-foreslåttparagraf-9-ledd-4">Utveksling av informasjon skal skje i henhold til etablerte rutiner som vektlegger hensynet til notoritet.</article></article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Koordinering av eksterne relasjoner</span></span><article class="legalP" id="kapittel-1-foreslåttparagraf-10-ledd-1">Ved samarbeid med andre lands sikkerhets- og etterretningstjenester skal kontakten knyttes opp mot tjenester med tilsvarende ansvarsområder.</article><article class="legalP" id="kapittel-1-foreslåttparagraf-10-ledd-2">På de områder kontakten berører begge tjenestene, skal kontaktene koordineres mellom tjenestene.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Utfyllende bestemmelser</span></span><article class="legalP" id="kapittel-1-foreslåttparagraf-11-ledd-1">Forsvarsdepartementet og Justis- og beredskapsdepartementet kan i fellesskap gi utfyllende bestemmelser til og foreta mindre endringer i instruksen her.</article></article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Ikrafttredelse</span></span></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-18-2046/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Instruksen trer i kraft straks.</article></section></main></body></html>