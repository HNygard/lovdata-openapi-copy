<!DOCTYPE html><html lang="no"><head><title>Lov om endringer i konkursloven og panteloven mv. (registrering av konkursåpning og legalpant for boomkostninger)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-04-30-28</dd><dt class="dokid">DokumentID</dt><dd class="dokid">LTI/lov/2021-04-30-28</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1980-02-08-2</li><li>lov/1984-06-08-58</li><li>lov/1984-06-08-59</li><li>lov/2016-05-27-14</li><li>lov/2019-03-15-6</li></ul></dd><dt class="legalArea">Rettsområde</dt><dd class="legalArea"><ul><li>Konkurs, gjeld og pant &gt; Pant</li> <li>Skatte- og avgiftsrett &gt; Skatteforvaltning</li> <li>Bank, finans og regnskapsrett &gt; Børs- og verdipapir</li> <li>Konkurs, gjeld og pant &gt; Dekningsrett</li> <li>Konkurs, gjeld og pant &gt; Gjeldsforhandling. Konkurs</li> <li>EU/EØS-rett &gt; Finansielle tjenester</li> <li>Konkurs, gjeld og pant &gt; Gjeldsordning</li> <li>Bank, finans og regnskapsrett &gt; Obligasjoner</li></ul></dd><dt class="dateOfPublication">Kunngjort</dt><dd class="dateOfPublication">2021-04-30 11:45</dd><dt class="journalNumber">Journalnummer</dt><dd class="journalNumber">2021-0547</dd><dt class="titleShort">Korttittel</dt><dd class="titleShort">Endringslov til konkursloven og panteloven mv.</dd><dt class="title">Tittel</dt><dd class="title">Lov om endringer i konkursloven og panteloven mv. (registrering av konkursåpning og legalpant for boomkostninger)</dd><dt class="miscInformation">Annet om dokumentet</dt><dd class="miscInformation">Prop.74 L (2020–2021), Innst.283 L (2020–2021), Lovvedtak 85 (2020–2021). Stortingets første og andre gangs behandling hhv. 23. mars og 8. april 2021. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2021-04-30-28</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i konkursloven og panteloven mv. (registrering av konkursåpning og legalpant for boomkostninger)<ul class="tocSubUl"><li>I</li><li>II<ul class="tocSubUl"><li>§ 79. Melding om og registrering mv. av at konkurs er åpnet.</li><li>§ 138. Sletting av tidligere meldinger mv.</li></ul></li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2021-04-30-28" id="dokument"><h1>Lov om endringer i konkursloven og panteloven mv. (registrering av konkursåpning og legalpant for boomkostninger)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 8. februar 1980 nr. 2 om pant (panteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 8. juni 1984 nr. 58 om gjeldsforhandling og konkurs (konkursloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 8. juni 1984 nr. 59 om fordringshavernes dekningsrett (dekningsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 27. mai 2016 nr. 14 om skatteforvaltning (skatteforvaltningsloven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 15. mars 2019 nr. 6 om verdipapirsentraler og verdipapiroppgjør mv. (verdipapirsentralloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-04-30-28/KAPITTEL_1"><h2 data-text-align="center">I</h2><article class="defaultP">I lov 8. februar 1980 nr. 2 om pant gjøres følgende endringer:</article> <article class="defaultP" margin-top="true">§ 4-10 tredje ledd første punktum skal lyde:</article><article class="legalP" id="kapittel-1-ledd-1">Bestemmelsene i § 3-5, § 4-4 tredje ledd, § 4-6, § 4-7 og § 4-8 gjelder tilsvarende for avtale etter nærværende paragraf.</article> <article class="defaultP" margin-top="true">§ 6-4 første ledd annet punktum oppheves.</article> <article class="defaultP" margin-top="true">Tredje til femte punktum blir annet til fjerde punktum.</article></section><section class="section" data-name="kapII" id="kapittel-2" data-lovdata-URL="LTI/lov/2021-04-30-28/KAPITTEL_2"><h2 data-text-align="center">II</h2><article class="defaultP">I lov 8. juni 1984 nr. 58 om gjeldsforhandling og konkurs gjøres følgende endringer:</article> <article class="defaultP" margin-top="true">§ 79 skal lyde:</article><article class="futureLegalArticle" data-name="§79" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 79</span>. <span class="legalArticleTitle">Melding om og registrering mv. av at konkurs er åpnet.</span></span><article class="legalP" id="kapittel-2-foreslåttparagraf-1-ledd-1">Retten skal sørge for at melding om at konkurs er åpnet i skyldnerens bo, registreres i Konkursregisteret.</article><article class="legalP" id="kapittel-2-foreslåttparagraf-1-ledd-2">Føreren av Konkursregisteret sørger for at melding om at konkurs er åpnet i skyldnerens bo, tinglyses eller registreres i grunnboken og andre registre, og sender melding om konkursåpningen til finansforetak hvor skyldneren kan ha innskudd eller lignende. Departementet kan i forskrift gi nærmere regler om hvem det kan eller skal sendes meldinger til etter første punktum. Føreren av Konkursregisteret sender melding også til skattekontoret i samsvar med skatteforvaltningsloven § 8-13 tredje ledd. Oppgavene etter første til tredje punktum kan i stedet utføres av bostyreren eller retten.</article><article class="legalP" id="kapittel-2-foreslåttparagraf-1-ledd-3">Konkursregisteret kan sende automatisk melding til registre og finansforetak som nevnt i annet ledd. Slike registre og finansforetak kan gjennom en digital plattform gi opplysninger til bostyreren om skyldneren har eiendeler i registre som nevnt i annet ledd eller innskudd eller lignende i finansforetak som mottar melding etter annet ledd. Føreren av Konkursregisteret kan innhente og formidle disse opplysningene til bostyreren.</article><article class="legalP" id="kapittel-2-foreslåttparagraf-1-ledd-4">Departementet kan i forskrift gi nærmere regler om fremsetting av meldinger etter annet og tredje ledd og om det er føreren av Konkursregisteret, bostyreren eller retten som skal sende meldingen. I forskriften kan det også gis nærmere regler om hvilke opplysninger mottakerne av slike meldinger plikter å oppgi.</article><article class="legalP" id="kapittel-2-foreslåttparagraf-1-ledd-5">Blir en eiendel abandonert etter § 117 b, skal bostyreren sørge for at melding som nevnt i annet ledd slettes for så vidt gjelder de abandonerte eiendeler. Videre skal det gis melding til skattekontoret dersom abandoneringen gjelder formuesgoder som vil kunne medføre krav på merverdiavgift ved salg fra skyldnerens side.</article></article> <article class="defaultP" margin-top="true">§ 138 skal lyde:</article><article class="futureLegalArticle" data-name="§138" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 138</span>. <span class="legalArticleTitle">Sletting av tidligere meldinger mv.</span></span><article class="legalP" id="kapittel-2-foreslåttparagraf-2-ledd-1">Når konkursen er endelig avsluttet, skal retten sørge for at dette anmerkes i Konkursregisteret. Er konkursen endelig avsluttet ved sluttutlodning etter § 128, er det likevel bostyreren som skal sørge for slik anmerkning. Føreren av Konkursregisteret skal sørge for sletting av meldinger og registreringer etter § 79 annet ledd. Videre skal føreren av Konkursregisteret gi melding til skattekontoret i samsvar med skatteforvaltningsloven § 8-13 tredje ledd. Er skyldneren en stiftelse eller en sammenslutning med begrenset ansvar, og bobehandlingen er endelig avsluttet i henhold til §§ 128 og 135, skal føreren av Konkursregisteret samtidig anmode om sletting av sammenslutningen i Enhetsregisteret og Foretaksregisteret. Oppgavene etter tredje og fjerde punktum kan i stedet utføres av bostyreren eller retten.</article><article class="legalP" id="kapittel-2-foreslåttparagraf-2-ledd-2">§ 79 tredje ledd første punktum gjelder tilsvarende. Departementet kan i forskrift gi nærmere regler om slettinger og meldinger etter første ledd og om det er føreren av Konkursregisteret, bostyreren eller retten som skal utføre oppgavene.</article></article> <article class="defaultP" margin-top="true">§ 142 femte ledd skal lyde:</article><article class="legalP" id="kapittel-2-ledd-1">Med selskap i tredje og fjerde ledd menes aksjeselskap, allmennaksjeselskap, forretningsavdeling av utenlandsk selskap, stiftelse, boligbyggelag, borettslag, samvirkeforetak, gjensidig forsikringsselskap og statsforetak.</article></section><section class="section" data-name="kapIII" id="kapittel-3" data-lovdata-URL="LTI/lov/2021-04-30-28/KAPITTEL_3"><h2 data-text-align="center">III</h2><article class="defaultP">I lov 8. juni 1984 nr. 59 om fordringshavernes dekningsrett gjøres følgende endringer:</article> <article class="defaultP" margin-top="true">§ 9-4 første ledd nr. 4 skal lyde:<ul class="defaultList"><li data-li-identifier="4)" data-name="4)"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">fordring på trygdeavgift til folketrygden.</article></article></li></ul></article> <article class="defaultP" margin-top="true">§ 9-4 første ledd nr. 5 oppheves.</article> <article class="defaultP" margin-top="true">§ 9-4 annet ledd annet punktum oppheves. Nåværende tredje til femte punktum blir annet til fjerde punktum.</article></section><section class="section" data-name="kapIV" id="kapittel-4" data-lovdata-URL="LTI/lov/2021-04-30-28/KAPITTEL_4"><h2 data-text-align="center">IV</h2><article class="defaultP">I lov 27. mai 2016 nr. 14 om skatteforvaltning skal § 8-13 tredje ledd lyde:</article><article class="numberedLegalP" data-numerator="3" id="kapittel-4-nummer-1">(3) Den som er utpekt etter regler i eller i medhold av konkursloven §§ 79 og 138, skal levere melding om åpning og avslutning av behandlingen av konkursboet til en registrert skattepliktig.</article></section><section class="section" data-name="kapV" id="kapittel-5" data-lovdata-URL="LTI/lov/2021-04-30-28/KAPITTEL_5"><h2 data-text-align="center">V</h2><article class="defaultP">I lov 15. mars 2019 nr. 6 om verdipapirsentraler og verdipapiroppgjør mv. skal § 8-3 første ledd nr. 3 annet punktum lyde:</article><article class="legalP" id="kapittel-5-ledd-1">Føreren av Konkursregisteret, retten, bostyrer og leder av gjeldsnemnd som er oppnevnt av retten, har rett til å få alle opplysninger som er registrert om en konkursskyldner eller en skyldner som er under gjeldsforhandling, eller om en avdød ved skifte av insolvent dødsbo, herunder alle opplysninger om finansielle instrumenter som er innført i verdipapirsentralen.</article></section><section class="section" data-name="kapVI" id="kapittel-6" data-lovdata-URL="LTI/lov/2021-04-30-28/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Endringen i del I av lov 8. februar 1980 nr. 2 om pant § 6-4 gjelder for konkursåpninger som finner sted etter ikrafttredelsen.</article></article></li></ul></section></main></body></html>