<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-26-3295</dd><dt class="dokid">DokumentID</dt><dd class="dokid">LTI/forskrift/2021-11-26-3295</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-11-26 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-3</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-11-26 19:10</dd><dt class="journalNumber">Journalnummer</dt><dd class="journalNumber">2021-1922</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 26. november 2021 med hjemmel i lov 5. august 1994 nr. 55 om vern mot smittsomme sykdommer § 4-3, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-11-26-3295</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4b. Krav til gjennomført test før innreise, test ved ankomst og innreisekarantene mv. for reisende fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi</li><li>§ 4e. Ankomst med fly direkte fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-26-3295" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-11-26-3295/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Ny § 4b skal lyde:</article><article class="futureLegalArticle" data-name="§4b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4b</span>. <span class="legalArticleTitle">Krav til gjennomført test før innreise, test ved ankomst og innreisekarantene mv. for reisende fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi</span></span><article class="legalP" id="kapittel-1-foreslåttparagraf-1-ledd-1">Personer som ankommer Norge fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi skal ved innreise ha en attest som viser negativ test for SARS-CoV-2. Godkjent testmetode er PCR eller antigen hurtigtest. Testen skal være tatt i løpet av de siste 24 timene før ankomst til Norge. For personer som ankommer med fly, kan testen være tatt i løpet av de siste 24 timene før oppsatt avgangstid på første del av flyreise. Attesten skal være på norsk, svensk, dansk, engelsk, fransk eller tysk.</article><article class="legalP" id="kapittel-1-foreslåttparagraf-1-ledd-2">Personer omfattet av første ledd skal teste seg for SARS-CoV-2 ved grenseovergangsstedet i Norge. Testen skal være antigen hurtigtest. Personer som er testet med antigen hurtigtest, skal vente på teststasjonen til prøveresultatet foreligger så langt det er praktisk mulig ut fra forholdene på stedet. I tilfeller hvor det ikke er teststasjon eller teststasjonen ikke er åpen på grenseovergangsstedet ved grensepasseringen, skal personen teste seg på karantenehotellet umiddelbart etter ankomst, jf. tredje ledd. I tillegg skal personer ta PCR-test innen 1 døgn etter ankomst og deretter ny PCR-test tatt tidligst 7 døgn etter ankomst.</article><article class="legalP" id="kapittel-1-foreslåttparagraf-1-ledd-3">Personer omfattet av første ledd skal i innreisekarantene i 10 døgn. Innreisekarantenen skal gjennomføres på karantenehotell frem til negativt resultat på PCR-test tatt tidligst 3 døgn etter innreise foreligger. Resten av innreisekarantenen kan gjennomføres i egen bolig eller på annet egnet oppholdssted hvor det er mulig å unngå nærkontakt med andre, med enerom, eget bad og eget kjøkken eller matservering. Ved negativ PCR-test tatt tidligst 7 døgn etter innreise kan karantenen avsluttes.</article><article class="legalP" id="kapittel-1-foreslåttparagraf-1-ledd-4">Personer som har oppholdt seg i land nevnt i første ledd etter 16. november 2021 og har ankommet Norge før 27. november 2021 skal så snart som mulig teste seg for SARS-CoV-2 med testmetoden PCR. Personen skal testes selv om vedkommende har testet seg før 27. november 2021. Personen skal opplyse om at testingen skyldes opphold i land nevnt i første ledd.</article><article class="legalP" id="kapittel-1-foreslåttparagraf-1-ledd-5">Personer under 18 som er omfattet av første ledd og reiser alene kan gjennomføre hele innreisekarantenen i egen bolig på annet egnet oppholdssted hvor det er mulig å unngå nærkontakt med andre, med enerom, eget bad og eget kjøkken eller matservering. Ved negativ PCR-test tatt tidligst 7 døgn etter innreise kan karantenen avsluttes. Tilsvarende gjelder for personer som er nevnt i utlendingsforskriften § 1-4 eller § 1-5, og som kan fremvise diplomat- eller tjenestepass, eventuelt nasjonalt pass i kombinasjon med norsk ID-kort utstedt av Utenriksdepartementet, eller i kombinasjon med Schengen-oppholdskort for ambassadepersonell, sideakkrediterte diplomater og diplomatiske kurerer.</article><article class="legalP" id="kapittel-1-foreslåttparagraf-1-ledd-6">Kravene i denne bestemmelsen gjelder uavhengig av om personen er fullvaksinert, har gjennomgått covid-19 i løpet av de siste seks måneder eller er omfattet av andre unntak i covid-19-forskriften om krav til gjennomført test etter § 4a, krav om testing etter ankomst til Norge etter § 4d, eller krav om innreisekarantene etter § 4 og tilhørende unntak i § 6a til § 6n.</article></article> <article class="defaultP" margin-top="true">Ny § 4e skal lyde:</article><article class="futureLegalArticle" data-name="§4e" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4e</span>. <span class="legalArticleTitle">Ankomst med fly direkte fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi</span></span><article class="legalP" id="kapittel-1-foreslåttparagraf-2-ledd-1">De som ankommer Norge med fly direkte fra Sør-Afrika, Mosambik, Namibia, Zimbabwe, Botswana, Lesotho, Eswatini og Malawi skal ikke forlate flyet. De kan likevel forlate flyet dersom det er nødvendig for å ivareta menneskers liv og helse, eller i det enkelte tilfelle etter tillatelse fra Helsedirektoratet eller kommunelegen der flyet befinner seg. Flyet skal forlate Norge så snart som mulig.</article></article> <article class="defaultP" margin-top="true">Nytt § 22 femte ledd skal lyde:</article><article class="legalP" id="kapittel-1-ledd-2">Asylsøkere skal ikke betale egenandel for å gjennomføre innreisekarantene på karantenehotell.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-11-26-3295/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 26. november 2021 kl. 24:00.</article></section></main></body></html>