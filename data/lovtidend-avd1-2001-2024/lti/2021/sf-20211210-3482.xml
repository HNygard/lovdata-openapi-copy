<!DOCTYPE html><html lang="no"><head><title>Forskrift om endring i forskrift om rekvirering og utlevering av legemidler fra apotek</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-10-3482</dd><dt class="dokid">DokumentID</dt><dd class="dokid">LTI/forskrift/2021-12-10-3482</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01 – 2023-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1998-04-27-455</li></ul></dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§11</li><li>lov/1992-12-04-132/§25b</li></ul></dd><dt class="dateOfPublication">Kunngjort</dt><dd class="dateOfPublication">2021-12-13 15:30</dd><dt class="journalNumber">Journalnummer</dt><dd class="journalNumber">2021-2037</dd><dt class="titleShort">Korttittel</dt><dd class="titleShort">Endr. i forskrift om rekvirering og utlevering av legemidler fra apotek</dd><dt class="title">Tittel</dt><dd class="title">Forskrift om endring i forskrift om rekvirering og utlevering av legemidler fra apotek</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 10. desember 2021 med hjemmel i lov 2. juli 1999 nr. 64 om helsepersonell m.v. (helsepersonelloven) § 11 og lov 4. desember 1992 nr. 132 om legemidler m.v. (legemiddelloven) § 25b.</dd><dt class="refid">RefID</dt><dd class="refid">forskrift/2021-12-10-3482</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rekvirering og utlevering av legemidler fra apotek<ul class="tocSubUl"><li>I<ul class="tocSubUl"><li>§ 2-5a. Sykepleieres rett til rekvirering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-10-3482" id="dokument"><h1>Forskrift om endring i forskrift om rekvirering og utlevering av legemidler fra apotek</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-10-3482/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. april 1998 nr. 455 om rekvirering og utlevering av legemidler fra apotek gjøres følgende endringer:</article> <article class="defaultP" margin-top="true">§ 2-4 nytt tredje og fjerde ledd skal lyde:</article><article class="legalP" id="kapittel-1-ledd-2">Provisorfarmasøyter og reseptarfarmasøyter ansatt i kommunal virksomhet, i helseforetak og i private ideelle sykehus med driftsavtale med et regionalt helseforetak kan rekvirere vaksiner i henhold til vaksinasjonsprogram mot covid-19, jf. forskrift om nasjonalt vaksinasjonsprogram og forskrift om legemiddelhåndtering for virksomheter og helsepersonell som yter helsehjelp. Rekvireringsretten omfatter også legemidler som er nødvendig for administrering av vaksinen.</article><article class="legalP" id="kapittel-1-ledd-3">Provisorfarmasøyter og reseptarfarmasøyter i apotek kan rekvirere vaksiner mot covid-19 i henhold til vaksinasjonsprogram mot covid-19, jf. forskrift om nasjonalt vaksinasjonsprogram, for administrering i apoteket. Rekvireringsretten omfatter også legemidler som er nødvendig for administrering av vaksinen. Farmasøyter som eier apotek har ikke slik rekvireringsrett.</article> <article class="defaultP" margin-top="true">§ 2-5a skal lyde:</article><article class="futureLegalArticle" data-name="§2-5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-5a</span>. <span class="legalArticleTitle">Sykepleieres rett til rekvirering</span></span><article class="legalP" id="kapittel-1-foreslåttparagraf-1-ledd-1">Sykepleiere kan rekvirere vaksiner i henhold til vaksinasjonsprogram mot covid-19, jf. forskrift om nasjonalt vaksinasjonsprogram og forskrift om legemiddelhåndtering for virksomheter og helsepersonell som yter helsehjelp. Rekvireringsretten omfatter også legemidler som er nødvendig for administrering av vaksinen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-10-3482/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Bestemmelsene trer i kraft 1. januar 2022 og opphører 1. januar 2023.</article></section></main></body></html>