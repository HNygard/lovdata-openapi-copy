<!DOCTYPE html><html lang="no"><head><title>Forskrift om endring i forskrift om høyere yrkesfaglig utdanning, forskrift om kvalitetssikring og kvalitetsutvikling i høyere utdanning og fagskoleutdanning, forskrift om godskriving og fritak av høyere utdanning og forskrift om Nasjonal vitnemåls- og karakterportal</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-07-07-2381</dd><dt class="dokid">DokumentID</dt><dd class="dokid">LTI/forskrift/2021-07-07-2381</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2021-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-07-11-1005</li><li>forskrift/2010-02-01-96</li><li>forskrift/2018-12-21-2221</li><li>forskrift/2016-12-17-1819</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5g</li><li>lov/2005-04-01-15/§3-5h</li><li>lov/2018-06-08-28/§16a</li><li>lov/2018-06-08-28/§27</li></ul></dd><dt class="dateOfPublication">Kunngjort</dt><dd class="dateOfPublication">2021-07-12 14:45</dd><dt class="journalNumber">Journalnummer</dt><dd class="journalNumber">2021-1385</dd><dt class="titleShort">Korttittel</dt><dd class="titleShort">Endr. i fagskoleforskriften mfl.</dd><dt class="title">Tittel</dt><dd class="title">Forskrift om endring i forskrift om høyere yrkesfaglig utdanning, forskrift om kvalitetssikring og kvalitetsutvikling i høyere utdanning og fagskoleutdanning, forskrift om godskriving og fritak av høyere utdanning og forskrift om Nasjonal vitnemåls- og karakterportal</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 7. juli 2021 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16a og § 27 og lov 1. april 2005 nr. 15 om universiteter og høyskoler (universitets- og høyskoleloven) § 3-5g og § 3-5h.</dd><dt class="refid">RefID</dt><dd class="refid">forskrift/2021-07-07-2381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høyere yrkesfaglig utdanning, forskrift om kvalitetssikring og kvalitetsutvikling i høyere utdanning og fagskoleutdanning, forskrift om godskriving og fritak av høyere utdanning og forskrift om Nasjonal vitnemåls- og karakterportal<ul class="tocSubUl"><li>I<ul class="tocSubUl"><li>§ 6. Falske vitnemål og dokumenter</li><li>§ 19. Informasjon om krav om politiattest</li></ul></li><li>II<ul class="tocSubUl"><li>§ 6-2. Register for godkjenning av utenlandsk utdanning (GAUS)</li></ul></li><li>III<ul class="tocSubUl"><li>§ 1. Virkeområde</li><li>§ 6. Særskilte godkjenningsregler</li></ul></li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/forskrift/2021-07-07-2381" id="dokument"><h1>Forskrift om endring i forskrift om høyere yrkesfaglig utdanning, forskrift om kvalitetssikring og kvalitetsutvikling i høyere utdanning og fagskoleutdanning, forskrift om godskriving og fritak av høyere utdanning og forskrift om Nasjonal vitnemåls- og karakterportal</h1><section class="section" data-name="kapI" id="kapittel-1" data-lovdata-URL="LTI/forskrift/2021-07-07-2381/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. juli 2019 nr. 1005 om høyere yrkesfaglig utdanning (fagskoleforskriften) gjøres følgende endringer:</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Falske vitnemål og dokumenter</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Et vitnemål eller dokument er falskt dersom det inneholder skriftlig eller digital dokumentasjon som ikke er sannferdig, eller dersom innholdet i et opprinnelig, skriftlig eller digitalt, vitnemål eller dokument er manipulert eller endret.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Med dokument utferdiget av falske utdanningsinstitusjoner menes dokument som er utferdighet av ikke-eksisterende utdanningsinstitusjoner eller av utdanningsinstitusjoner som gir uriktig uttrykk for å ha akkreditering etter fagskoleloven § 5 eller tilsvarende utenlandsk regelverk.</article></article> <article class="defaultP" margin-top="true">I § 19 skal overskriften lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Informasjon om krav om politiattest</span></span></article> <article class="defaultP" margin-top="true">§ 19 første og andre ledd oppheves. Nåværende tredje ledd blir nytt første ledd.</article> <article class="defaultP" margin-top="true">§ 24 og § 25 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-07-07-2381/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 1. februar 2010 nr. 96 om kvalitetssikring og kvalitetsutvikling i høyere utdanning og fagskoleutdanning gjøres følgende endringer:</article> <article class="defaultP" margin-top="true">§ 1-5 fjerde ledd skal lyde:</article><article class="numberedLegalP" data-numerator="4" id="kapittel-2-nummer-1">(4) Generell godkjenning:<ul class="defaultList"><li data-li-identifier="-" data-name="-"><article class="listArticle" id="kapittel-2-nummer-1-punkt-1"><article class="legalP" id="kapittel-2-nummer-1-punkt-1-ledd-1">Godkjenne utenlandsk høyere utdanning (generell godkjenning).</article></article></li><li data-li-identifier="-" data-name="-"><article class="listArticle" id="kapittel-2-nummer-1-punkt-2"><article class="legalP" id="kapittel-2-nummer-1-punkt-2-ledd-1">Bidra til en samordnet nasjonal praksis for godkjenning etter universitets- og høyskoleloven § 3-5h ved å dele vedtak om generell godkjenning og gi rådgivningsbistand til institusjonene.</article></article></li><li data-li-identifier="-" data-name="-"><article class="listArticle" id="kapittel-2-nummer-1-punkt-3"><article class="legalP" id="kapittel-2-nummer-1-punkt-3-ledd-1">Være og drive informasjonssenter etter Lisboakonvensjonen og møte som norsk representant i ENIC-nettverket, jf. Lisboakonvensjonens artikkel X.</article></article></li><li data-li-identifier="-" data-name="-"><article class="listArticle" id="kapittel-2-nummer-1-punkt-4"><article class="legalP" id="kapittel-2-nummer-1-punkt-4-ledd-1">Føre og vedlikeholde listen om Generell studiekompetanse for søkere med utenlandsk utdanning (GSU-listen).</article></article></li></ul></article> <article class="defaultP" margin-top="true">§ 6-1 første ledd første punktum skal lyde:</article><article class="legalP" id="kapittel-2-ledd-2">NOKUT avgjør søknader fra enkeltpersoner om generell godkjenning av utdanning fra utenlandsk høyere utdanningsinstitusjon.</article> <article class="defaultP" margin-top="true">§ 6-1 fjerde ledd skal lyde:</article><article class="numberedLegalP" data-numerator="4" id="kapittel-2-nummer-2">(4) NOKUT skal gi råd til institusjonene i godkjenningsarbeidet.</article> <article class="defaultP" margin-top="true">§ 6-2 skal lyde:</article><article class="futureLegalArticle" data-name="§6-2" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Register for godkjenning av utenlandsk utdanning (GAUS)</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Registeret for godkjenning av utenlandsk utdanning (GAUS) skal inneholde informasjon om vedtakene om både generell og faglig godkjenning av utenlandsk høyere utdanning. Registerets formål er å legge til rette for en samordnet nasjonal praksis av godkjenning av utenlandsk høyere utdanning for å sikre likebehandling av søknader om godkjenning etter Lisboakonvensjonen.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) NOKUT skal registrere vedtakene om generell godkjenning av utenlandsk høyere utdanning, og universitetene og høyskolene skal registrere vedtakene om faglig godkjenning av utenlandsk høyere utdanning etter universitets- og høyskoleloven § 3-4, § 3-5 og § 3-5a–c i GAUS.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) I GAUS kan det, i tillegg til informasjon om vedtak etter andre ledd, registreres opplysninger om navn, fødselsnummer, D-nummer, kjønn, statsborgerskap, kontaktinformasjon og informasjon om studiested.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Informasjonen i registeret skal gjøres tilgjengelig for NOKUT og for universiteter og høyskoler som kan fatte godkjenningsvedtak i henhold til universitets- og høyskoleloven § 3-5, § 3-5a, § 3-5b, § 3-5e og § 3-5f.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) UNIT er behandlingsansvarlig for registeret.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-07-07-2381/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 21. desember 2018 nr. 2221 om godskriving og fritak av høyere utdanning gjøres følgende endringer:</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om godkjenning av norsk og utenlandsk høyere utdanning og av realkompetanse (godkjenningsforskriften)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></span><article class="legalP" id="kapittel-3-foreslåttparagraf-1-ledd-1">Forskriften gjelder for institusjoner med virksomhet regulert av lov 1. april 2005 nr. 15 om universiteter og høyskoler. Forskriften gir bestemmelser om universiteter og høyskolers godkjenning etter universitets- og høyskoleloven § 3-5, § 3-5a, § 3-5b, § 3-5e og § 3-5f for høgskolekandidatgrad og gradene på bachelor-, master- og doktorgradsnivå.</article></article> <article class="defaultP" margin-top="true">§ 2 oppheves.</article> <article class="defaultP" margin-top="true">§ 3 tredje ledd skal lyde:</article><article class="legalP" id="kapittel-3-ledd-2">Det kan gjøres unntak fra tilknytningskravet for masterprogram i helse- og sosialfag som bygger på rammeplanstyrte videreutdanninger innenfor samme fagområde, det vil si at rammeplanstyrte videreutdanninger på samme fagområde kan godkjennes som del av graden.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-3-ledd-3">Ved godkjenning av utdanning og/eller annen kompetanse som tidligere har inngått i grunnlaget for en grad eller som del av en grad eller yrkesutdanning, må en student i tillegg avlegge minst 60 nye studiepoeng, det vil si studiepoeng som ikke har inngått i den tidligere (godkjente) graden ved institusjonen, før det kan utstedes et nytt vitnemål eller tildeles en ny grad. Institusjonene kan selv fastsette krav om inntil 90 nye studiepoeng for bestemte utdanninger.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Særskilte godkjenningsregler</span></span><article class="legalP" id="kapittel-3-foreslåttparagraf-2-ledd-1">Utdanning som tidligere har blitt godkjent med redusert uttelling i henhold til bestemmelsen i loven § 3-5e, skal godkjennes i samsvar med tidligere praksis.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2021-07-07-2381/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskrift 17. desember 2016 nr. 1819 om Nasjonal vitnemåls- og karakterportal oppheves.</article></section><section class="section" data-name="kapV" id="kapittel-5" data-lovdata-URL="LTI/forskrift/2021-07-07-2381/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Forskriften trer i kraft 1. august 2021.</article></section></main></body></html>