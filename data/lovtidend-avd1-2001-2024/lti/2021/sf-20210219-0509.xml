<!DOCTYPE html><html lang="no"><head><title>Forskrift om endring i forskrift om tilskudd til audiovisuell produksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-19-509</dd><dt class="dokid">DokumentID</dt><dd class="dokid">LTI/forskrift/2021-02-19-509</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="subunit">Etat</dt><dd class="subunit"><ul><li>Norsk filminstitutt</li></ul></dd><dt class="dateInForce">I kraft fra</dt><dd class="dateInForce">2021-02-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-10-31-1264</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2016-10-07-1196/§6</li></ul></dd><dt class="dateOfPublication">Kunngjort</dt><dd class="dateOfPublication">2021-02-23 16:10</dd><dt class="journalNumber">Journalnummer</dt><dd class="journalNumber">2021-0243</dd><dt class="titleShort">Korttittel</dt><dd class="titleShort">Endr. i forskrift om tilskudd til audiovisuell produksjon</dd><dt class="title">Tittel</dt><dd class="title">Forskrift om endring i forskrift om tilskudd til audiovisuell produksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk Filminstitutt 19. februar 2021 med hjemmel i forskrift 7. oktober 2016 nr. 1196 om tilskudd til produksjon og formidling av audiovisuelle verk § 6.</dd><dt class="refid">RefID</dt><dd class="refid">forskrift/2021-02-19-509</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til audiovisuell produksjon<ul class="tocSubUl"><li>I<ul class="tocSubUl"><li>§ 3-3. Vilkår</li><li>§ 3-9. Etterhåndstilskudd</li><li>§ 3-10. Utmåling av etterhåndstilskudd</li><li>§ 3-11. Tilskudd til lansering av audiovisuelle verk</li><li>§ 3-12. Utmåling lanseringstilskudd</li><li>§ 3-13. Maksimalt offentlig tilskudd til audiovisuelle verk</li><li>§ 3-14. Absolutt tak på tilskudd til utvikling og produksjon til et audiovisuelt verk</li><li>§ 4-2. Krav til søker</li><li>§ 4-3. Tilskudd basert på samlet aktivitet</li><li>§ 6-1. Kontroll og rapportering om bruken av tilskudd</li><li>§ 6-2. Regnskap</li><li>§ 7-1. Omgjøring av vedtak om tildeling av tilskudd</li><li>§ 7-2. Tilbakeholdelse av tilskudd og motregning</li><li>§ 7-3. Utestengelse fra tilskuddsordninger ved mislighold</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-19-509" id="dokument"><h1>Forskrift om endring i forskrift om tilskudd til audiovisuell produksjon</h1><section class="section" data-name="kapI" id="kapittel-1" data-lovdata-URL="LTI/forskrift/2021-02-19-509/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. oktober 2016 nr. 1264 om tilskudd til audiovisuell produksjon gjøres følgende endringer:</article> <article class="defaultP" margin-top="true">§ 1-3 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>audiovisuelt verk:</i> en fiksjonsbasert eller dokumentarisk fremstilling gjennom lyd og bilder i form av film eller serier produsert for offentlig visning eller omsetning.</article></article></li></ul></article> <article class="defaultP" margin-top="true">§ 1-3 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>smalt audiovisuelt verk:</i> et audiovisuelt verk som oppfyller minst ett av følgende kriterier: <ul class="defaultList"><li data-li-identifier="i." data-name="i."><article class="listArticle" id="kapittel-1-ledd-1-punkt-2-ledd-1-punkt-1"><article class="legalP" id="kapittel-1-ledd-1-punkt-2-ledd-1-punkt-1-ledd-1">har Norge som primærmarked,</article></article></li><li data-li-identifier="ii." data-name="ii."><article class="listArticle" id="kapittel-1-ledd-1-punkt-2-ledd-1-punkt-2"><article class="legalP" id="kapittel-1-ledd-1-punkt-2-ledd-1-punkt-2-ledd-1">inneholder mer enn 50 prosent norsk eller samisk dialog,</article></article></li><li data-li-identifier="iii." data-name="iii."><article class="listArticle" id="kapittel-1-ledd-1-punkt-2-ledd-1-punkt-3"><article class="legalP" id="kapittel-1-ledd-1-punkt-2-ledd-1-punkt-3-ledd-1">er av tydelig kunstnerisk karakter,</article></article></li><li data-li-identifier="iv." data-name="iv."><article class="listArticle" id="kapittel-1-ledd-1-punkt-2-ledd-1-punkt-4"><article class="legalP" id="kapittel-1-ledd-1-punkt-2-ledd-1-punkt-4-ledd-1">bruker et eksperimentelt eller innovativt filmspråk,</article></article></li><li data-li-identifier="v." data-name="v."><article class="listArticle" id="kapittel-1-ledd-1-punkt-2-ledd-1-punkt-5"><article class="legalP" id="kapittel-1-ledd-1-punkt-2-ledd-1-punkt-5-ledd-1">fokuserer på norsk kultur eller historier, eller</article></article></li><li data-li-identifier="vi." data-name="vi."><article class="listArticle" id="kapittel-1-ledd-1-punkt-2-ledd-1-punkt-6"><article class="legalP" id="kapittel-1-ledd-1-punkt-2-ledd-1-punkt-6-ledd-1">er rettet mot barn eller unge og basert på et originalmanuskript skrevet av norsk manusforfatter.</article></article></li></ul></article></article></li></ul></article> <article class="defaultP" margin-top="true">§ 1-3 første ledd bokstav f, n og o oppheves. Nåværende bokstaver g, h, i, j, k, l, m blir henholdsvis bokstavene f, g, h, i, j, k, l.</article> <article class="defaultP" margin-top="true">§ 1-3 første ledd bokstav f skal lyde:</article><article class="legalP" id="kapittel-1-ledd-2"><i>format:</i> audiovisuelle verk definert i denne bestemmelsens bokstav g til l.</article> <article class="defaultP" margin-top="true">§ 1-3 første ledd bokstav j skal lyde:<ul class="defaultList"><li data-li-identifier="j." data-name="j."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>serie:</i> drama- og dokumentarserie som definert i denne bestemmelsen bokstav k og l.</article></article></li></ul></article> <article class="defaultP" margin-top="true">§ 1-3 første ledd bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>dramaserie:</i> En fiksjonsbasert fremstilling i flere deler med klar innbyrdes tematisk eller motivmessig sammenheng.</article></article></li></ul></article> <article class="defaultP" margin-top="true">§ 1-3 første ledd bokstav l skal lyde:<ul class="defaultList"><li data-li-identifier="l." data-name="l."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1"><i>dokumentarserie:</i> En dokumentarisk fremstilling i flere deler med klar innbyrdes tematisk eller motivmessig sammenheng.</article></article></li></ul></article> <article class="defaultP" margin-top="true">§ 1-5 første ledd tredje punktum skal lyde:</article><article class="legalP" id="kapittel-1-ledd-3">Tilskuddsforvalter kan stille ytterligere krav til søknaden.</article> <article class="defaultP" margin-top="true">§ 1-6 tredje ledd skal lyde:</article><article class="legalP" id="kapittel-1-ledd-4">Tilskuddsmottaker plikter å oppgi alle offentlig tilskudd som prosjektet mottar.</article> <article class="defaultP" margin-top="true">§ 2-1 første ledd skal lyde:</article><article class="legalP" id="kapittel-1-ledd-5">Dette kapittelet gjelder tilskudd til fagarbeidere i den norske audiovisuelle bransjen.</article> <article class="defaultP" margin-top="true">§ 2-2 skal lyde:</article><article class="legalP" id="kapittel-1-ledd-6">For å kunne motta tilskudd etter dette kapittelet må søker ha relevant utdanning på bachelornivå eller høyere, eller kunne dokumentere relevant yrkeserfaring fra den audiovisuelle bransjen.</article><article class="legalP" id="kapittel-1-ledd-7">Regionale filmsentre og filmfond kan gjøre unntak fra kompetansekravet i denne bestemmelsen for tilskudd etter dette kapittelet.</article><article class="legalP" id="kapittel-1-ledd-8">Tilskudd etter § 2-4 kan kun gis til søkere som er registrert som enkeltpersonsforetak i Enhetsregisteret.</article> <article class="defaultP" margin-top="true">§ 2-5 tredje ledd skal lyde:</article><article class="legalP" id="kapittel-1-ledd-9">Der Norsk filminstitutt er tilskuddsforvalter, kan tilskudd etter denne bestemmelsen kun brukes til internasjonale arrangementer.</article> <article class="defaultP" margin-top="true">§ 3-1 første ledd skal lyde:</article><article class="legalP" id="kapittel-1-ledd-10">Dette kapittelet gjelder tilskudd til utvikling, produksjon og lansering av audiovisuelle verk.</article> <article class="defaultP" margin-top="true">§ 3-1 annet ledd oppheves. Nåværende tredje og fjerde ledd blir andre og tredje ledd.</article> <article class="defaultP" margin-top="true">§ 3-2 femte ledd skal lyde:</article><article class="legalP" id="kapittel-1-ledd-11">For tilskudd til lansering etter § 3-11 kan det i særlige tilfeller gjøres unntak fra kravet om at foretaket ikke har det offentlige som hovedeier.</article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Vilkår</span></span><article class="legalP" id="kapittel-1-foreslåttparagraf-1-ledd-1">Følgende vilkår må være oppfylt for å kunne motta tilskudd:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Søker skal dokumentere å ha inngått avtaler med rettighetshavere etter åndsverkloven som sikrer at søker besitter eller kan erverve alle nødvendige rettigheter for å realisere det audiovisuelle verket, og at søker kan inngå avtaler om salg, distribusjon og visning av det ferdige audiovisuelle verket. Ved engasjement av slike rettighetshavere kreves at søker ved ethvert tilfelle følger de gjeldende kollektive avtalene med bransjens organisasjoner.</article><article class="legalP" id="kapittel-1-foreslåttparagraf-1-ledd-1-punkt-1-ledd-2">Tilskuddsmottaker skal besitte og alene ha den nødvendige rett til å råde over slike rettigheter når tilbud om tilskudd aksepteres.</article><article class="legalP" id="kapittel-1-foreslåttparagraf-1-ledd-1-punkt-1-ledd-3">Tilskuddsmottaker skal også uten begrensninger ha de nødvendige rettigheter for den eksklusive forvaltning av rettigheter i det audiovisuelle verket, samt den økonomiske forvaltning av det audiovisuelle verket.</article><article class="legalP" id="kapittel-1-foreslåttparagraf-1-ledd-1-punkt-1-ledd-4">Tilskuddsmottaker kan inngå avtaler som gir tredjepart utnyttelsesrett (lisens) til salg, distribusjon og visning av det audiovisuelle verket forutsatt at avtalene er tidsavgrensede og geografisk avgrensede, men kan ikke overdra eierskap til immaterielle rettigheter til eller i det audiovisuelle verket.</article><article class="legalP" id="kapittel-1-foreslåttparagraf-1-ledd-1-punkt-1-ledd-5">For minoritetsprodusenter kreves det kun eierandel i det audiovisuelle verket.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Søker skal dokumentere tilfredsstillende økonomisk, faglig og praktisk evne til å gjennomføre prosjektet og være ansvarlig for prosjektets regnskap.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Søknaden må gjelde et kulturprodukt. For samproduksjoner med norske minoritetsprodusenter er det tilstrekkelig at prosjektet er definert som kulturprodukt i opphavslandet. For søkere med hovedprodusent fra land uten kompetent myndighet til slik godkjenning, vil tilskuddsforvalter gjøre en vurdering av hvorvidt prosjektet er et kulturprodukt</article></article></li></ul></article></article> <article class="defaultP" margin-top="true">§ 3-4 første ledd første punktum skal lyde:</article><article class="legalP" id="kapittel-1-ledd-12">Audiovisuelle verk som får produksjons-, lanserings- og/eller etterhåndstilskudd etter dette kapittelet skal gjøres tilgjengelig med norsk tekst i Norge.</article> <article class="defaultP" margin-top="true">§ 3-4 annet ledd skal lyde:</article><article class="legalP" id="kapittel-1-ledd-13">For audiovisuelle verk som får produksjons-, lanserings- og/eller etterhåndstilskudd etter dette kapittelet og som skal distribueres på kino i Norge er det en forutsetning for tilskudd at verket distribueres med teksting og synstolking.</article> <article class="defaultP" margin-top="true">§ 3-5 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-13-punkt-1"><article class="legalP" id="kapittel-1-ledd-13-punkt-1-ledd-1">formålet med tilskuddsordningen,</article></article></li></ul></article> <article class="defaultP" margin-top="true">§ 3-5 første ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-13-punkt-2"><article class="legalP" id="kapittel-1-ledd-13-punkt-2-ledd-1">mangfold i skaper-, innholds- og brukerleddet, og kjønnsbalanse.</article></article></li></ul></article> <article class="defaultP" margin-top="true">§ 3-5 annet ledd skal lyde:</article><article class="legalP" id="kapittel-1-ledd-14">Tillskuddsforvalter kan vektlegge prosjektets regionale tilknytning i sin prioritering.</article> <article class="defaultP" margin-top="true">§ 3-6 første ledd annet punktum oppheves.</article> <article class="defaultP" margin-top="true">§ 3-6 annet ledd skal lyde:</article><article class="legalP" id="kapittel-1-ledd-15">Tilskudd etter denne bestemmelsen kan gis til audiovisuelle verk i alle formater.</article> <article class="defaultP" margin-top="true">§ 3-7 tredje ledd annet punktum skal lyde:</article><article class="legalP" id="kapittel-1-ledd-16">Forhåndstilskudd etter denne bestemmelsen skal ikke overstige 50 prosent av filmens godkjente budsjett.</article> <article class="defaultP" margin-top="true">§ 3-8 første ledd annet punktum oppheves.</article> <article class="defaultP" margin-top="true">§ 3-9 skal lyde:</article><article class="futureLegalArticle" data-name="§3-9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-9</span>. <span class="legalArticleTitle">Etterhåndstilskudd</span></span><article class="legalP" id="kapittel-1-foreslåttparagraf-2-ledd-1">Etterhåndstilskudd skal stimulere til solid publikumsoppslutning, utnyttelse av prosjektenes markedspotensial, produksjon av barne- og ungdomsfilm og høy andel av privat kapital i norsk filmproduksjon.</article><article class="legalP" id="kapittel-1-foreslåttparagraf-2-ledd-2">Norsk filminstitutt kan gi etterhåndstilskudd til spillefilmer og dokumentarfilmer som har mottatt produksjonstilskudd fra tilskuddsforvalter etter § 3-6 eller § 3-7, og som har primærlansering på norsk kino og ellers oppfyller vilkårene under. Med primærlansering på kino menes det at filmen vises offentlig eksklusivt på norske kinoer i en periode på minimum 8 uker før andre plattformer viser filmen. Norsk filminstitutt kan gjøre unntak fra dette vilkåret i særlige tilfeller.</article><article class="legalP" id="kapittel-1-foreslåttparagraf-2-ledd-3">Filmer med produksjonstilskudd etter § 3-6 fra regional tilskuddsforvalter kan få etterhåndstilskudd dersom samlede utviklings- og produksjonstilskudd fra en enkelt regional tilskuddsforvalter utgjør minst 25&#xa0;% av utviklings- og produksjonsbudsjettet eller 3 mill kroner eller mer.</article><article class="legalP" id="kapittel-1-foreslåttparagraf-2-ledd-4">Dersom det søkes om både produksjonstilskudd og etterhåndstilskudd fra Norsk filminstitutt, må disse søknadene leveres samtidig. Søknader om etterhåndstilskudd med betydelig regionalt tilskudd sendes Norsk filminstitutt innen innsending av dokumentasjon av fullfinansiering til regional tilskuddsforvalter og før igangsetting av produksjonsfasen.</article><article class="legalP" id="kapittel-1-foreslåttparagraf-2-ledd-5">Vedtak om tildeling av etterhåndstilskudd gis samtidig med vedtak om tilskudd til produksjon for filmer med forhåndstilskudd fra Norsk filminstitutt.</article><article class="legalP" id="kapittel-1-foreslåttparagraf-2-ledd-6">Forhåndstilsagn om etterhåndstilskudd gis på grunnlag av filmens godkjente utviklings-, og produksjonsbudsjett sammenholdt med filmens finansieringsplan. Endelig tilsagn gis på bakgrunn av filmens regnskapsførte kostnader dersom disse er lavere enn angitt i forhåndstilsagnet, og ut fra regnskapsførte finansieringsbidrag fra andre offentlige kilder dersom disse er høyere enn i forhåndstilsagnet.</article><article class="legalP" id="kapittel-1-foreslåttparagraf-2-ledd-7">Samlet offentlig tilskudd kan likevel ikke overstige tilskuddstaket etter § 3-13 og § 3-14.</article><article class="legalP" id="kapittel-1-foreslåttparagraf-2-ledd-8">For å kunne få etterhåndstilskudd må:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-8-punkt-1"><article class="legalP" id="kapittel-1-foreslåttparagraf-2-ledd-8-punkt-1-ledd-1">film med produksjonstilskudd etter § 3-6, ha solgt minimum 25&#xa0;000 billetter i ordinær kinodistribusjon,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-8-punkt-2"><article class="legalP" id="kapittel-1-foreslåttparagraf-2-ledd-8-punkt-2-ledd-1">dokumentarfilm med produksjonstilskudd etter § 3-6, ha solgt 15&#xa0;000 billetter i ordinær kinodistribusjon,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-8-punkt-3"><article class="legalP" id="kapittel-1-foreslåttparagraf-2-ledd-8-punkt-3-ledd-1">film med produksjonstilskudd etter § 3-7, ha solgt minimum 50&#xa0;000 billetter i ordinær kinodistribusjon.</article></article></li></ul></article></article> <article class="defaultP" margin-top="true">Nåværende § 3-10 oppheves. Nåværende § 3-11 blir § 3-10, § 3-12 blir § 3-11, § 3-13 blir § 3-12, § 3-14 blir § 3-13, § 3-15 blir § 3-14, § 3-16 blir § 3-15, § 3-17 blir § 3-16, § 3-18 blir § 3-17, § 3-19 blir § 3-18. Nåværende § 3-20 oppheves.</article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Utmåling av etterhåndstilskudd</span></span><article class="legalP" id="kapittel-1-foreslåttparagraf-3-ledd-1">Etterhåndstilskudd utgjør 75 prosent av filmens dokumenterte inntekter eks. mva., fra distribusjon og salg av visningsrett de tre første årene etter filmens første offentlige primærvisning på kino i Norge, innenfor de begrensningene som følger av denne bestemmelsen.</article><article class="legalP" id="kapittel-1-foreslåttparagraf-3-ledd-2">For barne- og ungdomsfilmer utgjør etterhåndstilskuddet 150 prosent av dokumenterte inntekter. Med barne- og ungdomsfilm menes filmer med uttrykt målgruppe under 18 år, der markedsplan, distribusjonsplan og prosjektets ambisjoner retter seg mot barn og/eller ungdom.</article><article class="legalP" id="kapittel-1-foreslåttparagraf-3-ledd-3">Det kan settes krav til at filmens inntekter kontrolleres og fordeles av en uavhengig part (collecting agency).</article><article class="legalP" id="kapittel-1-foreslåttparagraf-3-ledd-4">Som grunnlag for utbetaling av etterhåndstilskudd godkjennes prosjektets dokumenterte inntekter før fordeling til investorer, kredittgivere, samprodusenter og royaltyinnehavere. Inntektene skal være knyttet til kommersiell visning av filmen.</article><article class="legalP" id="kapittel-1-foreslåttparagraf-3-ledd-5">Bytteavtaler, inntekter fra salg av filmrelaterte produkter, sponsorinntekter, remakeinntekter, inntekter på salg av omtale, reklame, produktplassering og lignende, samt lønnskreditter godkjennes ikke som grunnlag for etterhåndstilskudd.</article><article class="legalP" id="kapittel-1-foreslåttparagraf-3-ledd-6">Inntekter fra salg godkjennes kun dersom Norsk filminstitutt mener at avtalene gjenspeiler filmens kommersielle verdi i markedet på avtaletidspunktet og at avtalene er inngått på normale forretningsmessige vilkår. Inntekter fra forhåndssalg og forhåndsolgte minimumsgarantier , vil kun utløse etterhåndstilskudd dersom de er forelagt og godkjent av Norsk filminstitutt før filmens premiere.</article><article class="legalP" id="kapittel-1-foreslåttparagraf-3-ledd-7">Hvis Norsk filminstitutt vurderer det slik at filmen ikke har Norge som sitt primærmarked, skjer beregning av etterhåndstilskudd på grunnlag av filmens dokumenterte inntekter fra visning i Norge.</article><article class="legalP" id="kapittel-1-foreslåttparagraf-3-ledd-8">Maksimalt etterhåndstilskudd for filmer med produksjonstilskudd etter § 3-7 kan ikke overskride 50&#xa0;% av godkjent sluttregnskap for utviklings- og produksjonskostnader eller følgende beløpstak:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-8-punkt-1"><article class="legalP" id="kapittel-1-foreslåttparagraf-3-ledd-8-punkt-1-ledd-1">etterhåndstilskudd til filmer som er tildelt produksjonstilskudd på under 12 millioner kroner, kan ikke overskride 12 millioner kroner,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-8-punkt-2"><article class="legalP" id="kapittel-1-foreslåttparagraf-3-ledd-8-punkt-2-ledd-1">etterhåndstilskudd til filmer som er tildelt produksjonstilskudd på 12 millioner kroner eller høyere, kan ikke overskride 18 millioner kroner.</article></article></li></ul></article><article class="legalP" id="kapittel-1-foreslåttparagraf-3-ledd-9">For filmer som gis tilskudd til produksjon etter § 3-6, skal maksimalt etterhåndstilskudd ikke overskride 20&#xa0;% av godkjent sluttregnskap for utviklings- og produksjonskostnader eller 8 millioner kroner.</article></article> <article class="defaultP" margin-top="true">§ 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Tilskudd til lansering av audiovisuelle verk</span></span><article class="legalP" id="kapittel-1-foreslåttparagraf-4-ledd-1">Tilskudd til lansering skal bidra til:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">å øke produksjonsforetakets inntekter fra verket fra alle plattformer, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">at hvert audiovisuelt verk når sitt optimale publikumspotensial og hevder seg internasjonalt.</article></article></li></ul></article><article class="legalP" id="kapittel-1-foreslåttparagraf-4-ledd-2">Tilskudd til lansering i Norge kan gis til et nytt audiovisuelt verk i sin primære lanseringsfase. Det er et vilkår at verket gjøres allment tilgjengelig for et bredt norsk publikum. I vurderingen av, og prioriteringen mellom, søknader om tilskudd til lansering i Norge skal det legges vekt på lanseringsplaner, lanseringstidspunkt, publikumsestimat, grad av tilgjengelighet for publikum og prosjektets forventede inntektspotensial basert på gjeldende markedsvilkår. Norsk filminstitutt kan prioritere audiovisuelle verk som har mottatt produksjonstilskudd etter denne forskriften.</article><article class="legalP" id="kapittel-1-foreslåttparagraf-4-ledd-3">Tilskudd til lansering i utlandet kan gis til lansering av audiovisuelle verk på festivaler, salgsmarkeder og andre relevante arenaer. I vurdering av, og prioritering mellom, søknader om tilskudd til lansering i utlandet, skal det legges vekt på verkets estimerte salgspotensial og arenaens posisjon internasjonalt.</article></article> <article class="defaultP" margin-top="true">§ 3-12 skal lyde:</article><article class="futureLegalArticle" data-name="§3-12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Utmåling lanseringstilskudd</span></span><article class="legalP" id="kapittel-1-foreslåttparagraf-5-ledd-1">Tilskudd til lansering i Norge skal ikke overstige 75 prosent av regnskapsførte lanseringskostnader.</article><article class="legalP" id="kapittel-1-foreslåttparagraf-5-ledd-2">Tilskudd til lansering i utlandet skal ikke overstige prosentsatsene i § 3-13.</article><article class="legalP" id="kapittel-1-foreslåttparagraf-5-ledd-3">Norsk filminstitutt kan fastsette satser for lanseringstilskudd.</article></article> <article class="defaultP" margin-top="true">§ 3-13a oppheves.</article> <article class="defaultP" margin-top="true">§ 3-13 skal lyde:</article><article class="futureLegalArticle" data-name="§3-13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-13</span>. <span class="legalArticleTitle">Maksimalt offentlig tilskudd til audiovisuelle verk</span></span><article class="legalP" id="kapittel-1-foreslåttparagraf-6-ledd-1">Dersom ikke annet følger av denne bestemmelsens andre ledd, skal maksimalt samlet offentlig tilskudd til audiovisuelle verk ikke overstige 50 prosent av filmens godkjente regnskapsførte utviklings-, produksjons- og lanseringskostnader.</article><article class="legalP" id="kapittel-1-foreslåttparagraf-6-ledd-2">Maksimalt samlet offentlig tilskudd til smale audiovisuelle verk som mottar tilskudd etter dette kapittelet skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">for film som mottar etterhåndstilskudd og har fått forhåndstilskudd etter § 3-7, ikke overstige 75 prosent av filmens godkjente regnskapsførte utviklings-, produksjons- og lanseringskostnader. Dersom filmen mottar etterhåndstilskudd og har mottatt produksjonstilskudd fra tilskuddsforvalter etter § 3-6 skal offentlig tilskudd ikke overstige 80 prosent av filmens godkjente regnskapsførte utviklings- og produksjonskostnader,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">for spillefilm som ikke mottar etterhåndstilskudd, ikke overstige 80 prosent av filmens godkjente regnskapsførte utviklings-, produksjons- og lanseringskostnader,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">for dokumentarfilm som ikke mottar etterhåndstilskudd, ikke overstige 90 prosent av verkets godkjente regnskapsførte utviklings-, produksjons- og lanseringskostnader,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">for kortfilm, ikke overstige 100 prosent av verkets godkjente regnskapsførte utviklings-, produksjons- og lanseringskostnader,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">for serie, ikke overstige 50 prosent av verkets godkjente regnskapsførte utviklings-, produksjons- og lanseringskostnader. Tilskuddsforvalter kan i særlige tilfeller godkjenne høyere offentlig tilskuddsandel for serier med smal målgruppe.</article></article></li></ul></article><article class="legalP" id="kapittel-1-foreslåttparagraf-6-ledd-3">For samproduksjoner med utenlandsk hovedprodusent, gjelder prosenttaket for den norske andelen i prosjektet.</article></article> <article class="defaultP" margin-top="true">§ 3-14 skal lyde:</article><article class="futureLegalArticle" data-name="§3-14" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-14</span>. <span class="legalArticleTitle">Absolutt tak på tilskudd til utvikling og produksjon til et audiovisuelt verk</span></span><article class="legalP" id="kapittel-1-foreslåttparagraf-7-ledd-1">Samlet tilskudd til utvikling og produksjon fra Norsk filminstitutt etter denne forskriften, skal ikke overstige 35 millioner kroner til et audiovisuelt verk.</article></article> <article class="defaultP" margin-top="true">§ 3-16 første ledd skal lyde:</article><article class="legalP" id="kapittel-1-ledd-17">Regnskap skal føres i henhold til gjeldende lover og regler og i tråd med god regnskapsskikk. Følgende krav gjelder:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-17-punkt-1"><article class="legalP" id="kapittel-1-ledd-17-punkt-1-ledd-1">det skal føres eget regnskap for hvert audiovisuelle verk som mottar tilskudd etter dette kapittelet,</article></article></li><li data-li-identifier="b." data-name="b."><article class="listArticle" id="kapittel-1-ledd-17-punkt-2"><article class="legalP" id="kapittel-1-ledd-17-punkt-2-ledd-1">regnskapet skal normalt føres i henhold til kontoplan i godkjent kalkyleskjema,</article></article></li><li data-li-identifier="c." data-name="c."><article class="listArticle" id="kapittel-1-ledd-17-punkt-3"><article class="legalP" id="kapittel-1-ledd-17-punkt-3-ledd-1">utgifter som dekkes over budsjettpostens uforutsette utgifter skal konteres på den relevante posten,</article></article></li><li data-li-identifier="d." data-name="d."><article class="listArticle" id="kapittel-1-ledd-17-punkt-4"><article class="legalP" id="kapittel-1-ledd-17-punkt-4-ledd-1">alle avtaler om rettigheter, avtaler med stab og skuespillere, avtaler om kjøp eller leie av et visst omfang, som skal belastes regnskapet, skal inngås skriftlig.</article></article></li></ul></article> <article class="defaultP" margin-top="true">§ 3-17 første punktum skal lyde:</article><article class="legalP" id="kapittel-1-ledd-18">Tilskudd etter dette kapittelet er tilskudd mot avregning.</article> <article class="defaultP" margin-top="true">§ 3-17 siste punktum skal lyde:</article><article class="legalP" id="kapittel-1-ledd-19">Dersom samlet offentlig tilskudd er høyere enn det som følger av § 3-13 eller § 3-14, skal tilskuddsforvalter kreve tilskudd tilbakebetalt slik at maksimalt tilskuddstak ikke overskrides.</article> <article class="defaultP" margin-top="true">§ 3-18 første ledd skal lyde:</article><article class="legalP" id="kapittel-1-ledd-20">Tilskuddsforvalter har rett til ikke-kommersiell visning og profilering av audiovisuelle verk som har mottatt tilskudd etter denne forskriften, på festivaler og kulturelle arrangementer, samt på nettsider, i kataloger og andre publikasjoner. Audiovisuelle verk som har mottatt produksjons- eller lanseringstilskudd og som ikke er i kommersiell distribusjon, kan gjøres tilgjengelig gjennom Norsk filminstitutts klikkefilmtjenester mot vederlag i henhold til normal markedspris.</article> <article class="defaultP" margin-top="true">§ 3-18 annet ledd skal lyde:</article><article class="legalP" id="kapittel-1-ledd-21">Tilskuddsforvalter skal på forhånd klarere med tilskuddsmottakeren at visning etter første ledd ikke kommer i konflikt med verkets kommersielle interesser.</article> <article class="defaultP" margin-top="true">§ 4-1 tredje ledd oppheves.</article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Krav til søker</span></span><article class="legalP" id="kapittel-1-foreslåttparagraf-8-ledd-1">Tilskudd etter denne bestemmelsen kan gis til produksjonsforetak som har oppnådd svært gode kunstneriske og/eller kommersielle resultater i et prosjekt.</article></article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Tilskudd basert på samlet aktivitet</span></span><article class="legalP" id="kapittel-1-foreslåttparagraf-9-ledd-1">Tilskudd etter denne bestemmelsen kan tildeles produksjonsforetak som har oppnådd gode kunstneriske og/eller kommersielle resultater. Foretaket må ha produsert minst én spillefilm, dokumentar eller serie med nasjonal og internasjonal distribusjon i løpet av de siste tre år.</article><article class="legalP" id="kapittel-1-foreslåttparagraf-9-ledd-2">I vurderingen av, og prioritering mellom, søkerne, kan det legges vekt på:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">foretakets tidligere kunstneriske og/eller kommersielle resultater,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">foretakets soliditet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">foretakets kompetanse innen prosjektutvikling og evne til å skape et kreativt miljø,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">målet om likestilling og mangfold i filmbransjen.</article></article></li></ul></article></article> <article class="defaultP" margin-top="true">§ 5-1 første ledd skal lyde:</article><article class="legalP" id="kapittel-1-ledd-22">Tilskudd etter dette kapittelet skal rettes mot fellestiltak, herunder profileringstiltak for den norske audiovisuelle bransjen i utlandet og tiltak for kompetanseheving av bransjen. Tilskudd under dette kapittelet gis ikke til enkeltstående audiovisuelle verk.</article> <article class="defaultP" margin-top="true">§ 5-2 første ledd første punktum skal lyde:</article><article class="legalP" id="kapittel-1-ledd-23">Organisasjoner, stiftelser eller foretak som påtar seg ansvaret for å arrangere, koordinere og gjennomføre felles bransjetiltak for den norske audiovisuelle bransjen kan søke om tilskudd etter dette kapittelet.</article> <article class="defaultP" margin-top="true">Nåværende kapittel 6 blir til nytt kapittel 7. Nytt kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Felles regler om kontroll og rapportering om bruken av tilskudd</span><article class="futureLegalArticle" data-name="§6-1" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Kontroll og rapportering om bruken av tilskudd</span></span><article class="legalP" id="kapittel-1-foreslåttparagraf-10-ledd-1">Tilskuddsforvalter skal sørge for nødvendig kontroll med bruken av tilskuddsmidlene.</article><article class="legalP" id="kapittel-1-foreslåttparagraf-10-ledd-2">Tilskuddsmottaker skal rapportere om bruken av tilskuddet. Tilskuddsforvalter skal fastsette en frist for å avgi rapport om bruken av tilskuddet, og eventuelt levere regnskap og produktet som er beskrevet i vedtaket om tilskudd.</article><article class="legalP" id="kapittel-1-foreslåttparagraf-10-ledd-3">Tilskuddsforvalter kan kontrollere at enkelttilskudd eller et utvalg tilskudd er brukt etter vilkårene og forutsetningene i innvilgelsevedtaket.</article><article class="legalP" id="kapittel-1-foreslåttparagraf-10-ledd-4">Tilskuddsmottaker plikter på forespørsel å fremlegge alle opplysninger som er nødvendige for at tilskuddsforvalter kan føre kontroll etter denne forskriften. Tilskuddsmottaker skal oppbevare all dokumentasjon for at vilkårene for å motta kompensasjon er oppfylt i ti år beregnet fra året etter søknadsåret.</article></article><article class="futureLegalArticle" data-name="§6-2" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Regnskap</span></span><article class="legalP" id="kapittel-1-foreslåttparagraf-11-ledd-1">Regnskap skal føres i henhold til særregler gitt i denne forskriften, gjeldende lover og regler og i tråd med god regnskapsskikk. Tilskuddsforvalter kan fastsette nærmere retningslinjer for regnskapsføring.</article></article> <article class="defaultP" margin-top="true">Kapittel 7 skal lyde:</article><span class="futuretitle" id="kapittel-1-foreslåttittel-2">Kapittel 7. Felles regler om reaksjoner</span><article class="futureLegalArticle" data-name="§7-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 7-1</span>. <span class="legalArticleTitle">Omgjøring av vedtak om tildeling av tilskudd</span></span><article class="legalP" id="kapittel-1-foreslåttparagraf-12-ledd-1">Tilskuddsforvalter kan trekke tilbake tilsagn om tilskudd helt eller delvis og kreve tilbakebetaling av utbetalt tilskudd dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">tilskuddsmottakeren har brutt opplysningsplikten i § 1-6 ved å gi mangelfulle, uriktige eller misvisende opplysninger av betydning for saken. Det kan for eksempel være opplysninger av betydning for vurderingen og prioriteringen av prosjektet eller for hvorvidt tilskuddsmottaker oppfyller vilkårene i forskriften,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">tilskuddet ikke blir benyttet i henhold til vilkår og forutsetninger for tilskuddet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">tilskuddsmottakers drift er i strid med lov eller annet relevant regelverk og dette er dokumentert av en annen offentlig myndighet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">det er vesentlige mangler ved tilskuddsmottakers rapportering,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-12-ledd-1-punkt-5"><article class="legalP" id="kapittel-1-foreslåttparagraf-12-ledd-1-punkt-5-ledd-1">tilskuddet er i strid med EØS-avtalens regler om offentlig støtte,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-12-ledd-1-punkt-6"><article class="legalP" id="kapittel-1-foreslåttparagraf-12-ledd-1-punkt-6-ledd-1">prosjektet endres vesentlig uten godkjenning av tilskuddsforvalter,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-12-ledd-1-punkt-7"><article class="legalP" id="kapittel-1-foreslåttparagraf-12-ledd-1-punkt-7-ledd-1">prosjektet ikke gjennomføres, eller det er sannsynliggjort at tilskuddsmottaker ikke vil kunne gjennomføre prosjektet i tråd med betingelser og vilkår i tilskuddsbrevet,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-12-ledd-1-punkt-8"><article class="legalP" id="kapittel-1-foreslåttparagraf-12-ledd-1-punkt-8-ledd-1">tilskuddsmottaker på annen vesentlig måte har brutt bestemmelsene i denne forskriften eller vilkår fastsatt av tilskuddsforvalter med hjemmel i denne forskriften, for eksempel i retningslinjer.</article></article></li></ul></article><article class="legalP" id="kapittel-1-foreslåttparagraf-12-ledd-2">Ved krav om tilbakebetaling kan det fastsettes rente etter forsinkelsesrenteloven. Dersom tilbakebetalingskravet skyldes at tilskuddet strider mot EØS-regelverket skal det fastsettes renter og renters rente i tråd med EFTAs overvåkingsorgans referanserente.</article><article class="legalP" id="kapittel-1-foreslåttparagraf-12-ledd-3">Ved grovt mislighold skal tilskuddsforvalter umiddelbart stanse alle utbetalinger av tilskudd til tilskuddsmottaker i påvente av en avklaring av om vedtak om tildeling av tilskudd skal omgjøres eller en reaksjon iverksettes.</article><article class="legalP" id="kapittel-1-foreslåttparagraf-12-ledd-4">Tilskuddsmottaker skal varsles før det fattes vedtak etter denne bestemmelsen.</article></article><article class="futureLegalArticle" data-name="§7-2" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">Tilbakeholdelse av tilskudd og motregning</span></span><article class="legalP" id="kapittel-1-foreslåttparagraf-13-ledd-1">Tilskuddsforvalter kan holde tilbake utbetalinger i situasjoner som nevnt i § 7-1, i påvente av en utbedring av påpekte brudd på vilkår og forutsetninger for tilskudd.</article><article class="legalP" id="kapittel-1-foreslåttparagraf-13-ledd-2">Ved utbetaling av for mye tilskudd slik at tilskuddsforvalter har et tilbakebetalingskrav overfor tilskuddsmottaker, kan tilskuddsforvalter tilbakeholde innvilget, ikke utbetalt tilskudd i andre prosjekter, i påvente av tilbakebetaling fra tilskuddsmottaker.</article><article class="legalP" id="kapittel-1-foreslåttparagraf-13-ledd-3">Tilskuddsforvalter kan motregne krav som ikke er tilbakebetalt opp mot ikke utbetalt tilskudd. Dette gjelder uavhengig av når kravet oppsto eller forfalt.</article></article><article class="futureLegalArticle" data-name="§7-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">Utestengelse fra tilskuddsordninger ved mislighold</span></span><article class="legalP" id="kapittel-1-foreslåttparagraf-14-ledd-1">Tilskuddsforvalter kan utestenge tilskuddsmottaker fra tilskuddsforvalters tilskuddsordninger i opptil tre år.</article><article class="legalP" id="kapittel-1-foreslåttparagraf-14-ledd-2">Utestengelse kan vedtas:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-14-ledd-2-punkt-1"><article class="legalP" id="kapittel-1-foreslåttparagraf-14-ledd-2-punkt-1-ledd-1">dersom tilbaketrukne midler ikke blir tilbakebetalt,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-14-ledd-2-punkt-2"><article class="legalP" id="kapittel-1-foreslåttparagraf-14-ledd-2-punkt-2-ledd-1">ved gjentatte eller alvorlige brudd på regelverk eller forutsetninger, som beskrevet i § 7-1 første ledd,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-14-ledd-2-punkt-3"><article class="legalP" id="kapittel-1-foreslåttparagraf-14-ledd-2-punkt-3-ledd-1">dersom tilskuddsmottaker grovt misligholder opplysningsplikten eller forsettlig gir uriktige eller ufullstendige opplysninger,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-14-ledd-2-punkt-4"><article class="legalP" id="kapittel-1-foreslåttparagraf-14-ledd-2-punkt-4-ledd-1">dersom tilskuddsmottaker fremkaller, styrker eller utnytter en misforståelse hos tilskuddsforvalter.</article></article></li></ul></article></article> <article class="defaultP" margin-top="true">Nåværende kapittel 7 blir nytt kapittel 8.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-02-19-509/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 19. februar 2021.</article></section></main></body></html>