<!DOCTYPE html><html lang="no"><head><title>Lov om forsikringsformidling (forsikringsformidlingsloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-12-22-163</dd><dt class="dokid">DokumentID</dt><dd class="dokid">LTI/lov/2021-12-22-163</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-10-44</li><li>lov/2005-06-10-41</li><li>lov/2015-04-10-17</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Forsikring</li> <li>Erstatnings- og forsikringsrett</li> <li>EU/EØS-rett &gt; Arbeids- og sosialpolitikk</li> <li>EU/EØS-rett &gt; Finansielle tjenester</li></ul></dd><dt class="dateOfPublication">Kunngjort</dt><dd class="dateOfPublication">2021-12-22 11:05</dd><dt class="journalNumber">Journalnummer</dt><dd class="journalNumber">2021-2233</dd><dt class="eeaReferences">EØS-henvisning</dt><dd class="eeaReferences">EØS-avtalens vedlegg IX <br />nr. 13e (direktiv (EU) 2016/97, endret ved direktiv (EU) 2018/411)</dd><dt class="titleShort">Korttittel</dt><dd class="titleShort">Forsikringsformidlingsloven</dd><dt class="title">Tittel</dt><dd class="title">Lov om forsikringsformidling (forsikringsformidlingsloven)</dd><dt class="miscInformation">Annet om dokumentet</dt><dd class="miscInformation">Prop.233 LS (2020–2021), Innst.53 L (2021–2022), Lovvedtak 23 (2021–2022). Stortingets første og andre gangs behandling hhv. 14. og 17. desember 2021. Fremmet av Finansdepartementet.</dd><dt class="refid">RefID</dt><dd class="refid">lov/2021-12-22-163</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om forsikringsformidling (forsikringsformidlingsloven)<ul class="tocSubUl"><li>Kapittel 1. Formål, virkeområde mv.<ul class="tocSubUl"><li>§ 1-1. Formål</li><li>§ 1-2. Virkeområde</li><li>§ 1-3. Forsikringsformidling</li><li>§ 1-4. Unntak fra loven</li><li>§ 1-5. Forskrifter</li></ul></li><li>Kapittel 2. De ulike typer forsikringsformidling<ul class="tocSubUl"><li>§ 2-1. Forsikringsmegling</li><li>§ 2-2. Gjenforsikringsmegling</li><li>§ 2-3. Forsikringsagentvirksomhet</li><li>§ 2-4. Aksessorisk forsikringsagentvirksomhet</li></ul></li><li>Kapittel 3. Vilkår for å drive forsikringsformidling, søknad, tildeling mv.<ul class="tocSubUl"><li>§ 3-1. Adgang til å drive forsikringsformidling</li><li>§ 3-2. Søknad om å drive forsikringsformidling</li><li>§ 3-3. Registrering som forsikringsagentforetak eller aksessorisk forsikringsagentforetak, kontroll av vilkår mv.</li><li>§ 3-4. Tillatelse, registrering, vilkår mv.</li><li>§ 3-5. Igangsetting av virksomhet</li></ul></li><li>Kapittel 4. Norske forsikringsformidlingsforetaks virksomhet i utlandet<ul class="tocSubUl"><li>§ 4-1. Etablering av filial i annen EØS-stat</li><li>§ 4-2. Grensekryssende virksomhet i annen EØS-stat</li><li>§ 4-3. Norske forsikringsformidlingsforetaks virksomhet utenfor EØS</li></ul></li><li>Kapittel 5. Utenlandske forsikringsformidlingsforetaks virksomhet i Norge<ul class="tocSubUl"><li>§ 5-1. Filial av forsikringsformidlingsforetak registrert i en annen EØS-stat</li><li>§ 5-2. Anvendelse av regler om etablering av filial</li><li>§ 5-3. Grensekryssende virksomhet fra forsikringsformidlingsforetak registrert i en annen EØS-stat</li><li>§ 5-4. Virksomhet i forsikringsformidlingsforetak registrert i en annen EØS-stat</li><li>§ 5-5. Forsikringsformidlingsforetak med hovedsete utenfor EØS</li></ul></li><li>Kapittel 6. Kvalifikasjonskrav og vandelskrav (egnethetskrav)<ul class="tocSubUl"><li>§ 6-1. Kvalifikasjonskrav for ledelsen i forsikringsmeglingsforetak og forsikringsagentforetak</li><li>§ 6-2. Kvalifikasjonskrav for forsikringsmegler</li><li>§ 6-3. Kvalifikasjonskrav for forsikringsagent</li><li>§ 6-4. Kvalifikasjonskrav for aksessoriske forsikringsagentforetak</li><li>§ 6-5. Krav til hederlig vandel</li></ul></li><li>Kapittel 7. Forsikringer<ul class="tocSubUl"><li>§ 7-1. Forsikringsplikt</li><li>§ 7-2. Hva forsikringene skal dekke</li><li>§ 7-3. Forsikringsdekningen</li><li>§ 7-4. Skadelidtes krav</li></ul></li><li>Kapittel 8. Krav til virksomheten i forsikringsformidlingsforetak<ul class="tocSubUl"><li>§ 8-1. Forsvarlig virksomhet</li><li>§ 8-2. Krav til økonomi</li><li>§ 8-3. Klientkonto</li><li>§ 8-4. Særlige krav til forsikringsmeglingsforetak</li><li>§ 8-5. Underagenter</li><li>§ 8-6. Forsikringsforetak som kan overta forsikringsrisikoen</li><li>§ 8-7. Opplysningsplikt overfor Norsk Naturskadepool</li><li>§ 8-8. Taushetsplikt</li></ul></li><li>Kapittel 9. God forretningsskikk, styring og håndtering av interessekonflikter mv.<ul class="tocSubUl"><li>§ 9-1. God forretningsskikk</li><li>§ 9-2. Kundebehandling, systemer og rutiner mv.</li><li>§ 9-3. Styring og håndtering av interessekonflikter</li><li>§ 9-4. Lønnsordning og vederlag</li><li>§ 9-5. Behandling av tvister i klageorgan</li></ul></li><li>Kapittel 10. Tilsyn, tilbakekall, sanksjoner, straff mv.<ul class="tocSubUl"><li>§ 10-1. Tilsyn</li><li>§ 10-2. Pålegg om retting</li><li>§ 10-3. Tilbakekall av tillatelse og sletting av registrering</li><li>§ 10-4. Straff</li><li>§ 10-5. Finanstilsynets taushetsplikt mv.</li></ul></li><li>Kapittel 11. Ikrafttredelsesregler og overgangsregler. Endringer i andre lover<ul class="tocSubUl"><li>§ 11-1. Ikrafttredelse</li><li>§ 11-2. Overgangsregler</li><li>§ 11-3. Endringer i andre lover<ul class="tocSubUl"><li>§ 16-11. Forsikringsdistribusjon</li><li>§ 16-12. Krav til ansatte</li><li>§ 16-13. Produktstyring</li><li>§ 16-14. Styring og håndtering av interessekonflikter ved forsikringsdistribusjon</li><li>§ 16-15. Lønnsordning og vederlag ved forsikringsdistribusjon</li><li>§ 16-16. Forsikringsformidling</li><li>§ 22-7. Finanstilsynets taushetsplikt mv.</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/lov/2021-12-22-163" id="dokument"><h1>Lov om forsikringsformidling (forsikringsformidlingsloven)</h1><article class="defaultP" data-text-size="small">Følgende lov oppheves:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 10. juni 2005 nr. 41 om forsikringsformidling.</article></article></li></ul></article><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 10. juni 2005 nr. 44 om forsikringsvirksomhet (forsikringsvirksomhetsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 10. april 2015 nr. 17 om finansforetak og finanskonsern (finansforetaksloven).</article></article></li></ul></article><section class="section" data-name="kap1" id="kapittel-1" data-lovdata-URL="LTI/lov/2021-12-22-163/KAPITTEL_1"><h2>Kapittel 1. Formål, virkeområde mv.</h2><article class="legalArticle" data-lovdata-URL="LTI/lov/2021-12-22-163/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Formål</span></h3><article class="legalP" id="kapittel-1-paragraf-1-ledd-1">Formålet med loven er å legge til rette for at formidling av forsikringsavtaler skjer på en sikker, ordnet og effektiv måte, og bidra til at forsikringstakere inngår forsikringsavtaler i samsvar med sine forsikringsbehov.</article></article><article class="legalArticle" data-lovdata-URL="LTI/lov/2021-12-22-163/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-2-ledd-1">Loven gjelder for forsikringsformidling i Norge samt norske forsikringsformidlingsforetaks virksomhet i utlandet. Loven gjelder for formidling av alle typer forsikringsavtaler, herunder gjenforsikringsavtaler, med mindre annet er bestemt i lov eller i medhold av lov.</article><article class="legalP" id="kapittel-1-paragraf-2-ledd-2">For utenlandske forsikringsformidlere som driver eller skal drive virksomhet her i riket gjennom filial eller ved grensekryssende virksomhet, gjelder loven i den utstrekning det følger av kapittel 5.</article><article class="legalP" id="kapittel-1-paragraf-2-ledd-3">Kongen kan i forskrift gi regler om i hvilken utstrekning loven skal gjøres gjeldende for Norges økonomiske sone og for Svalbard, Jan Mayen og bilandene. Kongen kan fastsette særlige regler under hensyn til de stedlige forholdene.</article></article><article class="legalArticle" data-lovdata-URL="LTI/lov/2021-12-22-163/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Forsikringsformidling</span></h3><article class="legalP" id="kapittel-1-paragraf-3-ledd-1">Med forsikringsformidling menes ervervsmessig mellomleddsvirksomhet som består i å utøve forsikringsdistribusjon.</article><article class="legalP" id="kapittel-1-paragraf-3-ledd-2">Som forsikringsdistribusjon regnes<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-2-punkt-1"><article class="legalP" id="kapittel-1-paragraf-3-ledd-2-punkt-1-ledd-1">å legge frem, gi råd om, foreslå eller utføre annet forberedende arbeid i forbindelse med inngåelse av forsikringsavtaler, eller inngå slike avtaler, eller å bistå ved forvaltningen eller gjennomføringen av slike avtaler, særlig i forbindelse med et skadetilfelle</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-2-punkt-2"><article class="legalP" id="kapittel-1-paragraf-3-ledd-2-punkt-2-ledd-1">å levere opplysninger om én eller flere forsikringsavtaler i overensstemmelse med kundens valgte kriterier via et nettsted eller andre medier, herunder utarbeidelse av en prioritert liste over forsikringsavtaler som omfatter pris- og produktsammenligninger eller prisrabatter på en forsikringsavtale, hvis kunden er i stand til direkte eller indirekte å inngå en forsikringsavtale ved å bruke nettsted eller andre medier.</article></article></li></ul></article><article class="legalP" id="kapittel-1-paragraf-3-ledd-3">Som forsikringsdistribusjon regnes ikke<ul class="defaultList"><li data-li-identifier="a)" data-name="a)"><article class="listArticle" id="kapittel-1-paragraf-3-ledd-3-punkt-1"><article class="legalP" id="kapittel-1-paragraf-3-ledd-3-punkt-1-ledd-1">virksomhet som består i å gi opplysninger ved enkelte anledninger som ledd i annen yrkesvirksomhet, dersom formålet ikke er å bistå kunden med inngåelse eller gjennomføring av en forsikringsavtale</article></article></li><li data-li-identifier="b)" data-name="b)"><article class="listArticle" id="kapittel-1-paragraf-3-ledd-3-punkt-2"><article class="legalP" id="kapittel-1-paragraf-3-ledd-3-punkt-2-ledd-1">virksomhet som kun består i å formidle generell informasjon om forsikringsprodukter eller skape kontakt med forsikringsforetak, dersom formålet ikke er å bistå kunden med inngåelse eller gjennomføring av en forsikringsavtale</article></article></li><li data-li-identifier="c)" data-name="c)"><article class="listArticle" id="kapittel-1-paragraf-3-ledd-3-punkt-3"><article class="legalP" id="kapittel-1-paragraf-3-ledd-3-punkt-3-ledd-1">ervervsmessig virksomhet som ivaretar administrasjonen av et forsikringsforetaks skadebehandling, eller taksering og sakkyndig vurdering av skader.</article></article></li></ul></article><article class="legalP" id="kapittel-1-paragraf-3-ledd-4">Finanstilsynet avgjør i tvilstilfelle om en virksomhet driver forsikringsformidling.</article></article><article class="legalArticle" data-lovdata-URL="LTI/lov/2021-12-22-163/§1-4" data-name="§1-4" id="kapittel-1-paragraf-4"><h3 class="legalArticleHeader"><span class="legalArticleValue">§ 1-4</span>. <span class="legalArticleTitle">Unntak fra loven</span></h3><article class="legalP" id="kapittel-1-paragraf-4-ledd-1">Loven gjelder ikke for forsikringsformidling som utøves av et forsikringsforetak, med mindre annet er bestemt i lov eller i medhold av lov.</article><article class="legalP" id="kapittel-1-paragraf-4-ledd-2">Departementet kan i særskilte tilfeller unnta foretak fra én eller flere av bestemmelsene i loven og sette vilkår for slike unntak. Departementet kan i forskrift gi regler om at én eller flere av bestemmelsene i loven ikke skal gjelde for foretak, ved formidling av nærmere angitte forsikringer eller til særskilte kundegrupper.</article></article><article class="legalArticle" data-lovdata-URL="LTI/lov/2021-12-22-163/§1-5" data-name="§1-5" id="kapittel-1-paragraf-5"><h3 class="legalArticleHeader"><span class="legalArticleValue">§ 1-5</span>. <span class="legalArticleTitle">Forskrifter</span></h3><article class="legalP" id="kapittel-1-paragraf-5-ledd-1">Departementet kan i forskrift gi regler om gjennomføring, utfylling og avgrensning av loven.</article></article></section><section class="section" data-name="kap2" id="kapittel-2" data-lovdata-URL="LTI/lov/2021-12-22-163/KAPITTEL_2"><h2>Kapittel 2. De ulike typer forsikringsformidling</h2><article class="legalArticle" data-lovdata-URL="LTI/lov/2021-12-22-163/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Forsikringsmegling</span></h3><article class="legalP" id="kapittel-2-paragraf-1-ledd-1">Med forsikringsmegling menes forsikringsformidling som består i å gi kunden råd ut fra en analyse av et så stort antall av de på markedet disponible forsikringsløsninger som mulig, eller å presentere kunden for forsikringsløsninger fra ett eller flere forsikringsforetak, uten at det er inngått uttrykkelig avtale med forsikringsforetakene om dette.</article></article><article class="legalArticle" data-lovdata-URL="LTI/lov/2021-12-22-163/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Gjenforsikringsmegling</span></h3><article class="legalP" id="kapittel-2-paragraf-2-ledd-1">Med gjenforsikringsmegling menes forsikringsformidling som består i å gi et forsikringsforetak råd i forbindelse med inngåelse av gjenforsikringsavtaler ut fra en analyse av et så stort antall av de på markedet disponible forsikringsløsninger som mulig, eller å presentere forsikringsforetak for forsikringsløsninger fra ett eller flere gjenforsikringsforetak, uten at det er inngått uttrykkelig avtale med gjenforsikringsforetak om dette.</article></article><article class="legalArticle" data-lovdata-URL="LTI/lov/2021-12-22-163/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Forsikringsagentvirksomhet</span></h3><article class="legalP" id="kapittel-2-paragraf-3-ledd-1">Med forsikringsagentvirksomhet menes forsikringsformidling på vegne av ett eller flere forsikringsforetak, der forsikringsagenten handler fullt og helt på forsikringsforetakets ansvar for de forsikringene som formidles.</article></article><article class="legalArticle" data-lovdata-URL="LTI/lov/2021-12-22-163/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Aksessorisk forsikringsagentvirksomhet</span></h3><article class="legalP" id="kapittel-2-paragraf-4-ledd-1">Med aksessorisk forsikringsagentvirksomhet menes forsikringsformidling som består i å tilby forsikringsavtaler på vegne av ett eller flere forsikringsforetak, og der følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">Foretaket som yter forsikringsformidling er ikke bank, kredittforetak eller verdipapirforetak.</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">Foretaket utøver ikke forsikringsformidling som hovedvirksomhet.</article></article></li><li data-li-identifier="c)" data-name="c)"><article class="listArticle" id="kapittel-2-paragraf-4-ledd-1-punkt-3"><article class="legalP" id="kapittel-2-paragraf-4-ledd-1-punkt-3-ledd-1">Foretaket formidler kun forsikringsavtaler som utgjør et supplement til en vare eller tjeneste.</article></article></li><li data-li-identifier="d)" data-name="d)"><article class="listArticle" id="kapittel-2-paragraf-4-ledd-1-punkt-4"><article class="legalP" id="kapittel-2-paragraf-4-ledd-1-punkt-4-ledd-1">Forsikringsavtalene som nevnt i bokstav c omfatter ikke livs- eller ansvarsforsikring, med mindre dette er et supplement til den vare eller tjenesteytelse som formidleren tilbyr som sitt hovederverv.</article></article></li></ul></article><article class="legalP" id="kapittel-2-paragraf-4-ledd-2">Kravet om registrering etter § 3-1 gjelder ikke for aksessorisk forsikringsagentvirksomhet som består i å formidle forsikringer hvor<ul class="defaultList"><li data-li-identifier="a)" data-name="a)"><article class="listArticle" id="kapittel-2-paragraf-4-ledd-2-punkt-1"><article class="legalP" id="kapittel-2-paragraf-4-ledd-2-punkt-1-ledd-1">avtalen utgjør et supplement til en vare eller tjeneste levert av formidleren, og som dekker risikoen for funksjonssvikt, tap av eller skade på varen eller at en tjeneste ikke kan benyttes, eller skade på eller tap av bagasje og andre risikoer i forbindelse med en reise bestilt hos formidleren</article></article></li><li data-li-identifier="b)" data-name="b)"><article class="listArticle" id="kapittel-2-paragraf-4-ledd-2-punkt-2"><article class="legalP" id="kapittel-2-paragraf-4-ledd-2-punkt-2-ledd-1">årlig premiebeløp ikke overstiger et beløp som svarer til 600 euro, eller 200 euro dersom forsikringsavtalen utgjør et supplement til en tjeneste som nevnt i bokstav a og varigheten på tjenesten er tre måneder eller kortere.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/lov/2021-12-22-163/KAPITTEL_3"><h2>Kapittel 3. Vilkår for å drive forsikringsformidling, søknad, tildeling mv.</h2><article class="legalArticle" data-lovdata-URL="LTI/lov/2021-12-22-163/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Adgang til å drive forsikringsformidling</span></h3><article class="legalP" id="kapittel-3-paragraf-1-ledd-1">Forsikringsformidling kan bare drives av foretak som har tillatelse til å drive forsikringsmegling eller gjenforsikringsmegling eller er registrert som forsikringsagentforetak eller aksessorisk forsikringsagentforetak i Finanstilsynets virksomhetsregister, med mindre annet er bestemt i lov eller i medhold av lov.</article></article><article class="legalArticle" data-lovdata-URL="LTI/lov/2021-12-22-163/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Søknad om å drive forsikringsformidling</span></h3><article class="legalP" id="kapittel-3-paragraf-2-ledd-1">Søknad om å drive forsikringsformidling sendes til Finanstilsynet. Søknaden skal angi hva det søkes om, og skal inneholde de opplysninger som må anses å være av betydning for behandlingen av søknaden, herunder<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">dokumentasjon for at foretaket oppfyller kravene i § 3-4</article></article></li><li data-li-identifier="b)" data-name="b)"><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">en beskrivelse av hvilke forsikringer foretaket skal formidle</article></article></li><li data-li-identifier="c)" data-name="c)"><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">opplysninger om fysiske og juridiske personer som har eierandeler i foretaket på over 10 prosent, samt størrelsen på eierandelene</article></article></li><li data-li-identifier="d)" data-name="d)"><article class="listArticle" id="kapittel-3-paragraf-2-ledd-1-punkt-4"><article class="legalP" id="kapittel-3-paragraf-2-ledd-1-punkt-4-ledd-1">opplysninger om identiteten til fysiske og juridiske personer som må anses å ha nære forbindelser med foretaket, jf. finanstilsynsloven § 3 a annet ledd annet punktum med tilhørende forskrifter</article></article></li><li data-li-identifier="e)" data-name="e)"><article class="listArticle" id="kapittel-3-paragraf-2-ledd-1-punkt-5"><article class="legalP" id="kapittel-3-paragraf-2-ledd-1-punkt-5-ledd-1">opplysninger om at forhold som nevnt i bokstav c og d ikke er til hinder for Finanstilsynets mulighet til å føre effektivt tilsyn med virksomheten.</article></article></li></ul></article><article class="legalP" id="kapittel-3-paragraf-2-ledd-2">Søknaden skal behandles innen tre måneder etter at den er mottatt. Dersom søknaden ikke inneholder de opplysningene som er nødvendige for Finanstilsynets vurdering av søknaden, regnes fristen fra det tidspunktet slike opplysninger ble mottatt av Finanstilsynet.</article><article class="legalP" id="kapittel-3-paragraf-2-ledd-3">Departementet kan i forskrift gi regler som utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Registrering som forsikringsagentforetak eller aksessorisk forsikringsagentforetak, kontroll av vilkår mv.</span></h3><article class="legalP" id="kapittel-3-paragraf-3-ledd-1">For foretak som har avtale om formidling av forsikringer med forsikringsforetak eller forsikringsforetakets agenter, skal forsikringsforetaket påse at vilkårene for registrering i § 3-4 er oppfylt. Dersom vilkårene er oppfylt, skal forsikringsforetaket gi en bekreftelse til foretaket.</article><article class="legalP" id="kapittel-3-paragraf-3-ledd-2">Ved søknad om registrering som forsikringsagentforetak eller aksessorisk forsikringsagentforetak skal foretaket vedlegge bekreftelse som nevnt i første ledd som dokumentasjon for at vilkårene for registrering er oppfylt. Finanstilsynet kan be om utfyllende informasjon av betydning for Finanstilsynets vurdering av søknaden.</article><article class="legalP" id="kapittel-3-paragraf-3-ledd-3">Departementet kan i forskrift gi regler om forsikringsforetakets bekreftelse, opphør av agentavtalen og oppbevaring av dokumentasjon.</article></article><article class="legalArticle" data-lovdata-URL="LTI/lov/2021-12-22-163/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Tillatelse, registrering, vilkår mv.</span></h3><article class="legalP" id="kapittel-3-paragraf-4-ledd-1">Finanstilsynet kan etter søknad gi et foretak tillatelse til å drive forsikringsmegling eller gjenforsikringsmegling eller registrere et foretak som forsikringsagentforetak eller aksessorisk forsikringsagentforetak. Det kan settes vilkår for tillatelsen eller registreringen. Finanstilsynet kan bare gi tillatelse til eller registrere foretak som oppfyller følgende vilkår:<ul class="defaultList"><li data-li-identifier="a)" data-name="a)"><article class="listArticle" id="kapittel-3-paragraf-4-ledd-1-punkt-1"><article class="legalP" id="kapittel-3-paragraf-4-ledd-1-punkt-1-ledd-1">Foretaket er organisert som aksjeselskap, allmennaksjeselskap, ansvarlig selskap, sparebank, forening, samvirkeforetak eller enkeltpersonforetak.</article></article></li><li data-li-identifier="b)" data-name="b)"><article class="listArticle" id="kapittel-3-paragraf-4-ledd-1-punkt-2"><article class="legalP" id="kapittel-3-paragraf-4-ledd-1-punkt-2-ledd-1">Foretaket har fullt innbetalt aksjekapital på søknadstidspunktet, dersom virksomheten er organisert som aksjeselskap eller allmennaksjeselskap.</article></article></li><li data-li-identifier="c)" data-name="c)"><article class="listArticle" id="kapittel-3-paragraf-4-ledd-1-punkt-3"><article class="legalP" id="kapittel-3-paragraf-4-ledd-1-punkt-3-ledd-1">Foretaket er ikke under konkursbehandling.</article></article></li><li data-li-identifier="d)" data-name="d)"><article class="listArticle" id="kapittel-3-paragraf-4-ledd-1-punkt-4"><article class="legalP" id="kapittel-3-paragraf-4-ledd-1-punkt-4-ledd-1">Foretaket oppfyller kravene til forsikring i kapittel 7.</article></article></li><li data-li-identifier="e)" data-name="e)"><article class="listArticle" id="kapittel-3-paragraf-4-ledd-1-punkt-5"><article class="legalP" id="kapittel-3-paragraf-4-ledd-1-punkt-5-ledd-1">Styret, daglig leder og andre personer i den faktiske ledelsen av formidlingsvirksomheten samt forsikringsmeglere og forsikringsagenter oppfyller kravene til egnethet i kapittel 6.</article></article></li></ul></article><article class="legalP" id="kapittel-3-paragraf-4-ledd-2">Finanstilsynet kan nekte tillatelse eller registrering dersom det foreligger forhold som er egnet til å hindre et effektivt tilsyn med forsikringsformidlingsforetaket.</article><article class="legalP" id="kapittel-3-paragraf-4-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Igangsetting av virksomhet</span></h3><article class="legalP" id="kapittel-3-paragraf-5-ledd-1">Forsikringsformidling kan ikke igangsettes før foretaket er oppført i Finanstilsynets virksomhetsregister.</article></article></section><section class="section" data-name="kap4" id="kapittel-4" data-lovdata-URL="LTI/lov/2021-12-22-163/KAPITTEL_4"><h2>Kapittel 4. Norske forsikringsformidlingsforetaks virksomhet i utlandet</h2><article class="legalArticle" data-lovdata-URL="LTI/lov/2021-12-22-163/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Etablering av filial i annen EØS-stat</span></h3><article class="legalP" id="kapittel-4-paragraf-1-ledd-1">Før et norsk forsikringsformidlingsforetak kan etablere filial eller annen permanent tilstedeværelse i en annen EØS-stat, skal foretaket gi Finanstilsynet melding om dette.</article><article class="legalP" id="kapittel-4-paragraf-1-ledd-2">Meldingen skal minst inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-1-ledd-2-punkt-1"><article class="legalP" id="kapittel-4-paragraf-1-ledd-2-punkt-1-ledd-1">opplysninger om hvilken EØS-stat foretaket har til hensikt å etablere filial i, og filialens adresse</article></article></li><li data-li-identifier="b)" data-name="b)"><article class="listArticle" id="kapittel-4-paragraf-1-ledd-2-punkt-2"><article class="legalP" id="kapittel-4-paragraf-1-ledd-2-punkt-2-ledd-1">navn på personene som utgjør filialens ledelse</article></article></li><li data-li-identifier="c)" data-name="c)"><article class="listArticle" id="kapittel-4-paragraf-1-ledd-2-punkt-3"><article class="legalP" id="kapittel-4-paragraf-1-ledd-2-punkt-3-ledd-1">en virksomhetsplan som beskriver tjenestene foretaket har til hensikt å utøve, og filialens organisering.</article></article></li></ul></article><article class="legalP" id="kapittel-4-paragraf-1-ledd-3">Finanstilsynet skal sende melding om filialetablering til vertslandet innen én måned etter at meldingen om filialetablering er mottatt, med mindre det er grunn til å anta at forsikringsformidlingsforetakets organisering eller finansielle situasjon ikke er forsvarlig i forhold til den planlagte virksomheten.</article><article class="legalP" id="kapittel-4-paragraf-1-ledd-4">Forsikringsformidlingsforetaket kan igangsette virksomheten én måned etter at vertslandet har mottatt melding fra Finanstilsynet om filialetableringen, med mindre Finanstilsynet bekrefter at virksomheten kan igangsettes på et tidligere tidspunkt. Slik bekreftelse kan bare gis hvis Finanstilsynet er meddelt hvilket regelverk som skal gjelde for virksomheten.</article><article class="legalP" id="kapittel-4-paragraf-1-ledd-5">Forsikringsformidlingsforetaket skal gi melding til Finanstilsynet om enhver endring i forhold som nevnt i annet ledd senest én måned før endringen gjennomføres.</article><article class="legalP" id="kapittel-4-paragraf-1-ledd-6">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Grensekryssende virksomhet i annen EØS-stat</span></h3><article class="legalP" id="kapittel-4-paragraf-2-ledd-1">Før et norsk forsikringsformidlingsforetak kan tilby grensekryssende tjenester i en annen EØS-stat, skal foretaket gi Finanstilsynet melding om dette.</article><article class="legalP" id="kapittel-4-paragraf-2-ledd-2">Meldingen skal minst inneholde<ul class="defaultList"><li data-li-identifier="a)" data-name="a)"><article class="listArticle" id="kapittel-4-paragraf-2-ledd-2-punkt-1"><article class="legalP" id="kapittel-4-paragraf-2-ledd-2-punkt-1-ledd-1">opplysninger om hvilken EØS-stat foretaket har til hensikt å utøve virksomhet i</article></article></li><li data-li-identifier="b)" data-name="b)"><article class="listArticle" id="kapittel-4-paragraf-2-ledd-2-punkt-2"><article class="legalP" id="kapittel-4-paragraf-2-ledd-2-punkt-2-ledd-1">en virksomhetsplan som beskriver tjenestene foretaket har til hensikt å utøve.</article></article></li></ul></article><article class="legalP" id="kapittel-4-paragraf-2-ledd-3">Finanstilsynet skal sende meldingen til vertsstatens tilsynsmyndighet innen én måned etter at meldingen er mottatt. Forsikringsformidlingsforetaket kan igangsette virksomheten når vertslandet har mottatt melding fra Finanstilsynet. Finanstilsynet skal samtidig opplyse hvor formidlingsforetaket kan finne informasjon om regelverk som vil gjelde for virksomheten.</article><article class="legalP" id="kapittel-4-paragraf-2-ledd-4">Foretaket skal gi melding til Finanstilsynet om enhver endring i forhold som nevnt i annet ledd senest én måned før endringen gjennomføres.</article><article class="legalP" id="kapittel-4-paragraf-2-ledd-5">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Norske forsikringsformidlingsforetaks virksomhet utenfor EØS</span></h3><article class="legalP" id="kapittel-4-paragraf-3-ledd-1">Et norsk forsikringsformidlingsforetak som ønsker å drive virksomhet i en stat som ikke omfattes av EØS-avtalen, skal gi Finanstilsynet melding om dette.</article><article class="legalP" id="kapittel-4-paragraf-3-ledd-2">Finanstilsynet kan forby formidling av forsikringer til forsikringsforetak med hovedsete i en stat utenfor EØS dersom forsikringen har vilkår eller premier som Finanstilsynet finner å være ubetryggende eller urimelige.</article><article class="legalP" id="kapittel-4-paragraf-3-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler om hva meldingen skal inneholde og Finanstilsynets behandling av meldingen og stille krav til virksomheten som forsikringsformidlingsforetaket driver i utlandet.</article></article></section><section class="section" data-name="kap5" id="kapittel-5" data-lovdata-URL="LTI/lov/2021-12-22-163/KAPITTEL_5"><h2>Kapittel 5. Utenlandske forsikringsformidlingsforetaks virksomhet i Norge</h2><article class="legalArticle" data-lovdata-URL="LTI/lov/2021-12-22-163/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Filial av forsikringsformidlingsforetak registrert i en annen EØS-stat</span></h3><article class="legalP" id="kapittel-5-paragraf-1-ledd-1">Forsikringsformidlingsforetak som er registrert i en annen EØS-stat, kan gjennom filial her i riket drive virksomhet som foretaket kan drive etter tillatelsen i hjemstaten. Filialen kan etableres én måned etter at Finanstilsynet har mottatt følgende opplysninger fra tilsynsmyndighetene i forsikringsformidlingsforetakets hjemstat:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-1-ledd-1-punkt-1"><article class="legalP" id="kapittel-5-paragraf-1-ledd-1-punkt-1-ledd-1">foretakets navn, adresse og eventuelt foretaksnummer</article></article></li><li data-li-identifier="b)" data-name="b)"><article class="listArticle" id="kapittel-5-paragraf-1-ledd-1-punkt-2"><article class="legalP" id="kapittel-5-paragraf-1-ledd-1-punkt-2-ledd-1">hvilken forsikringsformidlingskategori tillatelsen omfatter, og, der det er relevant, navnet på forsikringsforetaket foretaket opptrer på vegne av</article></article></li><li data-li-identifier="c)" data-name="c)"><article class="listArticle" id="kapittel-5-paragraf-1-ledd-1-punkt-3"><article class="legalP" id="kapittel-5-paragraf-1-ledd-1-punkt-3-ledd-1">hvilke forsikringsklasser forsikringsformidlingen omfatter</article></article></li><li data-li-identifier="d)" data-name="d)"><article class="listArticle" id="kapittel-5-paragraf-1-ledd-1-punkt-4"><article class="legalP" id="kapittel-5-paragraf-1-ledd-1-punkt-4-ledd-1">postadresse i Norge</article></article></li><li data-li-identifier="e)" data-name="e)"><article class="listArticle" id="kapittel-5-paragraf-1-ledd-1-punkt-5"><article class="legalP" id="kapittel-5-paragraf-1-ledd-1-punkt-5-ledd-1">navn på personene som skal inngå i ledelsen av filialen.</article></article></li></ul></article><article class="legalP" id="kapittel-5-paragraf-1-ledd-2">Finanstilsynet skal innen én måned etter at opplysningene er mottatt fra tilsynsmyndigheten i forsikringsformidlingsforetakets hjemstat, gi tilsynsmyndigheten i hjemstaten melding om at filialen kan etableres, og samtidig gi en oversikt over hvilke regler som vil gjelde for virksomheten her i riket. Etablerer foretaket filial eller tilsvarende etablering som omfattes av lov 21. juni 1985 nr. 78 om registrering av foretak, må foretaket registrere denne i Foretaksregisteret før virksomheten kan igangsettes.</article><article class="legalP" id="kapittel-5-paragraf-1-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler om hvilke opplysninger Finanstilsynet skal motta fra tilsynsmyndighetene i forsikringsformidlingsforetakets hjemstat.</article></article><article class="legalArticle" data-lovdata-URL="LTI/lov/2021-12-22-163/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Anvendelse av regler om etablering av filial</span></h3><article class="legalP" id="kapittel-5-paragraf-2-ledd-1">Lovens bestemmelser om filialetablering i § 5-1 gjelder enhver permanent tilstedeværelse som et forsikringsformidlingsforetak med hovedsete i en annen EØS-stat har her i riket. Dette gjelder likevel ikke hvis det etableres et eget forsikringsformidlingsforetak i Norge.</article><article class="legalP" id="kapittel-5-paragraf-2-ledd-2">Departementet kan i forskrift gi regler som utfyller paragrafen her, herunder om hva slags virksomhet som er omfattet av reglene om etablering av filial.</article></article><article class="legalArticle" data-lovdata-URL="LTI/lov/2021-12-22-163/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Grensekryssende virksomhet fra forsikringsformidlingsforetak registrert i en annen EØS-stat</span></h3><article class="legalP" id="kapittel-5-paragraf-3-ledd-1">Forsikringsformidlingsforetak som er registrert i en annen EØS-stat, kan drive grensekryssende virksomhet her i riket i den utstrekning foretaket har tillatelse i hjemstaten. Foretaket kan starte virksomheten her i riket straks Finanstilsynet har mottatt melding fra tilsynsmyndighetene i foretakets hjemstat med følgende opplysninger:<ul class="defaultList"><li data-li-identifier="a)" data-name="a)"><article class="listArticle" id="kapittel-5-paragraf-3-ledd-1-punkt-1"><article class="legalP" id="kapittel-5-paragraf-3-ledd-1-punkt-1-ledd-1">foretakets navn, adresse og eventuelt foretaksnummer</article></article></li><li data-li-identifier="b)" data-name="b)"><article class="listArticle" id="kapittel-5-paragraf-3-ledd-1-punkt-2"><article class="legalP" id="kapittel-5-paragraf-3-ledd-1-punkt-2-ledd-1">hvilken forsikringsformidlingskategori tillatelsen omfatter, og, der det er relevant, navnet på forsikringsforetaket foretaket opptrer på vegne av</article></article></li><li data-li-identifier="c)" data-name="c)"><article class="listArticle" id="kapittel-5-paragraf-3-ledd-1-punkt-3"><article class="legalP" id="kapittel-5-paragraf-3-ledd-1-punkt-3-ledd-1">hvilke forsikringsklasser forsikringsavtalene som skal formidles, omfatter.</article></article></li></ul></article><article class="legalP" id="kapittel-5-paragraf-3-ledd-2">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Virksomhet i forsikringsformidlingsforetak registrert i en annen EØS-stat</span></h3><article class="legalP" id="kapittel-5-paragraf-4-ledd-1">For filial som etter reglene i § 5-1 driver forsikringsformidling her i riket, gjelder bestemmelsene gitt i og i medhold av kapittel 1, § 8-1 tredje ledd, §§ 8-4, 8-8, 9-1, 9-3, 9-4, 10-1, 10-2 og 10-4.</article><article class="legalP" id="kapittel-5-paragraf-4-ledd-2">For forsikringsformidlingsforetak som etter reglene i § 5-3 driver grensekryssende virksomhet her i riket, gjelder bestemmelsene gitt i og i medhold av kapittel 1, § 8-1 tredje ledd, §§ 8-4, 8-8, 9-1, 9-3, 9-4, 10-1, 10-2 og 10-4.</article><article class="legalP" id="kapittel-5-paragraf-4-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan i forskrift og i enkeltvedtak gjøre unntak dersom foretakets virksomhet er regulert av tilsvarende bestemmelser fastsatt av myndighetene i hjemstaten.</article></article><article class="legalArticle" data-lovdata-URL="LTI/lov/2021-12-22-163/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Forsikringsformidlingsforetak med hovedsete utenfor EØS</span></h3><article class="legalP" id="kapittel-5-paragraf-5-ledd-1">Forsikringsformidlingsforetak med hovedsete utenfor EØS kan etter særskilt tillatelse fra Finanstilsynet etablere filial her i riket. Bestemmelsene gitt i og i medhold av loven her gjelder tilsvarende for filialen så langt de passer.</article><article class="legalP" id="kapittel-5-paragraf-5-ledd-2">Tillatelse etter første ledd første punktum kan bare omfatte virksomhet som tilsvarer virksomheten foretaket har tillatelse til å drive i hjemstaten, og bare dersom foretaket er undergitt betryggende tilsyn i hjemstaten. Før et utenlandsk forsikringsformidlingsforetak starter sin virksomhet her i riket, skal det være etablert et tilfredsstillende samarbeid om tilsyn mellom tilsynsmyndighetene i foretakets hjemstat og Finanstilsynet.</article><article class="legalP" id="kapittel-5-paragraf-5-ledd-3">Departementet kan i forskrift gi regler som utfyller bestemmelsene i paragrafen her.</article></article></section><section class="section" data-name="kap6" id="kapittel-6" data-lovdata-URL="LTI/lov/2021-12-22-163/KAPITTEL_6"><h2>Kapittel 6. Kvalifikasjonskrav og vandelskrav (egnethetskrav)</h2><article class="legalArticle" data-lovdata-URL="LTI/lov/2021-12-22-163/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Kvalifikasjonskrav for ledelsen i forsikringsmeglingsforetak og forsikringsagentforetak</span></h3><article class="legalP" id="kapittel-6-paragraf-1-ledd-1">Styremedlemmer, varamedlemmer, daglig leder og andre personer i den faktiske ledelsen av forsikringsformidlingsvirksomheten skal til enhver tid ha nødvendige kvalifikasjoner og nødvendig yrkeserfaring til å utøve stillingen eller vervet.</article><article class="legalP" id="kapittel-6-paragraf-1-ledd-2">Daglig leder og andre personer i den faktiske ledelsen av forsikringsformidlingsvirksomheten skal årlig gjennomføre minst 15 timer etterutdanning som er relevant for virksomheten, og som er godkjent av Finanstilsynet. Etterutdanningen skal dokumenteres.</article><article class="legalP" id="kapittel-6-paragraf-1-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder fastsette krav til kunnskap og kompetanse for ledelsen og gi regler om etterutdanning.</article></article><article class="legalArticle" data-lovdata-URL="LTI/lov/2021-12-22-163/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Kvalifikasjonskrav for forsikringsmegler</span></h3><article class="legalP" id="kapittel-6-paragraf-2-ledd-1">En forsikringsmegler skal til enhver tid ha den kunnskapen og kompetansen som er nødvendig for forsikringsmeglingsforetakets virksomhet, og skal minst oppfylle kravene til kunnskap og kompetanse i forskrift fastsatt i medhold av tredje ledd.</article><article class="legalP" id="kapittel-6-paragraf-2-ledd-2">Forsikringsmeglingsforetaket skal påse at meglere i foretaket årlig gjennomfører minst 15 timer etterutdanning som er relevant for virksomheten, og som er godkjent av Finanstilsynet. Etterutdanningen skal dokumenteres.</article><article class="legalP" id="kapittel-6-paragraf-2-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder fastsette krav til kunnskap og kompetanse og gi regler om etterutdanning.</article></article><article class="legalArticle" data-lovdata-URL="LTI/lov/2021-12-22-163/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Kvalifikasjonskrav for forsikringsagent</span></h3><article class="legalP" id="kapittel-6-paragraf-3-ledd-1">En forsikringsagent skal til enhver tid ha den kunnskapen og kompetansen som er nødvendig for forsikringsagentforetakets virksomhet, og skal minst oppfylle kravene til kunnskap og kompetanse i forskrift fastsatt i medhold av tredje ledd.</article><article class="legalP" id="kapittel-6-paragraf-3-ledd-2">Forsikringsagentforetaket skal påse at agenter i foretaket årlig gjennomfører minst 15 timer etterutdanning som er relevant for virksomheten, og som er godkjent av Finanstilsynet. Etterutdanningen skal dokumenteres.</article><article class="legalP" id="kapittel-6-paragraf-3-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder fastsette krav til kunnskap og kompetanse og gi regler om etterutdanning.</article></article><article class="legalArticle" data-lovdata-URL="LTI/lov/2021-12-22-163/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Kvalifikasjonskrav for aksessoriske forsikringsagentforetak</span></h3><article class="legalP" id="kapittel-6-paragraf-4-ledd-1">I et aksessorisk forsikringsagentforetak skal daglig leder og andre personer i den faktiske ledelsen som er ansvarlig for forsikringsformidlingsvirksomheten, til enhver tid ha nødvendige kvalifikasjoner og nødvendig yrkeserfaring til å utøve forsikringsformidlingsoppgavene.</article><article class="legalP" id="kapittel-6-paragraf-4-ledd-2">Andre personer som er direkte beskjeftiget med forsikringsformidling, skal til enhver tid ha den kunnskapen og kompetansen som er nødvendig for virksomheten som skal drives, herunder minst ha gjennomført tilfredsstillende opplæring godkjent av det forsikringsforetaket som foretaket formidler forsikringsavtaler for.</article><article class="legalP" id="kapittel-6-paragraf-4-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§6-5" data-name="§6-5" id="kapittel-6-paragraf-5"><h3 class="legalArticleHeader"><span class="legalArticleValue">§ 6-5</span>. <span class="legalArticleTitle">Krav til hederlig vandel</span></h3><article class="legalP" id="kapittel-6-paragraf-5-ledd-1">Person som nevnt i §§ 6-1 til 6-4 skal ikke være dømt for straffbart forhold eller i stilling eller ved utøvelsen av andre verv ha utvist adferd som gir grunn til å anta at vedkommende ikke vil kunne ivareta stillingen eller vervet på en forsvarlig måte. Person som nevnt i §§ 6-1 til 6-4 skal heller ikke være under konkursbehandling, konkurskarantene eller gjeldsforhandling.</article><article class="legalP" id="kapittel-6-paragraf-5-ledd-2">Kravene i første ledd skal dokumenteres gjennom foreleggelse av ordinær politiattest etter politiregisterloven § 40 og bekreftelse fra Brønnøysundregistrene om at personen ikke er under konkursbehandling, konkurskarantene eller gjeldsforhandling.</article><article class="legalP" id="kapittel-6-paragraf-5-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler om begrenset politiattest.</article></article></section><section class="section" data-name="kap7" id="kapittel-7" data-lovdata-URL="LTI/lov/2021-12-22-163/KAPITTEL_7"><h2>Kapittel 7. Forsikringer</h2><article class="legalArticle" data-lovdata-URL="LTI/lov/2021-12-22-163/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Forsikringsplikt</span></h3><article class="legalP" id="kapittel-7-paragraf-1-ledd-1">Forsikringsformidlingsforetak skal til enhver tid ha forsikringer i samsvar med bestemmelsene i kapitlet her. Forsikringene må tegnes i et forsikringsforetak i en EØS-stat.</article><article class="legalP" id="kapittel-7-paragraf-1-ledd-2">Første ledd gjelder ikke for forsikringsagentforetak dersom forsikringsforetaket i avtalen med forsikringsagentforetaket har påtatt seg fullt ansvar for forsikringsagentforetakets erstatningsansvar.</article><article class="legalP" id="kapittel-7-paragraf-1-ledd-3">Departementet kan i forskrift gi regler som utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§7-2" data-name="§7-2" id="kapittel-7-paragraf-2"><h3 class="legalArticleHeader"><span class="legalArticleValue">§ 7-2</span>. <span class="legalArticleTitle">Hva forsikringene skal dekke</span></h3><article class="legalP" id="kapittel-7-paragraf-2-ledd-1">Forsikringsformidlingsforetakets ansvar overfor oppdragsgiver eller andre som utleder sin rett fra oppdragsgiver grunnet yrkesmessig uaktsomhet, skal til enhver tid være dekket av en ansvarsforsikring.</article><article class="legalP" id="kapittel-7-paragraf-2-ledd-2">Hvis forsikringsformidlingsforetaket behandler klientmidler, skal foretaket i tillegg til forsikring som nevnt i første ledd ha en forsikring som dekker underslag av klientmidler begått av ansatte eller andre som utfører arbeid, oppdrag eller tillitsverv for forsikringsformidlingsforetaket.</article><article class="legalP" id="kapittel-7-paragraf-2-ledd-3">Departementet kan i forskrift gi regler som utfyller paragrafen her. Departementet kan herunder gi regler om minstekrav til forsikringsdekningens beløpsmessige omfang og fastsette ulike minimumsbeløp for små og store forsikringsformidlingsforetak.</article></article><article class="legalArticle" data-lovdata-URL="LTI/lov/2021-12-22-163/§7-3" data-name="§7-3" id="kapittel-7-paragraf-3"><h3 class="legalArticleHeader"><span class="legalArticleValue">§ 7-3</span>. <span class="legalArticleTitle">Forsikringsdekningen</span></h3><article class="legalP" id="kapittel-7-paragraf-3-ledd-1">Forsikringsforetaket som forsikringsformidlingsforetaket er forsikret i etter § 7-2 på det tidspunktet den skadelidte fremsetter krav om erstatning, er ansvarlig overfor den skadelidte.</article><article class="legalP" id="kapittel-7-paragraf-3-ledd-2">Et erstatningskrav anses fremsatt på det tidligste av følgende tidspunkter:<ul class="defaultList"><li data-li-identifier="a)" data-name="a)"><article class="listArticle" id="kapittel-7-paragraf-3-ledd-2-punkt-1"><article class="legalP" id="kapittel-7-paragraf-3-ledd-2-punkt-1-ledd-1">det tidspunktet forsikringsformidlingsforetaket eller forsikringsforetaket første gang mottok melding om tapet med krav om erstatning</article></article></li><li data-li-identifier="b)" data-name="b)"><article class="listArticle" id="kapittel-7-paragraf-3-ledd-2-punkt-2"><article class="legalP" id="kapittel-7-paragraf-3-ledd-2-punkt-2-ledd-1">det tidspunktet forsikringsformidlingsforetaket eller forsikringsforetaket første gang mottok skriftlig melding fra skadelidte vedrørende omstendigheter som kan ventes å føre til at et erstatningskrav blir reist mot forsikringsformidlingsforetaket.</article></article></li></ul><p class="leddfortsettelse">Bokstav b gjelder tilsvarende for melding fra forsikringsformidlingsforetaket til forsikringsforetaket.</p></article><article class="legalP" id="kapittel-7-paragraf-3-ledd-3">Oppsigelse av forsikringene eller bortfall av forsikringene på annen måte gis ikke virkning overfor skadelidte før én måned etter at Finanstilsynet har mottatt melding om bortfallet. Stilles ny forsikring før utløpet av denne perioden, gis bortfallet virkning fra det tidspunktet ny forsikring er stilt.</article><article class="legalP" id="kapittel-7-paragraf-3-ledd-4">Ansvarsforsikringen skal dekke krav som fremsettes mot forsikringsformidlingsforetaket i en periode på fem år etter at virksomheten opphører.</article><article class="legalP" id="kapittel-7-paragraf-3-ledd-5">Departementet kan i forskrift gi regler som utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§7-4" data-name="§7-4" id="kapittel-7-paragraf-4"><h3 class="legalArticleHeader"><span class="legalArticleValue">§ 7-4</span>. <span class="legalArticleTitle">Skadelidtes krav</span></h3><article class="legalP" id="kapittel-7-paragraf-4-ledd-1">Skadelidte kan kreve dekning direkte fra forsikringsforetaket uten først å ha rettet krav mot forsikringsformidlingsforetaket.</article><article class="legalP" id="kapittel-7-paragraf-4-ledd-2">Forsikringsforetaket kan ikke gjøre gjeldende andre innsigelser overfor skadelidte enn de innsigelser forsikringsformidlingsforetaket selv har overfor skadelidte.</article><article class="legalP" id="kapittel-7-paragraf-4-ledd-3">Departementet kan i forskrift gi regler som utfyller bestemmelsene i paragrafen her.</article></article></section><section class="section" data-name="kap8" id="kapittel-8" data-lovdata-URL="LTI/lov/2021-12-22-163/KAPITTEL_8"><h2>Kapittel 8. Krav til virksomheten i forsikringsformidlingsforetak</h2><article class="legalArticle" data-lovdata-URL="LTI/lov/2021-12-22-163/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Forsvarlig virksomhet</span></h3><article class="legalP" id="kapittel-8-paragraf-1-ledd-1">Forsikringsformidlingsforetak skal organiseres og drives på en forsvarlig måte. Foretaket skal ha en klar organisasjonsstruktur og ansvarsfordeling samt hensiktsmessige retningslinjer og rutiner for risikostyring og internkontroll.</article><article class="legalP" id="kapittel-8-paragraf-1-ledd-2">Foretaket skal ha tilstrekkelige og betryggende retningslinjer og rutiner for å sikre etterlevelse av foretakets plikter etter lov og forskrift og skal dokumentere at foretaket etterlever sine plikter etter loven her og forskrifter gitt i medhold av loven her. Dokumentasjonen skal være minst så fyllestgjørende at Finanstilsynet kan kontrollere om reglene er fulgt. Dokumentasjonen skal oppbevares i minst fem år.</article><article class="legalP" id="kapittel-8-paragraf-1-ledd-3">For forsikringsformidlingsforetak som produserer forsikringer, gjelder finansforetaksloven § 16-13 og regler gitt i medhold av den tilsvarende. Dersom et forsikringsformidlingsforetak tilbyr eller anbefaler forsikringsprodukter som det ikke selv har produsert, skal foretaket ha egnede rutiner og systemer for å innhente relevante opplysninger om forsikringsproduktet og produktets godkjenningsprosess, herunder opplysninger om den identifiserte målgruppen, og for å forstå egenskapene ved det enkelte forsikringsproduktet og den identifiserte målgruppen for produktet.</article><article class="legalP" id="kapittel-8-paragraf-1-ledd-4">Departementet kan i forskrift gi regler som utfyller paragrafen her, herunder fastsette nærmere krav til forsvarlig virksomhet og om dokumentasjonsplikt.</article></article><article class="legalArticle" data-lovdata-URL="LTI/lov/2021-12-22-163/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Krav til økonomi</span></h3><article class="legalP" id="kapittel-8-paragraf-2-ledd-1">Forsikringsformidlingsforetak skal<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-2-ledd-1-punkt-1"><article class="legalP" id="kapittel-8-paragraf-2-ledd-1-punkt-1-ledd-1">være i stand til å oppfylle sine forpliktelser etter hvert som de forfaller</article></article></li><li data-li-identifier="b)" data-name="b)"><article class="listArticle" id="kapittel-8-paragraf-2-ledd-1-punkt-2"><article class="legalP" id="kapittel-8-paragraf-2-ledd-1-punkt-2-ledd-1">ha en egenkapital som er forsvarlig ut fra risikoen ved og omfanget av virksomheten i foretaket</article></article></li><li data-li-identifier="c)" data-name="c)"><article class="listArticle" id="kapittel-8-paragraf-2-ledd-1-punkt-3"><article class="legalP" id="kapittel-8-paragraf-2-ledd-1-punkt-3-ledd-1">ha eiendeler som har en verdi som overstiger foretakets samlede forpliktelser.</article></article></li></ul></article><article class="legalP" id="kapittel-8-paragraf-2-ledd-2">For forsikringsformidlingsforetak som er organisert som enkeltpersonforetak, gjelder ikke første ledd bokstav b og c.</article><article class="legalP" id="kapittel-8-paragraf-2-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Klientkonto</span></h3><article class="legalP" id="kapittel-8-paragraf-3-ledd-1">Klientmidler skal straks plasseres på en klientkonto som er adskilt fra forsikringsformidlingsforetakets egne midler.</article><article class="legalP" id="kapittel-8-paragraf-3-ledd-2">Departementet kan i forskrift gi regler som utfyller paragrafen her, herunder regler om kontoavtalen og disponeringen av klientmidler.</article></article><article class="legalArticle" data-lovdata-URL="LTI/lov/2021-12-22-163/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Særlige krav til forsikringsmeglingsforetak</span></h3><article class="legalP" id="kapittel-8-paragraf-4-ledd-1">Forsikringsmeglingsforetak kan ikke gjennom avtaler med forsikringsforetak eller på annen måte innrette seg slik at det kan påvirke forsikringsmeglingsforetakets uavhengighet som megler. Et forsikringsmeglingsforetak kan heller ikke opptre på en måte som er egnet til å skape tvil om dets stilling som uavhengig mellomledd.</article><article class="legalP" id="kapittel-8-paragraf-4-ledd-2">Forsikringsmeglingsforetak skal utvise tilbørlig aktsomhet ved valg av forsikringsgiver og skal fraråde oppdragsgiveren å bruke en forsikringsgiver som det er tvil om eller er ukjent om har evne til å oppfylle sine plikter etter forsikringen.</article><article class="legalP" id="kapittel-8-paragraf-4-ledd-3">Forsikringsmeglingsforetak har ikke adgang til å motta provisjon eller annen godtgjørelse for forsikringsformidlingen fra den forsikringsgiveren som har overtatt forsikringsavtalen et formidlingsoppdrag gjelder.</article><article class="legalP" id="kapittel-8-paragraf-4-ledd-4">Tredje ledd gjelder ikke megling av gjenforsikring. Tredje ledd gjelder heller ikke megling av forsikringer fra forsikringsforetak som ikke er etablert her i riket, forutsatt at forsikringsmeglingsforetaket videreformidler mottatt vederlag til oppdragsgiveren. Tredje ledd gjelder heller ikke megling av forsikring knyttet til<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-4-ledd-4-punkt-1"><article class="legalP" id="kapittel-8-paragraf-4-ledd-4-punkt-1-ledd-1">luftfartøy</article></article></li><li data-li-identifier="b)" data-name="b)"><article class="listArticle" id="kapittel-8-paragraf-4-ledd-4-punkt-2"><article class="legalP" id="kapittel-8-paragraf-4-ledd-4-punkt-2-ledd-1">skip som er registreringspliktige i norsk ordinært skipsregister, norsk internasjonalt skipsregister eller i utenlandsk skipsregister</article></article></li><li data-li-identifier="c)" data-name="c)"><article class="listArticle" id="kapittel-8-paragraf-4-ledd-4-punkt-3"><article class="legalP" id="kapittel-8-paragraf-4-ledd-4-punkt-3-ledd-1">boreplattformer og lignende flyttbare innretninger</article></article></li><li data-li-identifier="d)" data-name="d)"><article class="listArticle" id="kapittel-8-paragraf-4-ledd-4-punkt-4"><article class="legalP" id="kapittel-8-paragraf-4-ledd-4-punkt-4-ledd-1">faste innretninger til bruk i forbindelse med utvinning og utnyttelse av undersjøiske petroleumsforekomster eller utskiping, lagring eller rørtransport av utvunnet olje og gass</article></article></li><li data-li-identifier="e)" data-name="e)"><article class="listArticle" id="kapittel-8-paragraf-4-ledd-4-punkt-5"><article class="legalP" id="kapittel-8-paragraf-4-ledd-4-punkt-5-ledd-1">innretninger til bruk i forbindelse med olje- og gassvirksomhet ved anlegg på land</article></article></li><li data-li-identifier="f)" data-name="f)"><article class="listArticle" id="kapittel-8-paragraf-4-ledd-4-punkt-6"><article class="legalP" id="kapittel-8-paragraf-4-ledd-4-punkt-6-ledd-1">bygging av skip eller innretninger som nevnt i bokstav b til e</article></article></li><li data-li-identifier="g)" data-name="g)"><article class="listArticle" id="kapittel-8-paragraf-4-ledd-4-punkt-7"><article class="legalP" id="kapittel-8-paragraf-4-ledd-4-punkt-7-ledd-1">virksomhet, utstyr, tilbehør mv. i tilknytning til innretninger som nevnt i bokstav c til f</article></article></li><li data-li-identifier="h)" data-name="h)"><article class="listArticle" id="kapittel-8-paragraf-4-ledd-4-punkt-8"><article class="legalP" id="kapittel-8-paragraf-4-ledd-4-punkt-8-ledd-1">ren internasjonal varetransport.</article></article></li></ul></article><article class="legalP" id="kapittel-8-paragraf-4-ledd-5">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§8-5" data-name="§8-5" id="kapittel-8-paragraf-5"><h3 class="legalArticleHeader"><span class="legalArticleValue">§ 8-5</span>. <span class="legalArticleTitle">Underagenter</span></h3><article class="legalP" id="kapittel-8-paragraf-5-ledd-1">Et forsikringsagentforetak kan bare gi fullmakt til å opptre på vegne av et forsikringsforetak videre til et annet agentforetak (en underagent) dersom dette agentforetaket oppfyller kravene i kapittel 3.</article><article class="legalP" id="kapittel-8-paragraf-5-ledd-2">Departementet kan i forskrift gi utfyllende regler om forsikringsagentforetakets bruk av underagenter som nevnt i første ledd.</article></article><article class="legalArticle" data-lovdata-URL="LTI/lov/2021-12-22-163/§8-6" data-name="§8-6" id="kapittel-8-paragraf-6"><h3 class="legalArticleHeader"><span class="legalArticleValue">§ 8-6</span>. <span class="legalArticleTitle">Forsikringsforetak som kan overta forsikringsrisikoen</span></h3><article class="legalP" id="kapittel-8-paragraf-6-ledd-1">Forsikringer kan bare plasseres i forsikringsforetak med hovedsete i en EØS-stat og i norsk filial av utenlandsk forsikringsforetak med tillatelse etter finansforetaksloven § 5-6. Lovpliktige skadeforsikringer kan bare plasseres i forsikringsforetak som oppfyller de kravene som gjelder etter den særlige reguleringen av slike forsikringer.</article><article class="legalP" id="kapittel-8-paragraf-6-ledd-2">Forsikringsmeglingsforetak kan likevel megle skadeforsikring i næringsvirksomhet til forsikringsforetak med hovedsete i en stat utenfor EØS dersom forsikringen ikke gjelder<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-6-ledd-2-punkt-1"><article class="legalP" id="kapittel-8-paragraf-6-ledd-2-punkt-1-ledd-1">lovpliktig yrkesskadeforsikring</article></article></li><li data-li-identifier="b)" data-name="b)"><article class="listArticle" id="kapittel-8-paragraf-6-ledd-2-punkt-2"><article class="legalP" id="kapittel-8-paragraf-6-ledd-2-punkt-2-ledd-1">lovpliktig ansvarsforsikring for motorkjøretøy</article></article></li><li data-li-identifier="c)" data-name="c)"><article class="listArticle" id="kapittel-8-paragraf-6-ledd-2-punkt-3"><article class="legalP" id="kapittel-8-paragraf-6-ledd-2-punkt-3-ledd-1">lovpliktig ansvarsforsikring som gjelder erstatningsansvar for skade voldt ved atomskade eller av legemidler.</article></article></li></ul></article><article class="legalP" id="kapittel-8-paragraf-6-ledd-3">Som skadeforsikring i næringsvirksomhet etter annet ledd regnes<ul class="defaultList"><li data-li-identifier="a)" data-name="a)"><article class="listArticle" id="kapittel-8-paragraf-6-ledd-3-punkt-1"><article class="legalP" id="kapittel-8-paragraf-6-ledd-3-punkt-1-ledd-1">sjø- og transportforsikring</article></article></li><li data-li-identifier="b)" data-name="b)"><article class="listArticle" id="kapittel-8-paragraf-6-ledd-3-punkt-2"><article class="legalP" id="kapittel-8-paragraf-6-ledd-3-punkt-2-ledd-1">luftfartsforsikring</article></article></li><li data-li-identifier="c)" data-name="c)"><article class="listArticle" id="kapittel-8-paragraf-6-ledd-3-punkt-3"><article class="legalP" id="kapittel-8-paragraf-6-ledd-3-punkt-3-ledd-1">forsikring knyttet til undersøkelser etter, utnytting, lagring eller rørtransport av undersjøiske naturforekomster</article></article></li><li data-li-identifier="d)" data-name="d)"><article class="listArticle" id="kapittel-8-paragraf-6-ledd-3-punkt-4"><article class="legalP" id="kapittel-8-paragraf-6-ledd-3-punkt-4-ledd-1">kreditt eller kausjon når forsikringstaker utøver handels- eller industrivirksomhet eller et fritt yrke, og avtalen gjelder for virksomheten</article></article></li><li data-li-identifier="e)" data-name="e)"><article class="listArticle" id="kapittel-8-paragraf-6-ledd-3-punkt-5"><article class="legalP" id="kapittel-8-paragraf-6-ledd-3-punkt-5-ledd-1">forsikring tegnet av foretak med ansatte som tilsvarer minst 10 årsverk</article></article></li><li data-li-identifier="f)" data-name="f)"><article class="listArticle" id="kapittel-8-paragraf-6-ledd-3-punkt-6"><article class="legalP" id="kapittel-8-paragraf-6-ledd-3-punkt-6-ledd-1">forsikring tegnet av foretak med en årsomsetning på minst 50 mill. kroner.</article></article></li></ul></article><article class="legalP" id="kapittel-8-paragraf-6-ledd-4">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gjøre unntak for angitte forsikringsavtaler eller forsikringsrisikoer og fastsette vilkår for slike unntak.</article></article><article class="legalArticle" data-lovdata-URL="LTI/lov/2021-12-22-163/§8-7" data-name="§8-7" id="kapittel-8-paragraf-7"><h3 class="legalArticleHeader"><span class="legalArticleValue">§ 8-7</span>. <span class="legalArticleTitle">Opplysningsplikt overfor Norsk Naturskadepool</span></h3><article class="legalP" id="kapittel-8-paragraf-7-ledd-1">Forsikringsformidlingsforetak skal opplyse Norsk Naturskadepool om brannskadeforsikring på ting her i riket som formidles til forsikringsforetak som ikke er medlem av Norsk Naturskadepool.</article></article><article class="legalArticle" data-lovdata-URL="LTI/lov/2021-12-22-163/§8-8" data-name="§8-8" id="kapittel-8-paragraf-8"><h3 class="legalArticleHeader"><span class="legalArticleValue">§ 8-8</span>. <span class="legalArticleTitle">Taushetsplikt</span></h3><article class="legalP" id="kapittel-8-paragraf-8-ledd-1">Forsikringsformidlingsforetak, herunder ansatte og tillitsvalgte, plikter å hindre at uvedkommende får adgang eller kjennskap til opplysninger om kunders og andres personlige eller forretningsmessige forhold som foretaket mottar under utøvelsen av virksomheten, med mindre noe annet er bestemt i lov eller forskrift.</article><article class="legalP" id="kapittel-8-paragraf-8-ledd-2">Departementet kan i forskrift gi regler om taushetsplikt og utlevering av opplysninger.</article></article></section><section class="section" data-name="kap9" id="kapittel-9" data-lovdata-URL="LTI/lov/2021-12-22-163/KAPITTEL_9"><h2>Kapittel 9. God forretningsskikk, styring og håndtering av interessekonflikter mv.</h2><article class="legalArticle" data-lovdata-URL="LTI/lov/2021-12-22-163/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">God forretningsskikk</span></h3><article class="legalP" id="kapittel-9-paragraf-1-ledd-1">Forsikringsformidlingsforetak skal utøve sin virksomhet i samsvar med god forretningsskikk.</article><article class="legalP" id="kapittel-9-paragraf-1-ledd-2">Departementet kan i forskrift gi utfyllende regler om god forretningsskikk.</article></article><article class="legalArticle" data-lovdata-URL="LTI/lov/2021-12-22-163/§9-2" data-name="§9-2" id="kapittel-9-paragraf-2"><h3 class="legalArticleHeader"><span class="legalArticleValue">§ 9-2</span>. <span class="legalArticleTitle">Kundebehandling, systemer og rutiner mv.</span></h3><article class="legalP" id="kapittel-9-paragraf-2-ledd-1">Forsikringsformidlingsforetak skal ha systemer og rutiner for å sikre etterlevelse av regler om opplysningsplikt og om utforming av kundeavtaler gitt i eller i medhold av forsikringsavtaleloven.</article><article class="legalP" id="kapittel-9-paragraf-2-ledd-2">Forsikringsformidlingsforetak skal ha rutiner for å sikre at klager fra kunder eller andre berørte behandles på en forsvarlig måte.</article><article class="legalP" id="kapittel-9-paragraf-2-ledd-3">Departementet kan i forskrift gi regler som utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§9-3" data-name="§9-3" id="kapittel-9-paragraf-3"><h3 class="legalArticleHeader"><span class="legalArticleValue">§ 9-3</span>. <span class="legalArticleTitle">Styring og håndtering av interessekonflikter</span></h3><article class="legalP" id="kapittel-9-paragraf-3-ledd-1">Forsikringsformidlingsforetak skal være oppbygd og organisert på en slik måte at risikoen for interessekonflikter mellom foretaket og dets kunder, eller foretakets kunder seg imellom, begrenses til et minimum.</article><article class="legalP" id="kapittel-9-paragraf-3-ledd-2">Forsikringsformidlingsforetak plikter å treffe alle egnede tiltak for å identifisere og for å hindre eller håndtere interessekonflikter mellom foretaket og kundene og kundene imellom.</article><article class="legalP" id="kapittel-9-paragraf-3-ledd-3">Dersom tiltakene ikke med rimelig sikkerhet forhindrer risiko for at kundens interesser blir skadelidende, skal foretaket i god tid før forsikringsavtalen inngås, tydelig opplyse kunden om mulige interessekonflikter og om tiltakene som er truffet for å redusere denne risikoen.</article><article class="legalP" id="kapittel-9-paragraf-3-ledd-4">Opplysningene som nevnt i tredje ledd skal gis på et varig medium og være tilstrekkelig detaljerte til at kunden ut fra sine forutsetninger kan ta en velbegrunnet beslutning om tjenesten som interessekonflikten gjelder.</article><article class="legalP" id="kapittel-9-paragraf-3-ledd-5">Foretaket skal på forespørsel fra Finanstilsynet kunne dokumentere hvilke mulige interessekonflikter som er identifisert, og hvilke tiltak foretaket har gjennomført.</article><article class="legalP" id="kapittel-9-paragraf-3-ledd-6">Departementet kan gi forskrifter som gjør unntak fra, avgrenser eller utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§9-4" data-name="§9-4" id="kapittel-9-paragraf-4"><h3 class="legalArticleHeader"><span class="legalArticleValue">§ 9-4</span>. <span class="legalArticleTitle">Lønnsordning og vederlag</span></h3><article class="legalP" id="kapittel-9-paragraf-4-ledd-1">Forsikringsformidlingsforetak må ikke avlønne ansatte eller evaluere ansattes prestasjoner på en slik måte at evnen til å påse at kundens interesser ivaretas på best måte, svekkes. Foretaket skal herunder ikke benytte avlønningsordninger, salgsmål eller andre insentiver som kan påvirke ansatte til å anbefale et bestemt forsikringsprodukt fremfor et annet forsikringsprodukt som er bedre egnet for kunden.</article><article class="legalP" id="kapittel-9-paragraf-4-ledd-2">Forsikringsformidlingsforetak kan motta vederlag fra eller yte vederlag til andre enn kunden bare dersom vederlaget ikke har en negativ innvirkning på kvaliteten på tjenesten til kunden og det ikke svekker foretakets evne til å opptre ærlig, redelig og profesjonelt i samsvar med kundens beste interesser.</article><article class="legalP" id="kapittel-9-paragraf-4-ledd-3">Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler som i særlige tilfeller forbyr eller stiller ytterlige krav til mottak av vederlag fra eller yting av vederlag til andre enn kunden i forbindelse med tegning, endring eller fornyelse av en forsikringsavtale.</article></article><article class="legalArticle" data-lovdata-URL="LTI/lov/2021-12-22-163/§9-5" data-name="§9-5" id="kapittel-9-paragraf-5"><h3 class="legalArticleHeader"><span class="legalArticleValue">§ 9-5</span>. <span class="legalArticleTitle">Behandling av tvister i klageorgan</span></h3><article class="legalP" id="kapittel-9-paragraf-5-ledd-1">Forsikringsformidlingsforetak skal være tilsluttet en utenrettslig tvisteløsningsordning (klageorgan) som fastsatt i forskrift av departementet. Hvis det oppstår tvist mellom et forsikringsformidlingsforetak og en kunde, kan hver av partene kreve å få behandlet denne av klageorganet.</article><article class="legalP" id="kapittel-9-paragraf-5-ledd-2">Så lenge en sak er til behandling i klageorganet, kan en part ikke bringe saken inn for de alminnelige domstolene. En sak anses for å være til behandling fra det tidspunktet klageorganet mottok klagen. En sak som har vært behandlet i klageorganet, kan bringes inn for tingretten uten forutgående behandling i forliksrådet.</article><article class="legalP" id="kapittel-9-paragraf-5-ledd-3">Departementet kan i forskrift gi regler som utfyller paragrafen her. Departementet kan herunder gi regler om organisering, sammensetning og finansiering samt bestemmelser om at utgifter tilknyttet klageorganets virksomhet skal utliknes på forsikringsformidlingsforetakene eller dekkes av partene.</article></article></section><section class="section" data-name="kap10" id="kapittel-10" data-lovdata-URL="LTI/lov/2021-12-22-163/KAPITTEL_10"><h2>Kapittel 10. Tilsyn, tilbakekall, sanksjoner, straff mv.</h2><article class="legalArticle" data-lovdata-URL="LTI/lov/2021-12-22-163/§10-1" data-name="§10-1" id="kapittel-10-paragraf-1"><h3 class="legalArticleHeader"><span class="legalArticleValue">§ 10-1</span>. <span class="legalArticleTitle">Tilsyn</span></h3><article class="legalP" id="kapittel-10-paragraf-1-ledd-1">Finanstilsynet fører tilsyn med overholdelse av bestemmelsene gitt i eller i medhold av denne loven. Tilsynet føres i samsvar med bestemmelsene i loven her og finanstilsynsloven.</article></article><article class="legalArticle" data-lovdata-URL="LTI/lov/2021-12-22-163/§10-2" data-name="§10-2" id="kapittel-10-paragraf-2"><h3 class="legalArticleHeader"><span class="legalArticleValue">§ 10-2</span>. <span class="legalArticleTitle">Pålegg om retting</span></h3><article class="legalP" id="kapittel-10-paragraf-2-ledd-1">Finanstilsynet kan gi pålegg om at forhold i strid med denne loven eller bestemmelser gitt i medhold av loven skal opphøre. Finanstilsynet kan sette en frist for at forholdene bringes i samsvar med pålegget.</article><article class="legalP" id="kapittel-10-paragraf-2-ledd-2">Første ledd gjelder tilsvarende dersom Finanstilsynet underrettes av tilsynsmyndigheter i en annen EØS-stat om at et norsk forsikringsformidlingsforetak har overtrådt regler som gjelder for foretakets virksomhet i vedkommende stat. Finanstilsynet skal i tilfelle underrette vedkommende myndighet om pålegget.</article></article><article class="legalArticle" data-lovdata-URL="LTI/lov/2021-12-22-163/§10-3" data-name="§10-3" id="kapittel-10-paragraf-3"><h3 class="legalArticleHeader"><span class="legalArticleValue">§ 10-3</span>. <span class="legalArticleTitle">Tilbakekall av tillatelse og sletting av registrering</span></h3><article class="legalP" id="kapittel-10-paragraf-3-ledd-1">Finanstilsynet kan kalle tilbake tillatelsen og slette et forsikringsformidlingsforetak fra Finanstilsynets register dersom foretaket<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-3-ledd-1-punkt-1"><article class="legalP" id="kapittel-10-paragraf-3-ledd-1-punkt-1-ledd-1">ikke gjør bruk av tillatelsen eller registreringen innen tolv måneder, gir uttrykkelig avkall på tillatelsen eller registreringen eller har opphørt å drive virksomhet i mer enn seks måneder</article></article></li><li data-li-identifier="b)" data-name="b)"><article class="listArticle" id="kapittel-10-paragraf-3-ledd-1-punkt-2"><article class="legalP" id="kapittel-10-paragraf-3-ledd-1-punkt-2-ledd-1">ikke lenger oppfyller vilkårene for tillatelse eller registrering i § 3-4</article></article></li><li data-li-identifier="c)" data-name="c)"><article class="listArticle" id="kapittel-10-paragraf-3-ledd-1-punkt-3"><article class="legalP" id="kapittel-10-paragraf-3-ledd-1-punkt-3-ledd-1">har fått tillatelsen eller blitt registrert ved hjelp av uriktige opplysninger eller andre uregelmessigheter</article></article></li><li data-li-identifier="d)" data-name="d)"><article class="listArticle" id="kapittel-10-paragraf-3-ledd-1-punkt-4"><article class="legalP" id="kapittel-10-paragraf-3-ledd-1-punkt-4-ledd-1">grovt eller gjentatte ganger har overtrådt bestemmelser gitt i eller i medhold av lov som gjelder for forsikringsformidlingsvirksomheten, eller</article></article></li><li data-li-identifier="e)" data-name="e)"><article class="listArticle" id="kapittel-10-paragraf-3-ledd-1-punkt-5"><article class="legalP" id="kapittel-10-paragraf-3-ledd-1-punkt-5-ledd-1">ikke etterkommer pålegg gitt av Finanstilsynet eller annen tilsynsmyndighet.</article></article></li></ul></article><article class="legalP" id="kapittel-10-paragraf-3-ledd-2">Departementet kan i forskrift gi regler som utfyller bestemmelsene i paragrafen her.</article></article><article class="legalArticle" data-lovdata-URL="LTI/lov/2021-12-22-163/§10-4" data-name="§10-4" id="kapittel-10-paragraf-4"><h3 class="legalArticleHeader"><span class="legalArticleValue">§ 10-4</span>. <span class="legalArticleTitle">Straff</span></h3><article class="legalP" id="kapittel-10-paragraf-4-ledd-1">Med bøter eller fengsel i inntil ett år straffes den som forsettlig eller uaktsomt overtrer<ul class="defaultList"><li data-li-identifier="a)" data-name="a)"><article class="listArticle" id="kapittel-10-paragraf-4-ledd-1-punkt-1"><article class="legalP" id="kapittel-10-paragraf-4-ledd-1-punkt-1-ledd-1">§ 3-1, § 4-1 første ledd, § 4-2 første ledd, § 4-3 første ledd, § 5-5 første ledd, § 7-1, § 8-3 eller § 8-5 til § 8-8, eller</article></article></li><li data-li-identifier="b)" data-name="b)"><article class="listArticle" id="kapittel-10-paragraf-4-ledd-1-punkt-2"><article class="legalP" id="kapittel-10-paragraf-4-ledd-1-punkt-2-ledd-1">bestemmelse i forskrift som utfyller bestemmelsene nevnt i bokstav a, når det i forskriften er fastsatt at en slik overtredelse av den aktuelle bestemmelsen er straffbar.</article></article></li></ul></article><article class="legalP" id="kapittel-10-paragraf-4-ledd-2">På samme måte straffes grove eller gjentatte brudd på god forretningsskikk, jf. § 9-1, og bestemmelse i forskrift som utfyller § 9-1, når det i forskriften er fastsatt at overtredelse av den aktuelle bestemmelsen er straffbar.</article></article><article class="legalArticle" data-lovdata-URL="LTI/lov/2021-12-22-163/§10-5" data-name="§10-5" id="kapittel-10-paragraf-5"><h3 class="legalArticleHeader"><span class="legalArticleValue">§ 10-5</span>. <span class="legalArticleTitle">Finanstilsynets taushetsplikt mv.</span></h3><article class="legalP" id="kapittel-10-paragraf-5-ledd-1">Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om identiteten til personer som har gitt meldinger, tips eller liknende opplysninger om overtredelser av loven og tilhørende forskrifter, og om andre opplysninger som kan gjøre identiteten kjent, med mindre bruk av opplysningene er nødvendig som ledd i ytterligere undersøkelser av overtredelsen eller etterfølgende rettsforfølgning av saken. Taushetsplikten etter første punktum gjelder også identiteten til den fysiske personen opplysningene gjelder. Taushetsplikten etter første og annet punktum gjelder også overfor sakens parter og deres representanter.</article><article class="legalP" id="kapittel-10-paragraf-5-ledd-2">Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om opplysninger som omhandler sanksjoner og andre tiltak som knytter seg til overtredelse av regler i loven her, eller forskrifter i medhold av loven, dersom offentliggjøring av opplysningene kan skape alvorlig uro på finansmarkedene eller påføre de berørte parter uforholdsmessig stor skade. Forvaltningsloven § 13 og §§ 13 b til 13 e gjelder ikke for opplysninger som nevnt i første punktum.</article><article class="legalP" id="kapittel-10-paragraf-5-ledd-3">Departementet kan i forskrift gi regler som utfyller bestemmelsene i paragrafen her.</article></article></section><section class="section" data-name="kap11" id="kapittel-11" data-lovdata-URL="LTI/lov/2021-12-22-163/KAPITTEL_11"><h2>Kapittel 11. Ikrafttredelsesregler og overgangsregler. Endringer i andre lover</h2><article class="legalArticle" data-lovdata-URL="LTI/lov/2021-12-22-163/§11-1" data-name="§11-1" id="kapittel-11-paragraf-1"><h3 class="legalArticleHeader"><span class="legalArticleValue">§ 11-1</span>. <span class="legalArticleTitle">Ikrafttredelse</span></h3><article class="legalP" id="kapittel-11-paragraf-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article><article class="legalArticle" data-lovdata-URL="LTI/lov/2021-12-22-163/§11-2" data-name="§11-2" id="kapittel-11-paragraf-2"><h3 class="legalArticleHeader"><span class="legalArticleValue">§ 11-2</span>. <span class="legalArticleTitle">Overgangsregler</span></h3><article class="legalP" id="kapittel-11-paragraf-2-ledd-1">Forsikringsformidlingsforetak som driver virksomhet som omfattes av denne loven når den trer i kraft, må oppfylle kravene i § 6-1 første ledd jf. § 6-5 og § 8-2 innen ett år etter ikrafttredelsen.</article><article class="legalP" id="kapittel-11-paragraf-2-ledd-2">Forsikringsforetak som fører eget agentregister, må avvikle dette innen 6 måneder fra lovens ikrafttredelse.</article><article class="legalP" id="kapittel-11-paragraf-2-ledd-3">Departementet kan gi overgangsregler. I overgangsreglene kan det gjøres unntak fra reglene i denne paragrafen.</article></article><article class="legalArticle" data-lovdata-URL="LTI/lov/2021-12-22-163/§11-3" data-name="§11-3" id="kapittel-11-paragraf-3"><h3 class="legalArticleHeader"><span class="legalArticleValue">§ 11-3</span>. <span class="legalArticleTitle">Endringer i andre lover</span></h3><article class="legalP" id="kapittel-11-paragraf-3-ledd-1">Fra den tid loven trer i kraft gjøres følgende endringer i andre lover:<ul class="defaultList"><li data-li-identifier="1." data-name="1."><article class="listArticle" id="kapittel-11-paragraf-3-ledd-1-punkt-1"><article class="legalP" id="kapittel-11-paragraf-3-ledd-1-punkt-1-ledd-1">I lov 10. juni 2005 nr. 44 om forsikringsvirksomhet oppheves § 7-4.</article></article></li><li data-li-identifier="2." data-name="2."><article class="listArticle" id="kapittel-11-paragraf-3-ledd-1-punkt-2"><article class="legalP" id="kapittel-11-paragraf-3-ledd-1-punkt-2-ledd-1">Lov 10. juni 2005 nr. 41 om forsikringsformidling oppheves.</article></article></li><li data-li-identifier="3." data-name="3."><article class="listArticle" id="kapittel-11-paragraf-3-ledd-1-punkt-3"><article class="legalP" id="kapittel-11-paragraf-3-ledd-1-punkt-3-ledd-1">I lov 10. april 2015 nr. 17 om finansforetak og finanskonsern gjøres følgende endringer:</article></article></li></ul></article> <article class="defaultP" margin-top="true">§ 5-5 tredje ledd skal lyde:</article><article class="legalP" id="kapittel-11-paragraf-3-ledd-2">For grensekryssende virksomhet her i riket fra en annen EØS-stat gjelder kapittel 1 samt bestemmelsene i § 9-1 annet og tredje ledd, § 9-2, §§ 9-4 til 9-6, § 12-27, §§ 16-5 til 16-9, § 16-11, §§ 16-13 til 16-16, § 22-1 og § 22-2, tilsvarende.</article> <article class="defaultP" margin-top="true">Foran § 16-1 skal nytt avsnitt I i kapittel 16 lyde:</article><span class="futuretitle" id="kapittel-11-paragraf-3-foreslåttittel-1">I. Forholdet til kunder, informasjon og markedsføring mv.</span> <article class="defaultP" margin-top="true">Etter § 16-10 skal nytt avsnitt II i kapittel 16 lyde:</article><span class="futuretitle" id="kapittel-11-paragraf-3-foreslåttittel-2">II. Forsikringsdistribusjon</span><article class="futureLegalArticle" data-name="§16-11" id="kapittel-11-paragraf-3-foreslåttparagraf-1"><span class="futureLegalArticleHeader"><span class="legalArticleValue">§ 16-11</span>. <span class="legalArticleTitle">Forsikringsdistribusjon</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-1-nummer-1">(1) Bestemmelsene gitt i og i medhold av §§ 16-11 til 16-15 gjelder for forsikringsforetak som utøver forsikringsdistribusjon som definert i forsikringsformidlingsloven § 1-3 annet og tredje ledd. Bestemmelsene gjelder for distribusjon av alle typer forsikringsavtaler, herunder gjenforsikringsavtaler, med mindre annet er bestemt i eller i medhold av loven her.</article><article class="numberedLegalP" data-numerator="2" id="kapittel-11-paragraf-3-foreslåttparagraf-1-nummer-2">(2) Dersom et forsikringsforetak opptrer som formidler av forsikringsavtaler for et annet forsikringsforetak, gjelder i tillegg bestemmelsene gitt i og i medhold av § 16-16.</article><article class="numberedLegalP" data-numerator="3" id="kapittel-11-paragraf-3-foreslåttparagraf-1-nummer-3">(3) Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler til gjennomføring av Norges forpliktelser etter EØS-avtalen og regler om at én eller flere av bestemmelsene i loven ikke skal gjelde ved distribusjon av nærmere angitte forsikringer eller til særskilte kundegrupper.</article></article><article class="futureLegalArticle" data-name="§16-12" id="kapittel-11-paragraf-3-foreslåttparagraf-2"><span class="futureLegalArticleHeader"><span class="legalArticleValue">§ 16-12</span>. <span class="legalArticleTitle">Krav til ansatte</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-2-nummer-1">(1) Forsikringsforetak skal påse at ansatte som er direkte beskjeftiget med forsikringsdistribusjon<ul class="defaultList"><li data-li-identifier="a)" data-name="a)"><article class="listArticle" id="kapittel-11-paragraf-3-foreslåttparagraf-2-nummer-1-punkt-1"><article class="legalP" id="kapittel-11-paragraf-3-foreslåttparagraf-2-nummer-1-punkt-1-ledd-1">til enhver tid har den kunnskapen og kompetansen som er nødvendig for å kunne utøve stillingen</article></article></li><li data-li-identifier="b)" data-name="b)"><article class="listArticle" id="kapittel-11-paragraf-3-foreslåttparagraf-2-nummer-1-punkt-2"><article class="legalP" id="kapittel-11-paragraf-3-foreslåttparagraf-2-nummer-1-punkt-2-ledd-1">ikke er dømt for straffbart forhold eller i stilling eller ved utøvelsen av verv har utvist adferd som gir grunn til å anta at vedkommende ikke vil kunne ivareta stillingen på en forsvarlig måte</article></article></li><li data-li-identifier="c)" data-name="c)"><article class="listArticle" id="kapittel-11-paragraf-3-foreslåttparagraf-2-nummer-1-punkt-3"><article class="legalP" id="kapittel-11-paragraf-3-foreslåttparagraf-2-nummer-1-punkt-3-ledd-1">årlig gjennomfører minst 15 timer etterutdanning som er relevant for stillingen, og som er godkjent av Finanstilsynet.</article></article></li></ul><p class="leddfortsettelse">Etterutdanningen etter bokstav c skal dokumenteres.</p></article><article class="numberedLegalP" data-numerator="2" id="kapittel-11-paragraf-3-foreslåttparagraf-2-nummer-2">(2) Personer som omfattes av første ledd, skal fremlegge ordinær politiattest etter politiregisterloven § 40 og bekreftelse fra Brønnøysundregistrene om at vedkommende ikke er under konkursbehandling, konkurskarantene eller gjeldsforhandling.</article><article class="numberedLegalP" data-numerator="3" id="kapittel-11-paragraf-3-foreslåttparagraf-2-nummer-3">(3) Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler om hvem som omfattes av bestemmelsene, fastsette krav til kunnskap og kompetanse og gi regler om etterutdanning.</article></article><article class="futureLegalArticle" data-name="§16-13" id="kapittel-11-paragraf-3-foreslåttparagraf-3"><span class="futureLegalArticleHeader"><span class="legalArticleValue">§ 16-13</span>. <span class="legalArticleTitle">Produktstyring</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-3-nummer-1">(1) Forsikringsforetak som produserer forsikringsprodukter for salg til kunder, skal ha en hensiktsmessig prosess for godkjenning av det enkelte forsikringsprodukt og av vesentlige endringer i et eksisterende produkt før det markedsføres eller distribueres til kunder. Som en del av godkjenningsprosessen for produktet skal foretaket identifisere en målgruppe for det enkelte forsikringsproduktet, sikre at all relevant risiko for målgruppen er vurdert, og sikre at den planlagte distribusjonsstrategien er tilpasset målgruppen. Foretaket skal gjennomføre rimelige tiltak for å sikre at forsikringsproduktet distribueres til den identifiserte målgruppen.</article><article class="numberedLegalP" data-numerator="2" id="kapittel-11-paragraf-3-foreslåttparagraf-3-nummer-2">(2) Forsikringsforetak skal forstå og regelmessig gjennomgå forsikringsproduktene som foretaket tilbyr eller markedsfører. Ved gjennomgangen skal foretaket ta i betraktning hendelser som kan få vesentlig innvirkning på den potensielle risikoen for den identifiserte målgruppen og vurdere om produktet fortsatt er forenlig med målgruppens behov, og om foretakets distribusjonsstrategi fortsatt er hensiktsmessig.</article><article class="numberedLegalP" data-numerator="3" id="kapittel-11-paragraf-3-foreslåttparagraf-3-nummer-3">(3) Forsikringsforetak skal gi distributører tilgang til alle relevante opplysninger om forsikringsproduktet og foretakets godkjenningsprosess, herunder opplysninger om den identifiserte målgruppen. Dersom et forsikringsforetak gir råd om eller anbefaler forsikringsprodukter som det selv ikke har produsert, skal foretaket ha egnede rutiner og systemer for å innhente opplysninger som nevnt i første punktum og for å forstå egenskapene ved det enkelte forsikringsproduktet og den identifiserte målgruppen for produktet.</article><article class="numberedLegalP" data-numerator="4" id="kapittel-11-paragraf-3-foreslåttparagraf-3-nummer-4">(4) Departementet kan i forskrift gi regler som utfyller bestemmelsene i paragrafen her.</article></article><article class="futureLegalArticle" data-name="§16-14" id="kapittel-11-paragraf-3-foreslåttparagraf-4"><span class="futureLegalArticleHeader"><span class="legalArticleValue">§ 16-14</span>. <span class="legalArticleTitle">Styring og håndtering av interessekonflikter ved forsikringsdistribusjon</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-4-nummer-1">(1) Dersom tiltakene for å motvirke interessekonflikter etter § 16-1 fjerde ledd ikke med rimelig sikkerhet forhindrer risiko for at kundens interesser blir skadelidende, skal forsikringsforetaket i god tid før forsikringsavtalen inngås, tydelig opplyse kunden om mulige interessekonflikter og om tiltakene som er truffet for å redusere denne risikoen.</article><article class="numberedLegalP" data-numerator="2" id="kapittel-11-paragraf-3-foreslåttparagraf-4-nummer-2">(2) Opplysningene som nevnt i første ledd skal gis på et varig medium og være tilstrekkelig detaljerte til at kunden ut fra sine forutsetninger kan ta en velbegrunnet beslutning om tjenesten som interessekonflikten gjelder.</article><article class="numberedLegalP" data-numerator="3" id="kapittel-11-paragraf-3-foreslåttparagraf-4-nummer-3">(3) Foretaket skal på forespørsel fra Finanstilsynet kunne dokumentere hvilke mulige interessekonflikter som er identifisert, og hvilke tiltak foretaket har gjennomført.</article><article class="numberedLegalP" data-numerator="4" id="kapittel-11-paragraf-3-foreslåttparagraf-4-nummer-4">(4) Departementet kan i forskrift gi regler som utfyller bestemmelsene i paragrafen her.</article></article><article class="futureLegalArticle" data-name="§16-15" id="kapittel-11-paragraf-3-foreslåttparagraf-5"><span class="futureLegalArticleHeader"><span class="legalArticleValue">§ 16-15</span>. <span class="legalArticleTitle">Lønnsordning og vederlag ved forsikringsdistribusjon</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-5-nummer-1">(1) Forsikringsforetak må ikke avlønne ansatte eller evaluere ansattes prestasjoner på en slik måte at evnen til å påse at kundens interesser ivaretas på best måte, svekkes. Foretaket skal herunder ikke benytte avlønningsordninger, salgsmål eller andre insentiver som kan påvirke ansatte til å anbefale et bestemt forsikringsprodukt fremfor et annet forsikringsprodukt som er bedre egnet for kunden.</article><article class="numberedLegalP" data-numerator="2" id="kapittel-11-paragraf-3-foreslåttparagraf-5-nummer-2">(2) Forsikringsforetak kan motta vederlag fra eller yte vederlag til andre enn kunden bare dersom vederlaget ikke har en negativ innvirkning på kvaliteten på tjenesten til kunden og det ikke svekker foretakets evne til å opptre ærlig, redelig og profesjonelt i samsvar med kundens beste interesser.</article><article class="numberedLegalP" data-numerator="3" id="kapittel-11-paragraf-3-foreslåttparagraf-5-nummer-3">(3) Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler som i særlige tilfeller forbyr eller stiller ytterlige krav til mottak av vederlag fra eller yting av vederlag til andre enn kunden i forbindelse med tegning, endring eller fornyelse av en forsikringsavtale.</article></article><article class="futureLegalArticle" data-name="§16-16" id="kapittel-11-paragraf-3-foreslåttparagraf-6"><span class="futureLegalArticleHeader"><span class="legalArticleValue">§ 16-16</span>. <span class="legalArticleTitle">Forsikringsformidling</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-6-nummer-1">(1) Forsikringsforetak kan formidle forsikringer på vegne av et annet forsikringsforetak.</article><article class="numberedLegalP" data-numerator="2" id="kapittel-11-paragraf-3-foreslåttparagraf-6-nummer-2">(2) Departementet kan gi forskrifter som gjør unntak fra, avgrenser eller utfyller bestemmelsene i paragrafen her. Departementet kan herunder gi regler om plikter for forsikringsforetak som opptrer som forsikringsformidler som nevnt i første ledd.</article></article> <article class="defaultP" margin-top="true">Ny § 22-7 skal lyde:</article><article class="futureLegalArticle" data-name="§22-7" id="kapittel-11-paragraf-3-foreslåttparagraf-7"><span class="futureLegalArticleHeader"><span class="legalArticleValue">§ 22-7</span>. <span class="legalArticleTitle">Finanstilsynets taushetsplikt mv.</span></span><article class="numberedLegalP" data-numerator="1" id="kapittel-11-paragraf-3-foreslåttparagraf-7-nummer-1">(1) Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om identiteten til personer som har gitt meldinger, tips eller liknende opplysninger om overtredelser av loven og tilhørende forskrifter, og om andre opplysninger som kan gjøre identiteten kjent, med mindre bruk av opplysningene er nødvendig som ledd i ytterligere undersøkelser av overtredelsen eller etterfølgende rettsforfølgning av saken. Taushetsplikten etter første punktum gjelder også identiteten til den fysiske personen opplysningene gjelder. Taushetsplikten etter første og annet punktum gjelder også overfor sakens parter og deres representanter.</article><article class="numberedLegalP" data-numerator="2" id="kapittel-11-paragraf-3-foreslåttparagraf-7-nummer-2">(2) Enhver som utfører arbeid eller tjeneste for Finanstilsynet eller departementet, har taushetsplikt overfor uvedkommende om opplysninger som omhandler sanksjoner og andre tiltak som knytter seg til overtredelse av regler i loven her, eller forskrifter gitt i medhold av loven, dersom offentliggjøring av opplysningene kan skape alvorlig uro på finansmarkedene eller påføre de berørte parter uforholdsmessig stor skade. Forvaltningsloven § 13 og §§ 13 b til 13 e gjelder ikke for opplysninger som nevnt i første punktum.</article><article class="numberedLegalP" data-numerator="3" id="kapittel-11-paragraf-3-foreslåttparagraf-7-nummer-3">(3) Departementet kan i forskrift gi regler som utfyller bestemmelsene i paragrafen her.</article></article></article></section></main></body></html>