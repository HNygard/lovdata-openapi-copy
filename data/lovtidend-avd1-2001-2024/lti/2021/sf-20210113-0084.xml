<!DOCTYPE html><html lang="no"><head><title>Forskrift om tilskudd til brukerstyrte organisasjoner som arbeider mot fattigdom</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-13-84</dd><dt class="dokid">DokumentID</dt><dd class="dokid">LTI/forskrift/2021-01-13-84</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-01-13</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-01-14 15:20</dd><dt class="journalNumber">Journalnummer</dt><dd class="journalNumber">2021-0039</dd><dt class="titleShort">Korttittel</dt><dd class="titleShort">Forskrift om tilskudd til brukerstyrte organisasjoner som arbeider mot fattigdom</dd><dt class="title">Tittel</dt><dd class="title">Forskrift om tilskudd til brukerstyrte organisasjoner som arbeider mot fattigdom</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 13. januar 2021 til gjennomføring av Stortingets årlige budsjettvedtak, kap. 0621, post 70.</dd><dt class="refid">RefID</dt><dd class="refid">forskrift/2021-01-13-84</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til brukerstyrte organisasjoner som arbeider mot fattigdom<ul class="tocSubUl"><li>§ 1. Mål og målgruppe</li><li>§ 2. Kriterier for måloppnåelse</li><li>§ 3. Hvilke organisasjoner kan få tilskudd</li><li>§ 4. Hvilke organisasjoner kan ikke få tilskudd</li><li>§ 5. Tildelingskriterier</li><li>§ 6. Søknad, vedtak og klage</li><li>§ 6-1. Krav til søknadens form og innhold</li><li>§ 6-2. Tilskuddsbrev og avslagsbrev</li><li>§ 6-3. Aksept av vilkår for tilskudd</li><li>§ 6-4. Klager og klagebehandling</li><li>§ 7. Forpliktelser for tilskuddsmottaker</li><li>§ 7-1. Hva tilskudd ikke kan brukes til</li><li>§ 7-2. Krav til regnskap og rapportering</li><li>§ 8. Reaksjonsformer ved mangelfull rapportering og feilaktige opplysninger</li><li>§ 9. Regler for forvaltningen av ordningen</li><li>§ 9-1. Kunngjøring</li><li>§ 9-2. Utbetaling av tilskudd</li><li>§ 9-3. Oppfølging og kontroll</li><li>§ 9-4. Evaluering</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-13-84" id="dokument"><h1>Forskrift om tilskudd til brukerstyrte organisasjoner som arbeider mot fattigdom</h1><article class="legalArticle" data-lovdata-URL="LTI/forskrift/2021-01-13-84/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Mål og målgruppe</span></h2><article class="legalP" id="paragraf-1-ledd-1">Målet med tilskuddsordningen er å fremme egenorganisering og brukerstyrte organisasjoners arbeid mot fattigdom og sosial ekskludering. Tilskuddet skal styrke organisasjonenes muligheter til å drive interessepolitisk arbeid, og bidra til økt brukermedvirkning.</article><article class="legalP" id="paragraf-1-ledd-2">Overordnede mål for ordningen er økt inkludering i arbeid og samfunnsliv, økonomisk trygghet og bedrede levekår.</article><article class="legalP" id="paragraf-1-ledd-3">Målgruppen er sosialt og økonomisk vanskeligstilte som opplever fattigdom og levekårsutfordringer og sosial ekskludering forbundet med fattigdom.</article></article><article class="legalArticle" data-lovdata-URL="LTI/forskrift/2021-01-13-84/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Kriterier for måloppnåelse</span></h2><article class="legalP" id="paragraf-2-ledd-1">Følgende kriterier legges til grunn for å belyse måloppnåelse for ordningen som helhet:<ul class="defaultList"><li data-li-identifier="•" data-name="•"><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Utbredelse og antall medlemmer eller brukere som deltar i organisasjonens arbeid.</article></article></li><li data-li-identifier="•" data-name="•"><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Bredde i brukermedvirkning og representasjon i organisasjonen.</article></article></li><li data-li-identifier="•" data-name="•"><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Målgruppens mulighet til å påvirke og delta i organisasjonen.</article></article></li><li data-li-identifier="•" data-name="•"><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Frivillig innsats målt i timeverk eller dagsverk.</article></article></li><li data-li-identifier="•" data-name="•"><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Gjennomførte aktiviteter innen interessepolitisk arbeid, for å fremme brukermedvirkning, og for å styrke dialog og samarbeid.</article></article></li></ul></article></article><article class="legalArticle" data-lovdata-URL="LTI/forskrift/2021-01-13-84/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Hvilke organisasjoner kan få tilskudd</span></h2><article class="legalP" id="paragraf-3-ledd-1">Tilskuddet går til brukerstyrte organisasjoner som er drevet av målgruppen, og som legger til rette for at brukerne selv aktivt kan medvirke og ta beslutninger i forhold som angår dem.</article><article class="legalP" id="paragraf-3-ledd-2">Det stilles følgende vilkår for å få tilskudd:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">Organisasjoner og stiftelser som mottar støtte må være registrert i Frivillighetsregisteret.</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">Organisasjonen må være en interesseorganisasjon som arbeider for å bedre levekårene for sosialt og økonomisk vanskeligstilte.</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">Organisasjonen må være demokratisk oppbygd.</article></article></li><li data-li-identifier="d." data-name="d."><article class="listArticle" id="paragraf-3-ledd-2-punkt-4"><article class="legalP" id="paragraf-3-ledd-2-punkt-4-ledd-1">Organisasjonen må i all hovedsak drives av målgruppen for ordningen. Brukere skal utgjøre hovedandelen av medlemmer i organisasjonen og være representert i styret.</article></article></li><li data-li-identifier="e." data-name="e."><article class="listArticle" id="paragraf-3-ledd-2-punkt-5"><article class="legalP" id="paragraf-3-ledd-2-punkt-5-ledd-1">Organisasjonen må være åpen for alle som tilhører den gruppen organisasjonen tar sikte på å representere.</article></article></li><li data-li-identifier="f." data-name="f."><article class="listArticle" id="paragraf-3-ledd-2-punkt-6"><article class="legalP" id="paragraf-3-ledd-2-punkt-6-ledd-1">Organisasjoner med lokal forankring skal normalt delfinansieres av lokale myndigheter.</article></article></li><li data-li-identifier="g." data-name="g."><article class="listArticle" id="paragraf-3-ledd-2-punkt-7"><article class="legalP" id="paragraf-3-ledd-2-punkt-7-ledd-1">Organisasjoner som søker tilskudd for første gang bør kunne vise til samarbeid med landsdekkende organisasjoner og nettverk som arbeider med tilsvarende oppgaver.</article></article></li></ul></article></article><article class="legalArticle" data-lovdata-URL="LTI/forskrift/2021-01-13-84/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Hvilke organisasjoner kan ikke få tilskudd</span></h2><ul class="defaultList"><li data-li-identifier="•" data-name="•"><article class="listArticle" id="paragraf-4-punkt-1"><article class="legalP" id="paragraf-4-punkt-1-ledd-1">Organisasjoner som hovedsakelig driver humanitært arbeid, rehabiliteringsrettede tiltak eller arbeidsrettede tiltak for målgruppen faller utenfor ordningen.</article></article></li><li data-li-identifier="•" data-name="•"><article class="listArticle" id="paragraf-4-punkt-2"><article class="legalP" id="paragraf-4-punkt-2-ledd-1">Tilskuddet skal ikke toppfinansiere organisasjoner som mottar driftstilskudd over andre tilskuddsordninger. Støtte til slike organisasjoner kan eventuelt bare gis for en avgrenset periode til aktiviteter som støtter opp om målet med denne ordningen.</article></article></li></ul></article><article class="legalArticle" data-lovdata-URL="LTI/forskrift/2021-01-13-84/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tildelingskriterier</span></h2><article class="legalP" id="paragraf-5-ledd-1">Tilskudd fastsettes ut fra en skjønnsmessig vurdering med utgangspunkt i organisasjonens virksomhet, planlagte aktiviteter og forventede måloppnåelse. Arbeids- og velferdsdirektoratet står fritt til å utøve skjønn innenfor rammen av regelverket, herunder foreta en prioritering og utvelgelse blant søknadene, samt å fastsette størrelse på tilskuddet. I vurderingen skal direktoratet legge vekt på kontinuitet.</article><article class="legalP" id="paragraf-5-ledd-2">Tilskuddet skal støtte opp om organisasjonens arbeid opp om målet med ordningen, herunder:<ul class="defaultList"><li data-li-identifier="•" data-name="•"><article class="listArticle" id="paragraf-5-ledd-2-punkt-1"><article class="legalP" id="paragraf-5-ledd-2-punkt-1-ledd-1">Aktiviteter for å fremme målgruppens interesser og stilling i samfunnet.</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-2"><article class="legalP" id="paragraf-5-ledd-2-punkt-2-ledd-1">Aktiviteter for å fremme brukermedvirkning på system-, tjeneste- og individnivå.</article></article></li><li data-li-identifier="•" data-name="•"><article class="listArticle" id="paragraf-5-ledd-2-punkt-3"><article class="legalP" id="paragraf-5-ledd-2-punkt-3-ledd-1">Dialog og samarbeid med andre frivillige organisasjoner, offentlige instanser og andre samfunnsaktører.</article></article></li></ul></article><article class="legalP" id="paragraf-5-ledd-3">Det gis ikke tilskudd til tiltak som gjelder aktivisering og arbeidstrening, og rehabiliteringsrettede tiltak, ferie og fritidsaktiviteter for målgruppen, språkkurs eller annen virksomhet som i hovedsak er tiltaksrettet.</article><article class="legalP" id="paragraf-5-ledd-4">Ved utmåling av tilskudd legges det vekt på at det skal være et nøkternt nivå på administrative kostnader og at tilskuddet i størst mulig grad går til aktiviteter som støtter opp om målet med ordningen. Frivillig innsats i organisasjonen vektlegges positivt.</article><article class="legalP" id="paragraf-5-ledd-5">Organisasjonen bør kunne vise til måloppnåelse og resultater fra aktivitetene ved søknad om videreføring av tilskudd.</article></article><article class="legalArticle" data-lovdata-URL="LTI/forskrift/2021-01-13-84/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Søknad, vedtak og klage</span></h2></article><article class="legalArticle" data-lovdata-URL="LTI/forskrift/2021-01-13-84/§6-1" data-name="§6-1" id="paragraf-7"><h2 class="legalArticleHeader"><span class="legalArticleValue">§ 6-1</span>. <span class="legalArticleTitle">Krav til søknadens form og innhold</span></h2><article class="legalP" id="paragraf-7-ledd-1">Søknaden skal fylles ut på et eget søknadsskjema utarbeidet av Arbeids- og velferdsdirektoratet.</article><article class="legalP" id="paragraf-7-ledd-2">Det må søkes om tilskudd hvert år, men for å sikre en kontinuitet i driften vil organisasjoner som mottar tilskudd prioriteres i en treårsperiode med forbehold om at Stortinget viderefører ordningen. Søknaden skal inneholde følgende opplysninger:<ul class="defaultList"><li data-li-identifier="•" data-name="•"><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">Informasjon om søker, adresse, kontaktperson, organisasjonsnummer og kontonummer.</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">Budsjett og finansieringsplan for tilskuddsperioden.</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">Tilskuddsbeløpet det søkes om.</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-4"><article class="legalP" id="paragraf-7-ledd-2-punkt-4-ledd-1">En beskrivelse av organisasjonens virksomhet og hvordan målgruppen for ordningen er representert og deltar i driften av organisasjonen.</article></article></li><li data-li-identifier="•" data-name="•"><article class="listArticle" id="paragraf-7-ledd-2-punkt-5"><article class="legalP" id="paragraf-7-ledd-2-punkt-5-ledd-1">En beskrivelse av organisasjonens planlagte aktiviteter for tilskuddsperioden, og hvordan disse vil bidra til målene for tilskuddsordningen (jf. § 2 Kriterier for måloppnåelse).</article></article></li></ul></article><article class="legalP" id="paragraf-7-ledd-3">For andre og tredje år i tilskuddsperioden må vesentlige endringer i organisasjonens drift eller aktiviteter beskrives i søknaden.</article><article class="legalP" id="paragraf-7-ledd-4">Etter mottatt tilskudd i tre år kan organisasjonen søke tilskudd for en ny tilskuddsperiode.</article><article class="legalP" id="paragraf-7-ledd-5">Vedtekter må sendes inn ved første gangs søknad, deretter ved endringer. Vedtektene må synliggjøre at organisasjonens arbeid er i samsvar med formålet for ordningen.</article><article class="legalP" id="paragraf-7-ledd-6">Arbeids- og velferdsdirektoratet kan kreve andre opplysninger som er nødvendige for søknadsbehandlingen.</article><article class="legalP" id="paragraf-7-ledd-7">Ufullstendige søknader og søknader som ikke er levert innen søknadsfristen kan bli avvist.</article></article><article class="legalArticle" data-lovdata-URL="LTI/forskrift/2021-01-13-84/§6-2" data-name="§6-2" id="paragraf-8"><h2 class="legalArticleHeader"><span class="legalArticleValue">§ 6-2</span>. <span class="legalArticleTitle">Tilskuddsbrev og avslagsbrev</span></h2><article class="legalP" id="paragraf-8-ledd-1">Søknadene behandles av Arbeids- og velferdsdirektoratet. Direktoratet fatter vedtak om tilskudd, eventuelt avslag. Arbeids- og velferdsdirektoratet informerer alle søkere om utfallet av søknadsbehandlingen i eget brev.</article></article><article class="legalArticle" data-lovdata-URL="LTI/forskrift/2021-01-13-84/§6-3" data-name="§6-3" id="paragraf-9"><h2 class="legalArticleHeader"><span class="legalArticleValue">§ 6-3</span>. <span class="legalArticleTitle">Aksept av vilkår for tilskudd</span></h2><article class="legalP" id="paragraf-9-ledd-1">Når tilskuddsbrevet er mottatt, må søkeren snarest skriftlig bekrefte og akseptere vilkårene for tilskuddet. Vilkårene må aksepteres i sin helhet, det er ikke anledning til å reservere seg mot deler av vilkårene. Aksepten må være mottatt av Arbeids- og velferdsdirektoratet senest innen 6 uker etter at tilskuddsbrev er sendt ut. Etter denne fristen bortfaller tilskuddet.</article></article><article class="legalArticle" data-lovdata-URL="LTI/forskrift/2021-01-13-84/§6-4" data-name="§6-4" id="paragraf-10"><h2 class="legalArticleHeader"><span class="legalArticleValue">§ 6-4</span>. <span class="legalArticleTitle">Klager og klagebehandling</span></h2><article class="legalP" id="paragraf-10-ledd-1">Det kan klages over vedtaket i henhold til forvaltningsloven kapittel VI.</article><article class="legalP" id="paragraf-10-ledd-2">Fristen til å klage er 3 uker fra vedtaket er mottatt. En eventuell klage sendes til Arbeids- og velferdsdirektoratet. Dersom klagen ikke blir tatt til følge, blir den oversendt Arbeids- og sosialdepartementet for endelig avgjørelse.</article></article><article class="legalArticle" data-lovdata-URL="LTI/forskrift/2021-01-13-84/§7" data-name="§7" id="paragraf-11"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forpliktelser for tilskuddsmottaker</span></h2></article><article class="legalArticle" data-lovdata-URL="LTI/forskrift/2021-01-13-84/§7-1" data-name="§7-1" id="paragraf-12"><h2 class="legalArticleHeader"><span class="legalArticleValue">§ 7-1</span>. <span class="legalArticleTitle">Hva tilskudd ikke kan brukes til</span></h2><article class="legalP" id="paragraf-12-ledd-1">Tilskuddet skal benyttes i kalenderåret det er tildelt og kan ikke gå til å legge opp overskudd eller bygge opp egenkapital. Eventuelle ubrukte midler vil komme til fratrekk ved neste års utbetaling, eller krevet tilbakebetalt.</article><article class="legalP" id="paragraf-12-ledd-2">Tilskudd kan ikke brukes til:<ul class="defaultList"><li data-li-identifier="•" data-name="•"><article class="listArticle" id="paragraf-12-ledd-2-punkt-1"><article class="legalP" id="paragraf-12-ledd-2-punkt-1-ledd-1">Kjøpe inn varig produksjonsutstyr (dyrt utstyr med lang levetid eller levetid utover tilskuddsperioden). IT-utstyr har levetid på tre til fem år. Det kan innvilges tilskudd til slikt utstyr.</article></article></li><li data-li-identifier="•" data-name="•"><article class="listArticle" id="paragraf-12-ledd-2-punkt-2"><article class="legalP" id="paragraf-12-ledd-2-punkt-2-ledd-1">Kjøpe fast eiendom eller til å bygge om eller oppgradere eksisterende bygninger eller lokaler i vesentlig grad.</article></article></li><li data-li-identifier="•" data-name="•"><article class="listArticle" id="paragraf-12-ledd-2-punkt-3"><article class="legalP" id="paragraf-12-ledd-2-punkt-3-ledd-1">Ekstern evaluering av organisasjonen eller aktiviteten.</article></article></li></ul></article></article><article class="legalArticle" data-lovdata-URL="LTI/forskrift/2021-01-13-84/§7-2" data-name="§7-2" id="paragraf-13"><h2 class="legalArticleHeader"><span class="legalArticleValue">§ 7-2</span>. <span class="legalArticleTitle">Krav til regnskap og rapportering</span></h2><article class="defaultP"><i>Årsregnskap</i></article><article class="legalP" id="paragraf-13-ledd-1">Organisasjonen skal sende inn signert revidert årsregnskap innen 31. mars det påfølgende året. Regnskapet skal føres i henhold til lov om årsregnskap m.v. (regnskapsloven).<sup class="footnotereference" data-footnotereferencevalue="1" data-unique-footnote-counter="1">1</sup></article><article class="legalP" id="paragraf-13-ledd-2">Regnskapsoppstillingen skal vise hvordan tilskudd er benyttet. Tilskuddsmottakers regnskapssystem skal gi sporbarhet og mulighet til å gjennomføre kontroller, herunder:<ul class="defaultList"><li data-li-identifier="•" data-name="•"><article class="listArticle" id="paragraf-13-ledd-2-punkt-1"><article class="legalP" id="paragraf-13-ledd-2-punkt-1-ledd-1">Fortløpende registrering av bilag.</article></article></li><li data-li-identifier="•" data-name="•"><article class="listArticle" id="paragraf-13-ledd-2-punkt-2"><article class="legalP" id="paragraf-13-ledd-2-punkt-2-ledd-1">Betaling av utgifter over bank.</article></article></li><li data-li-identifier="•" data-name="•"><article class="listArticle" id="paragraf-13-ledd-2-punkt-3"><article class="legalP" id="paragraf-13-ledd-2-punkt-3-ledd-1">Begrense bruk av kontanter til et minimum.</article></article></li></ul></article><article class="legalP" id="paragraf-13-ledd-3">Når det er gitt tilskudd over 100&#xa0;000 kroner, skal revisjon utføres av ekstern, statsautorisert eller registrert revisor. Revisjonen, samt eventuelle avtalte kontrollhandlinger, skal utføres i henhold til gjeldende revisjonsstandarder. For tilskudd under 100&#xa0;000 kroner er det normalt tilstrekkelig at revisjon av regnskapet er utført av en valgt revisor. En valgt revisor skal være uavhengig av regnskapsfører og styret i organisasjonen.</article><article class="defaultP"><i>Årsrapport</i></article><article class="legalP" id="paragraf-13-ledd-4">Organisasjonen skal sende inn signert årsrapport innen 31. mars det påfølgende året. Årsrapporten skal inneholde en beskrivelse av organisasjonens aktiviteter og resultater. Det skal gis en vurdering av hvordan/i hvilken grad aktivitetene har bidratt til målene for tilskuddsordningen (jf. § 2 Kriterier for måloppnåelse).</article><article class="legalP" id="paragraf-13-ledd-5">Særskilte krav til regnskap og rapportering kan stilles i tilskuddsbrevet eller på annen måte. Det kan også stilles krav til tilskuddsmottakers administrative rutiner og kompetanse.</article><article class="legalP" id="paragraf-13-ledd-6">Arbeids- og velferdsdirektoratet har utarbeidet en veileder for regnskapsføring, årsregnskap og årsrapport. Veilederen er tilgjengelig på nav.no.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Jf. regnskapsloven § 4-1 tredje ledd kan ideelle virksomheters fravike prinsippene om transaksjon, opptjening og sammenstilling når dette kan anses som god regnskapsskikk for slike.</article></footer></article><article class="legalArticle" data-lovdata-URL="LTI/forskrift/2021-01-13-84/§8" data-name="§8" id="paragraf-14"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Reaksjonsformer ved mangelfull rapportering og feilaktige opplysninger</span></h2><article class="legalP" id="paragraf-14-ledd-1">Hvis en tilskuddsmottaker gir feilaktige opplysninger eller bruker tilskuddet til formål som ikke er i samsvar med betingelsene, kan det medføre en eller flere av følgende reaksjoner:<ul class="defaultList"><li data-li-identifier="•" data-name="•"><article class="listArticle" id="paragraf-14-ledd-1-punkt-1"><article class="legalP" id="paragraf-14-ledd-1-punkt-1-ledd-1">Tilskudd innvilges ikke.</article></article></li><li data-li-identifier="•" data-name="•"><article class="listArticle" id="paragraf-14-ledd-1-punkt-2"><article class="legalP" id="paragraf-14-ledd-1-punkt-2-ledd-1">Tilsagn om tilskudd blir trukket tilbake.</article></article></li><li data-li-identifier="•" data-name="•"><article class="listArticle" id="paragraf-14-ledd-1-punkt-3"><article class="legalP" id="paragraf-14-ledd-1-punkt-3-ledd-1">Utbetalte midler kreves tilbakebetalt.</article></article></li><li data-li-identifier="•" data-name="•"><article class="listArticle" id="paragraf-14-ledd-1-punkt-4"><article class="legalP" id="paragraf-14-ledd-1-punkt-4-ledd-1">Tilskudd avkortes.</article></article></li></ul></article><article class="legalP" id="paragraf-14-ledd-2">Det samme gjelder dersom tilskuddsmottaker unnlater å sende inn regnskap og årsrapport innen fristen, eller dersom innsendte rapporter er mangelfulle.</article><article class="legalP" id="paragraf-14-ledd-3">Tilskuddet kan kreves tilbakebetalt helt eller delvis dersom:<ul class="defaultList"><li data-li-identifier="•" data-name="•"><article class="listArticle" id="paragraf-14-ledd-3-punkt-1"><article class="legalP" id="paragraf-14-ledd-3-punkt-1-ledd-1">Aktiviteten endrer karakter.</article></article></li><li data-li-identifier="•" data-name="•"><article class="listArticle" id="paragraf-14-ledd-3-punkt-2"><article class="legalP" id="paragraf-14-ledd-3-punkt-2-ledd-1">Aktivitetene opphører eller midlertidig innstilles.</article></article></li><li data-li-identifier="•" data-name="•"><article class="listArticle" id="paragraf-14-ledd-3-punkt-3"><article class="legalP" id="paragraf-14-ledd-3-punkt-3-ledd-1">Tilskuddet ikke benyttes i samsvar med hvordan aktiviteten opprinnelig ble beskrevet i søknaden.</article></article></li><li data-li-identifier="•" data-name="•"><article class="listArticle" id="paragraf-14-ledd-3-punkt-4"><article class="legalP" id="paragraf-14-ledd-3-punkt-4-ledd-1">Midlene er feilutbetalt.</article></article></li></ul></article></article><article class="legalArticle" data-lovdata-URL="LTI/forskrift/2021-01-13-84/§9" data-name="§9" id="paragraf-15"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Regler for forvaltningen av ordningen</span></h2><article class="legalP" id="paragraf-15-ledd-1">Ansvaret for forvaltningen av tilskuddordningen er delegert til Arbeids- og velferdsdirektoratet. Direktoratet har ansvar for kunngjøring, søknadsbehandling (se over), utbetaling av tilskudd, oppfølging og kontroll.</article></article><article class="legalArticle" data-lovdata-URL="LTI/forskrift/2021-01-13-84/§9-1" data-name="§9-1" id="paragraf-16"><h2 class="legalArticleHeader"><span class="legalArticleValue">§ 9-1</span>. <span class="legalArticleTitle">Kunngjøring</span></h2><article class="legalP" id="paragraf-16-ledd-1">Tilskuddsordningen annonseres offentlig. Kunngjøringen legges ut på nav.no. Offentlig kunngjøring forutsetter at det er tilgjengelige midler å søke på for det aktuelle året. Annonseutgifter dekkes av ordningens midler.</article></article><article class="legalArticle" data-lovdata-URL="LTI/forskrift/2021-01-13-84/§9-2" data-name="§9-2" id="paragraf-17"><h2 class="legalArticleHeader"><span class="legalArticleValue">§ 9-2</span>. <span class="legalArticleTitle">Utbetaling av tilskudd</span></h2><article class="legalP" id="paragraf-17-ledd-1">Tilskuddet blir utbetalt under forutsetning av at midlene benyttes til det som er beskrevet i søknaden og tilskuddsbrevet. Tilskuddet utbetales i en eller flere terminer.</article><article class="legalP" id="paragraf-17-ledd-2">Første del av tilskuddet blir utbetalt når Arbeids- og velferdsdirektoratet har mottatt og godkjent skriftlig aksept av vilkårene for tilskuddet.</article><article class="legalP" id="paragraf-17-ledd-3">Resterende tilskudd utbetales når årsrapport og revidert årsregnskap for foregående år er mottatt og godkjent. Ubrukte midler, som ikke er godkjent overført, vil bli trukket fra utbetalingen.</article><article class="legalP" id="paragraf-17-ledd-4">Feilutbetalte midler skal tilbakebetales til Arbeids- og velferdsdirektoratet.</article></article><article class="legalArticle" data-lovdata-URL="LTI/forskrift/2021-01-13-84/§9-3" data-name="§9-3" id="paragraf-18"><h2 class="legalArticleHeader"><span class="legalArticleValue">§ 9-3</span>. <span class="legalArticleTitle">Oppfølging og kontroll</span></h2><article class="legalP" id="paragraf-18-ledd-1">Arbeids- og velferdsdirektoratet skal kontrollere at kravene til regnskap og rapportering er oppfylt av tilskuddsmottaker. Direktoratet kan iverksette alle kontroller de finner nødvendige og hensiktsmessige.</article><article class="legalP" id="paragraf-18-ledd-2">Arbeids- og velferdsdirektoratet har adgang til å føre kontroll med at:<ul class="defaultList"><li data-li-identifier="•" data-name="•"><article class="listArticle" id="paragraf-18-ledd-2-punkt-1"><article class="legalP" id="paragraf-18-ledd-2-punkt-1-ledd-1">Tilskuddet er benyttet i samsvar med vilkårene, slik det fremgår av regelverket, tilskuddsbrev og eventuell annen korrespondanse.</article></article></li><li data-li-identifier="•" data-name="•"><article class="listArticle" id="paragraf-18-ledd-2-punkt-2"><article class="legalP" id="paragraf-18-ledd-2-punkt-2-ledd-1">Opplysninger som legges til grunn for tildeling er korrekt.</article></article></li><li data-li-identifier="•" data-name="•"><article class="listArticle" id="paragraf-18-ledd-2-punkt-3"><article class="legalP" id="paragraf-18-ledd-2-punkt-3-ledd-1">Opplysninger i regnskap og rapportering er korrekt.</article></article></li></ul></article><article class="legalP" id="paragraf-18-ledd-3">Arbeids- og velferdsdirektoratet kan gi myndighet til en annen virksomhet å føre denne kontrollen.</article><article class="legalP" id="paragraf-18-ledd-4">Tilskuddsmottaker skal legge fram opplysninger på forespørsel og skal bidra til å muliggjøre og lette kontrollarbeidet.</article></article><article class="legalArticle" data-lovdata-URL="LTI/forskrift/2021-01-13-84/§9-4" data-name="§9-4" id="paragraf-19"><h2 class="legalArticleHeader"><span class="legalArticleValue">§ 9-4</span>. <span class="legalArticleTitle">Evaluering</span></h2><article class="legalP" id="paragraf-19-ledd-1">Evaluering besluttes av Arbeids- og velferdsdirektoratet etter rådføring med Arbeids- og sosialdepartementet. Departementet kan også beslutte at evaluering skal gjennomføres.</article></article><article class="legalArticle" data-lovdata-URL="LTI/forskrift/2021-01-13-84/§10" data-name="§10" id="paragraf-20"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-20-ledd-1">Forskriften trer i kraft straks.</article></article></main></body></html>