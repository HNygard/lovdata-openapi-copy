<!DOCTYPE html><html lang="no"><head><title>Forskrift om endring i forskrift om tatoveringsprodukter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3721</dd><dt class="dokid">DokumentID</dt><dd class="dokid">LTI/forskrift/2021-12-17-3721</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2022-01-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-11-03-1189</li></ul></dd><dt class="basedOn">Hjemmel</dt><dd class="basedOn"><ul><li>lov/2005-12-21-126/§5</li><li>lov/2005-12-21-126/§7</li><li>lov/2005-12-21-126/§8</li><li>lov/2005-12-21-126/§9</li><li>lov/2005-12-21-126/§11</li><li>lov/2005-12-21-126/§12</li><li>lov/2005-12-21-126/§13</li><li>lov/2005-12-21-126/§14</li><li>lov/2005-12-21-126/§15</li><li>forskrift/2005-12-29-1770</li></ul></dd><dt class="dateOfPublication">Kunngjort</dt><dd class="dateOfPublication">2021-12-21 12:15</dd><dt class="journalNumber">Journalnummer</dt><dd class="journalNumber">2021-2243</dd><dt class="titleShort">Korttittel</dt><dd class="titleShort">Endr. i forskrift om tatoveringsprodukter</dd><dt class="title">Tittel</dt><dd class="title">Forskrift om endring i forskrift om tatoveringsprodukter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 17. desember 2021 med hjemmel i lov 21. desember 2005 nr. 126 om kosmetikk og kroppspleieprodukt m.m. (kosmetikkloven) § 5 andre ledd, § 7 andre ledd, § 8, § 9, § 11 andre ledd, § 12 første og tredje ledd, § 13 tredje ledd, § 14 tredje ledd og § 15, jf. delegeringsvedtak 29. desember 2005 nr. 1770.</dd><dt class="refid">RefID</dt><dd class="refid">forskrift/2021-12-17-3721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tatoveringsprodukter<ul class="tocSubUl"><li>I<ul class="tocSubUl"><li>§ 10. Plassering og språk</li><li>§ 15. Identifikasjonsmerking</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3721" id="dokument"><h1>Forskrift om endring i forskrift om tatoveringsprodukter</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-17-3721/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 3. november 2008 nr. 1189 for produksjon, import og omsetning mv. av tatoveringsprodukter og andre produkter til injisering i huden i kosmetisk hensikt gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-2">Denne forskriften omfatter alle forhold i forbindelse med utvikling, produksjon, import, bearbeiding, distribusjon, eksport og omsetning av tatoveringsprodukter og andre produkter til injisering i huden i kosmetisk hensikt. Bestemmelsene om tatoveringsprodukter i denne forskriften gjelder i tillegg til bestemmelsene om tatoveringsprodukter i forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften) § 1 jf. forordning (EF) nr. 1907/2006 om registrering, vurdering og godkjenning av samt begrensninger for kjemikalier (REACH-forordningen). EØS-baserte bestemmelser i REACH-forskriften jf. REACH-forordningen og annet EØS-basert norsk regelverk, går ved eventuell motstrid foran de særnorske bestemmelsene om tatoveringsprodukter i denne forskriften. Bestemmelsene om tatoveringsprodukter i REACH-forskriften § 1 jf. REACH-forordningen skal gjelde tilsvarende for tatoveringsprodukter til dyr etter denne forskriften, så langt bestemmelsene passer.</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-3">Forskriften omfatter ikke stoffer, blandinger av stoffer, utstyr eller produkter som omfattes av lov om legemidler m.v. eller lov om medisinsk utstyr.</article> <article class="defaultP" margin-top="true">§ 5 oppheves.</article> <article class="defaultP" margin-top="true">§ 6 bokstav d oppheves.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Plassering og språk</span></span><article class="legalP" id="kapittel-1-foreslåttparagraf-1-ledd-1">Ved omsetning av et produkt skal både beholderen og emballasjen være påført opplysningene som nevnt i § 11–§ 16, dersom ikke annet er bestemt i denne forskriften. Disse opplysningene skal være lett synlige, lett leselige og vanskelige å fjerne.</article><article class="legalP" id="kapittel-1-foreslåttparagraf-1-ledd-2">Opplysningene som nevnt i § 11–§ 15 skal gis på norsk eller et språk som i betydning og stavemåte likner norsk. Opplysningene i § 16, samt i en eventuell generell bruksanvisning, skal gis på et språk som er lett forståelig for vedkommende som skal anvende produktet.</article><article class="legalP" id="kapittel-1-foreslåttparagraf-1-ledd-3">Første og annet ledd gjelder ikke for tatoveringsprodukter. For tatoveringsprodukter skal opplysningene i § 11, § 12, § 13 og § 14 annet ledd følge kravene til utforming, plassering og språk som framgår av bestemmelsene om tatoveringsprodukter i forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften) § 1 jf. forordning (EF) nr. 1907/2006 om registrering, vurdering og godkjenning av samt begrensninger for kjemikalier (REACH-forordningen).</article></article> <article class="defaultP" margin-top="true">I § 14 skal nytt fjerde (siste) ledd lyde:</article><article class="legalP" id="kapittel-1-ledd-4">Første og tredje ledd gjelder ikke for tatoveringsprodukter.</article> <article class="defaultP" margin-top="true">§ 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Identifikasjonsmerking</span></span><article class="legalP" id="kapittel-1-foreslåttparagraf-2-ledd-1">Partiets produksjonsnummer, eller annen referanse som gjør det mulig å identifisere produksjonen, skal angis. Disse opplysningene kan angis på produktets emballasje. Denne paragrafen gjelder ikke for tatoveringsprodukter.</article></article> <article class="defaultP" margin-top="true">I § 16 skal nytt fjerde (siste) ledd lyde:</article><article class="legalP" id="kapittel-1-ledd-5">Denne paragrafen gjelder ikke for tatoveringsprodukter.</article> <article class="defaultP" margin-top="true">Vedleggene I, II og III oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-17-3721/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene som framgår av punkt I ovenfor trer i kraft 5. januar 2022.</article></section></main></body></html>