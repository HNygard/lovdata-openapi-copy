<!DOCTYPE html><html lang="no"><head><title>Forskrift om krav til gjennomføring av fjernmøter i Kirkerådet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-10-3527</dd><dt class="dokid">DokumentID</dt><dd class="dokid">LTI/forskrift/2021-12-10-3527</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkerådet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§30</li><li>forskrift/2021-11-14-3246/§2</li></ul></dd><dt class="dateOfPublication">Kunngjort</dt><dd class="dateOfPublication">2021-12-15 11:15</dd><dt class="journalNumber">Journalnummer</dt><dd class="journalNumber">2021-2083</dd><dt class="titleShort">Korttittel</dt><dd class="titleShort">Forskrift om krav til gjennomføring av fjernmøter i Kirkerådet</dd><dt class="title">Tittel</dt><dd class="title">Forskrift om krav til gjennomføring av fjernmøter i Kirkerådet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkerådet 10. desember 2021 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd, kirkeordning 30. mars 2019 nr. 2307 for Den norske kirke § 30 sjuende ledd og forskrift 14. november 2021 nr. 3246 om regler for Kirkerådets virksomhet § 2 nr. 2.</dd><dt class="refid">RefID</dt><dd class="refid">forskrift/2021-12-10-3527</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav til gjennomføring av fjernmøter i Kirkerådet<ul class="tocSubUl"><li>§ 1. Beslutning om fjernmøte</li><li>§ 2. Krav til fjernmøter</li><li>§ 3. Gjennomføring av fjernmøter for åpne dører</li><li>§ 4. Gjennomføring av fjernmøter for lukkede dører</li><li>§ 5. Krav til gjennomføring av hastefjernmøter</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-10-3527" id="dokument"><h1>Forskrift om krav til gjennomføring av fjernmøter i Kirkerådet</h1><article class="legalArticle" data-lovdata-URL="LTI/forskrift/2021-12-10-3527/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beslutning om fjernmøte</span></h2><article class="legalP" id="paragraf-1-ledd-1">Kirkerådet kan vedta at et ordinært kirkerådsmøte skal avholdes som fjernmøte. Vedtak om fjernmøte kan omfatte ett eller flere slike møter. Avgjørelse om hastefjernmøte besluttes av lederen av Kirkerådet.</article></article><article class="legalArticle" data-lovdata-URL="LTI/forskrift/2021-12-10-3527/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Krav til fjernmøter</span></h2><article class="legalP" id="paragraf-2-ledd-1">Ved fjernmøte skal alle møtedeltakerne kunne se, høre og kommunisere med hverandre. I særlige tilfeller kan Kirkerådet fravike kravet om at alle møtedeltakerne skal kunne se hverandre.</article><article class="legalP" id="paragraf-2-ledd-2">Det skal legges til rette for at skriftlige avstemninger kan gjennomføres gjennom elektronisk løsning som ivaretar prinsippet om hemmelig avstemning.</article><article class="legalP" id="paragraf-2-ledd-3">Kirkerådet fastsetter hvordan et fjernmøte skal gjennomføres.</article></article><article class="legalArticle" data-lovdata-URL="LTI/forskrift/2021-12-10-3527/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Gjennomføring av fjernmøter for åpne dører</span></h2><article class="legalP" id="paragraf-3-ledd-1">Når fjernmøtet holdes for åpne dører, skal det være mulig for tilhørere å følge med på møtet via skjermoverføring eller på annen måte via internett. Kirkerådet fastsetter hvordan det skal legges til rette for overføring av møtet.</article></article><article class="legalArticle" data-lovdata-URL="LTI/forskrift/2021-12-10-3527/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Gjennomføring av fjernmøter for lukkede dører</span></h2><article class="legalP" id="paragraf-4-ledd-1">Før Kirkerådet gjennomfører fjernmøte i saker som av personvernhensyn eller taushetsplikt skal lukkes for allmennheten, skal Kirkerådet ha vurdert sårbarhet og risiko i tekniske løsninger og møtelokalitetenes egnethet.</article><article class="legalP" id="paragraf-4-ledd-2">Dersom et kirkerådsmedlem skal logge seg på en løsning på internett, skal vedkommende autentisere seg elektronisk i to trinn. Deltakelse i møtet skal kunne dokumenteres i etterkant ved bruker-ID og tidspunkt for deltakelsen. Det skal være mulig å lagre et opptak av møtet. Slike opptak skal slettes etter 3 måneder.</article><article class="legalP" id="paragraf-4-ledd-3">Dersom flere kirkerådsmedlemmer er tilstede i et lokale hvor det gjennomføres fjernmøte, skal det oppnevnes en assisterende møteleder.</article><article class="legalP" id="paragraf-4-ledd-4">Den enkelte møtedeltaker har et ansvar for at utenforstående ikke kan få med seg det som blir sagt i møtet.</article></article><article class="legalArticle" data-lovdata-URL="LTI/forskrift/2021-12-10-3527/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Krav til gjennomføring av hastefjernmøter</span></h2><article class="legalP" id="paragraf-5-ledd-1">Ved hastefjernmøter har lederen av Kirkerådet ansvar for at disse gjennomføres på en betryggende måte og for at det er mulig for tilhørere å følge med på møter som holdes for åpne dører.</article></article><article class="legalArticle" data-lovdata-URL="LTI/forskrift/2021-12-10-3527/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Denne forskriften trer i kraft fra 1. januar 2022.</article></article></main></body></html>