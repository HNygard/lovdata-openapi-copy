<!DOCTYPE html><html lang="no"><head><title>Retningslinjer for tilskuddsordning for lokal kompetanseutvikling i barnehage og grunnopplæring</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-26-230</dd><dt class="dokid">DokumentID</dt><dd class="dokid">LTI/forskrift/2021-01-26-230</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for barnehage og grunnskole</li></ul></dd><dt class="dateInForce">I kraft fra</dt><dd class="dateInForce">2021-01-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-22-3201</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-01-28 14:55</dd><dt class="journalNumber">Journalnummer</dt><dd class="journalNumber">2021-0104</dd><dt class="titleShort">Korttittel</dt><dd class="titleShort">Retningslinjer for tilskuddsordning for lokal kompetanseutvikling i barnehage og grunnopplæring</dd><dt class="title">Tittel</dt><dd class="title">Retningslinjer for tilskuddsordning for lokal kompetanseutvikling i barnehage og grunnopplæring</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 26. januar 2021 til gjennomføring av Stortingets budsjettvedtak.</dd><dt class="refid">RefID</dt><dd class="refid">forskrift/2021-01-26-230</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Retningslinjer for tilskuddsordning for lokal kompetanseutvikling i barnehage og grunnopplæring<ul class="tocSubUl"><li>Del I – Tilskuddsordningens innretning<ul class="tocSubUl"><li>1. Mål for tilskuddsordningen<ul class="tocSubUl"><li>1.1 Mål</li><li>1.2 Målgruppe</li></ul></li><li>2. Kjennetegn på måloppnåelse</li><li>3. Tildelingskriterier<ul class="tocSubUl"><li>3.1 Tilskuddsmottaker</li><li>3.2. Samarbeidsforum</li><li>3.3. Kriterier for tildeling av tilskuddsmidler:</li><li>3.4. Frister</li></ul></li><li>4. Evaluering</li></ul></li><li>Del II – Forvaltning og saksbehandling av ordningen<ul class="tocSubUl"><li>5. Ansvar for å forvalte tilskuddsordningen</li><li>6. Kunngjøring av ordningen</li><li>7. Saksgang<ul class="tocSubUl"><li>7.1. Vurdering av behov og planlegging av tiltak</li><li>7.2. Samarbeidsforumets innstilling</li><li>7.3. Tilsagn om midler</li><li>7.4. Avslag</li><li>7.5. Klageadgang</li></ul></li><li>8. Registrering av tilsagn og utbetaling av tilskuddet</li><li>9. Rapporter fra tilskuddsmottaker</li><li>10. Oppfølgings- og kontrollrutiner</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-26-230" id="dokument"><h1>Retningslinjer for tilskuddsordning for lokal kompetanseutvikling i barnehage og grunnopplæring</h1><article class="legalP" id="ledd-1">Retningslinjer 22. desember 2020 nr. 3201 for tilskuddsordning for lokal kompetanseutvikling i barnehage og grunnopplæring oppheves 26. januar 2021.</article><section class="section" data-name="delI" id="kapittel-1" data-lovdata-URL="LTI/forskrift/2021-01-26-230/KAPITTEL_1"><h2>Del I – Tilskuddsordningens innretning</h2><article class="legalP" id="kapittel-1-ledd-1">Tilskuddsordning for lokal kompetanseutvikling skal bidra til å øke kompetansen og kvaliteten i barnehager, grunnskoler og videregående skoler, i kommuner og fylkeskommuner, og hos universiteter og høyskoler. Tilskuddsordningen for lokal kompetanseutvikling omfatter:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Regional ordning for kompetanseutvikling i barnehage</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Desentralisert ordning for kompetanseutvikling i grunnskole og videregående skole</article></article></li><li data-li-identifier="-" data-name="-"><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Kompetanseløft for spesialpedagogikk og inkluderende praksis.</article></article></li></ul></article><article class="legalP" id="kapittel-1-ledd-2">Bakgrunn for ordningene er Meld.St.19 (2015–2016) Tid for lek og læring – Bedre innhold i barnehagen, Meld.St.21 (2016–2017) Lærelyst – tidlig innsats og kvalitet i skolen, Kompetanse for fremtidens barnehage – revidert strategi 2018-2022 og Meld.St.6 Tett på – tidlig innsats og inkluderende fellesskap i barnehage, skole og SFO.</article><article class="legalP" id="kapittel-1-ledd-3">Det vises til tilsvarende tilskuddsordning for lokal kompetanseutvikling i fag- og yrkesopplæringen.</article><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2021-01-26-230/KAPITTEL_1-1"><h3>1. Mål for tilskuddsordningen</h3><article class="legalP" id="kapittel-1-kapittel-1-ledd-1">Sektormålene for barnehage og skole som er vedtatt av Stortinget i statsbudsjettet, utgjør rammen for bruken av midlene. Det er et overordnet mål å styrke kunnskap og kompetanse som bidrar til et likeverdig tilbud og fremmer utvikling, læring og trivsel hos alle barn og unge, og sikre at samiske perspektiver blir ivaretatt i barnehage og skole.</article><article class="legalP" id="kapittel-1-kapittel-1-ledd-2">Barnehage- og skoleeiere har ansvar for at virksomhetene drives i samsvar med lov- og regelverk, og dette omfatter også et ansvar for å legge til rette for kompetanseutvikling for sine ansatte, jf. rammeplan for barnehagen kap. 2 og opplæringslovens § 10-8. Medbestemmelse skal ivaretas etter hovedavtalens bestemmelser.</article><section class="section" data-name="kap1.1" id="kapittel-1-kapittel-1-kapittel-1" data-lovdata-URL="LTI/forskrift/2021-01-26-230/KAPITTEL_1-1-1"><h4>1.1 Mål</h4><article class="legalP" id="kapittel-1-kapittel-1-kapittel-1-ledd-1">Mål for tilskuddsordningen:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-1-kapittel-1-ledd-1-punkt-1"><article class="legalP" id="kapittel-1-kapittel-1-kapittel-1-ledd-1-punkt-1-ledd-1">styrket kollektiv kompetanse i barnehager og skoler ut fra lokale behov, gjennom partnerskap med universitet eller høyskole.</article></article></li></ul></article><article class="legalP" id="kapittel-1-kapittel-1-kapittel-1-ledd-2">Mål for kompetanseløftet for spesialpedagogikk og inkluderende praksis har i tillegg et bredere og tverrsektorielt innhold:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-1-kapittel-1-ledd-2-punkt-1"><article class="legalP" id="kapittel-1-kapittel-1-kapittel-1-ledd-2-punkt-1-ledd-1">alle kommuner og fylkeskommuner, barnehage- og skoleeiere har tilstrekkelig kompetanse tett på barna og elevene til å kunne fange opp og gi et inkluderende og tilpasset pedagogisk tilbud til alle, inkludert barn og elever med behov for særskilt tilrettelegging.</article></article></li></ul></article><article class="legalP" id="kapittel-1-kapittel-1-kapittel-1-ledd-3">Partnerskap mellom universiteter eller høyskoler og praksisfeltet skal også bidra til å styrke lærerutdanningene.</article></section><section class="section" data-name="kap1.2" id="kapittel-1-kapittel-1-kapittel-2" data-lovdata-URL="LTI/forskrift/2021-01-26-230/KAPITTEL_1-1-2"><h4>1.2 Målgruppe</h4><article class="legalP" id="kapittel-1-kapittel-1-kapittel-2-ledd-1">Målgrupper for kompetansetiltakene i tilskuddsordningen er lærere, ledere og andre ansatte i barnehager og skoler, og andre i organisasjonen rundt som bidrar til kvalitet i tilbudet til barn og unge.</article><article class="legalP" id="kapittel-1-kapittel-1-kapittel-2-ledd-2">Målgrupper for kompetansetiltakene i kompetanseløftet for spesialpedagogikk og inkluderende praksis er bredere og omfatter i tillegg til barnehage- og skoleeiere, ansatte i PP-tjenesten og andre tverrfaglige tjenester i kommunene og fylkeskommunene som inngår i laget rundt barnet og eleven.</article><article class="legalP" id="kapittel-1-kapittel-1-kapittel-2-ledd-3">Private barnehager og private skoler godkjent etter friskoleloven § 2-1 omfattes av ordningen på lik linje med offentlige barnehager og skoler.</article></section></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2021-01-26-230/KAPITTEL_1-2"><h3>2. Kjennetegn på måloppnåelse</h3><article class="legalP" id="kapittel-1-kapittel-2-ledd-1">Kjennetegn på måloppnåelse gir en beskrivelse av hva som skal legges til grunn for vurdering av måloppnåelse, jf. målformulering i punkt 1.1. Dette er kjennetegn som tilskuddsmottakerne skal rapportere på, jf. krav til rapportering i punkt 10.</article><article class="legalP" id="kapittel-1-kapittel-2-ledd-2">Måloppnåelse for tiltakene vurderes gjennom følgende kjennetegn:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-1"><article class="legalP" id="kapittel-1-kapittel-2-ledd-2-punkt-1-ledd-1">Barnehager og skoler har gjennomført barnehage- og skolebaserte kompetanseutviklingstiltak som fremmer kollektiv utvikling.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-2"><article class="legalP" id="kapittel-1-kapittel-2-ledd-2-punkt-2-ledd-1">Tiltakene er forankret i barnehagenes og skolenes behov, identifisert gjennom lokale prosesser som involverer ansatte i virksomhetene.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-3"><article class="legalP" id="kapittel-1-kapittel-2-ledd-2-punkt-3-ledd-1">Samiske perspektiver er ivaretatt i de lokale prioriteringene av kompetansebehov.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-4"><article class="legalP" id="kapittel-1-kapittel-2-ledd-2-punkt-4-ledd-1">Tiltakene er planlagt og gjennomført i partnerskap mellom barnehage- og skoleeiere og universitet eller høyskole.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-5"><article class="legalP" id="kapittel-1-kapittel-2-ledd-2-punkt-5-ledd-1">Samarbeidende universitet eller høyskole har brukt erfaringene gjennom partnerskapet som bidrag til å videreutvikle lærerutdanningene.</article></article></li></ul></article><article class="legalP" id="kapittel-1-kapittel-2-ledd-3">For kompetanseløftet for spesialpedagogikk og inkludering gjelder også:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-2-ledd-3-punkt-1"><article class="legalP" id="kapittel-1-kapittel-2-ledd-3-punkt-1-ledd-1">Det er gjennomført helhetlige kompetansetiltak som omfatter laget rundt barna og elevene.</article></article></li></ul></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2021-01-26-230/KAPITTEL_1-3"><h3>3. Tildelingskriterier</h3><section class="section" data-name="kap3.1" id="kapittel-1-kapittel-3-kapittel-1" data-lovdata-URL="LTI/forskrift/2021-01-26-230/KAPITTEL_1-3-1"><h4>3.1 Tilskuddsmottaker</h4><article class="legalP" id="kapittel-1-kapittel-3-kapittel-1-ledd-1">De som kan motta tilskudd gjennom denne tilskuddsordningen er<ul class="defaultList"><li data-li-identifier="-" data-name="-"><article class="listArticle" id="kapittel-1-kapittel-3-kapittel-1-ledd-1-punkt-1"><article class="legalP" id="kapittel-1-kapittel-3-kapittel-1-ledd-1-punkt-1-ledd-1">kommuner og fylkeskommuner</article></article></li><li data-li-identifier="-" data-name="-"><article class="listArticle" id="kapittel-1-kapittel-3-kapittel-1-ledd-1-punkt-2"><article class="legalP" id="kapittel-1-kapittel-3-kapittel-1-ledd-1-punkt-2-ledd-1">private barnehage- og skoleeiere</article></article></li><li data-li-identifier="-" data-name="-"><article class="listArticle" id="kapittel-1-kapittel-3-kapittel-1-ledd-1-punkt-3"><article class="legalP" id="kapittel-1-kapittel-3-kapittel-1-ledd-1-punkt-3-ledd-1">universiteter og høyskoler.</article></article></li></ul></article></section><section class="section" data-name="kap3.2" id="kapittel-1-kapittel-3-kapittel-2" data-lovdata-URL="LTI/forskrift/2021-01-26-230/KAPITTEL_1-3-2"><h4>3.2. Samarbeidsforum</h4><article class="legalP" id="kapittel-1-kapittel-3-kapittel-2-ledd-1">Det skal etableres ett eller flere samarbeidsfora i hvert fylke. Hvert samarbeidsforum skal levere en felles innstilling til Statsforvalteren om bruk og fordeling av midler, jf. retningslinjenes del II.</article><article class="defaultP"><i>Samarbeidsforumets sammensetning</i></article><article class="legalP" id="kapittel-1-kapittel-3-kapittel-2-ledd-2">Samarbeidsforumet skal inkludere representanter for offentlige og private barnehage- og skoleeiere, kommuner som lokal barnehagemyndighet, universiteter og høyskoler med geografisk nærhet til regionen, KS, PBL og lærerorganisasjonene.<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-2-ledd-2-punkt-1"><article class="legalP" id="kapittel-1-kapittel-3-kapittel-2-ledd-2-punkt-1-ledd-1">Statsforvalteren har sekretariatsansvar for samarbeidsforum.</article></article></li></ul></article><article class="legalP" id="kapittel-1-kapittel-3-kapittel-2-ledd-3">Representanter for andre fagorganisasjoner og eventuelt andre aktører kan inviteres til å delta.</article><article class="legalP" id="kapittel-1-kapittel-3-kapittel-2-ledd-4">Representanter fra Statped og PPT skal involveres i samarbeidsforumets og/eller de regionale nettverkenes vurdering av kompetansebehov knyttet til kompetanseløftet for spesialpedagogikk og inkluderende praksis.</article><article class="legalP" id="kapittel-1-kapittel-3-kapittel-2-ledd-5">Samarbeidsforumet må ivareta tilstrekkelig representativitet og har en hensiktsmessig størrelse. Sammensetningen må sikre en god balanse mellom eiere, UH og organisasjonene.</article></section><section class="section" data-name="kap3.3" id="kapittel-1-kapittel-3-kapittel-3" data-lovdata-URL="LTI/forskrift/2021-01-26-230/KAPITTEL_1-3-3"><h4>3.3. Kriterier for tildeling av tilskuddsmidler:</h4><article class="defaultP"><i>Kompetanseutviklingstiltak er forankret i lokalt definerte behov</i><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-punkt-1"><article class="legalP" id="kapittel-1-kapittel-3-kapittel-3-punkt-1-ledd-1">Behovene for kompetanseutvikling skal være basert på lokale vurderinger av kompetansebehov i den enkelte barnehage og skole, og basert på faglig dialog med universitet eller høyskole.</article></article></li><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-punkt-2"><article class="legalP" id="kapittel-1-kapittel-3-kapittel-3-punkt-2-ledd-1">Lokale vurderinger av kompetanseutviklingsbehov skal forankres ved den enkelte barnehage og skole på en måte som involverer de ansatte og ledere.</article></article></li></ul></article><article class="defaultP"><i>Midlene skal brukes til barnehage- og skolebasert kompetanseutvikling</i><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-punkt-3"><article class="legalP" id="kapittel-1-kapittel-3-kapittel-3-punkt-3-ledd-1">Tiltakene skal fremme kollektive prosesser for profesjonsutvikling som utvikler barnehagen og skolen.</article></article></li></ul></article><article class="defaultP"><i>Tiltakene gjennomføres i partnerskap mellom barnehage- og skoleeiere og universiteter og høyskoler</i><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-punkt-4"><article class="legalP" id="kapittel-1-kapittel-3-kapittel-3-punkt-4-ledd-1">Eiere og universiteter og høyskoler skal samarbeide om å vurdere kompetansebehov, planlegge og gjennomføre tiltak i barnehager og skoler.</article></article></li><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-punkt-5"><article class="legalP" id="kapittel-1-kapittel-3-kapittel-3-punkt-5-ledd-1">Universiteter og høyskoler som bidrar i kompetanseutviklingen skal legge til rette for at erfaringene fra partnerskapet skal styrke lærerutdanningene.</article></article></li></ul></article><article class="defaultP"><i>Særskilte kriterier for barnehage</i></article><article class="legalP" id="kapittel-1-kapittel-3-kapittel-3-ledd-1">Samarbeidsforumet sin innstilling kan i tillegg til barnehagebasert kompetanseutvikling prioritere en tildeling der inntil 30 prosent av midlene benyttes til følgende kompetansetiltak, vurdert utfra behov lokalt:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-ledd-1-punkt-1"><article class="legalP" id="kapittel-1-kapittel-3-kapittel-3-ledd-1-punkt-1-ledd-1">barnehagefaglig grunnkompetanse</article></article></li><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-ledd-1-punkt-2"><article class="legalP" id="kapittel-1-kapittel-3-kapittel-3-ledd-1-punkt-2-ledd-1">kompetansehevingsstudier for fagarbeidere og assistenter</article></article></li><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-ledd-1-punkt-3"><article class="legalP" id="kapittel-1-kapittel-3-kapittel-3-ledd-1-punkt-3-ledd-1">fagbrev som barne- og ungdomsarbeider (praksiskandidatordningen)</article></article></li><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-ledd-1-punkt-4"><article class="legalP" id="kapittel-1-kapittel-3-kapittel-3-ledd-1-punkt-4-ledd-1">tilretteleggingsmidler for lokal prioritering.</article></article></li></ul></article><article class="defaultP"><i>Særskilte kriterier for kompetanseløftet for spesialpedagogikk og inkluderende praksis</i><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-3-kapittel-3-ledd-1-punkt-5"><article class="legalP" id="kapittel-1-kapittel-3-kapittel-3-ledd-1-punkt-5-ledd-1">Kompetanseutvikling knyttet til kompetanseløftet for spesialpedagogikk og inkluderende praksis skal være tverrfaglige og være rettet mot en bredere målgruppe, jf. punkt 1.2.</article></article></li></ul></article></section><section class="section" data-name="kap3.4" id="kapittel-1-kapittel-3-kapittel-4" data-lovdata-URL="LTI/forskrift/2021-01-26-230/KAPITTEL_1-3-4"><h4>3.4. Frister</h4><article class="legalP" id="kapittel-1-kapittel-3-kapittel-4-ledd-1">Samarbeidsforumet skal levere sin innstilling til Statsforvalteren årlig innen 15. mars.</article><article class="legalP" id="kapittel-1-kapittel-3-kapittel-4-ledd-2">Midlene skal fordeles til tilskuddsmottakerne innen 15. april.</article><article class="legalP" id="kapittel-1-kapittel-3-kapittel-4-ledd-3">Samarbeidsforumet kan bli enige med Statsforvalteren om tidligere frister.</article></section></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2021-01-26-230/KAPITTEL_1-4"><h3>4. Evaluering</h3><article class="legalP" id="kapittel-1-kapittel-4-ledd-1">Det gjennomføres nasjonale forskningsbaserte evalueringer av ordningene.</article><article class="legalP" id="kapittel-1-kapittel-4-ledd-2">Barnehage- og skoleeierne og universiteter og høyskoler som inngår i partnerskap skal samarbeide om å evaluere kompetansetiltakene og vurdere måloppnåelse, jf. punkt 1 og 2.</article></section></section><section class="section" data-name="delII" id="kapittel-2" data-lovdata-URL="LTI/forskrift/2021-01-26-230/KAPITTEL_2"><h2>Del II – Forvaltning og saksbehandling av ordningen</h2><section class="section" data-name="kap5" id="kapittel-2-kapittel-1" data-lovdata-URL="LTI/forskrift/2021-01-26-230/KAPITTEL_2-1"><h3>5. Ansvar for å forvalte tilskuddsordningen</h3><article class="legalP" id="kapittel-2-kapittel-1-ledd-1">Utdanningsdirektoratet fordeler midler til Statsforvalteren gjennom årlige tildelingsbrev. Midlene fordeles til embetene utfra en beregningsmodell. Statsforvalteren har ansvaret for forvaltning av tilskuddsordningen i sitt embete. Det innebærer:<ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-1"><article class="legalP" id="kapittel-2-kapittel-1-ledd-1-punkt-1-ledd-1">Å formidle overordnede nasjonale intensjoner, rammer og føringer for ordningene, inkludert sørge for at kriteriene for tildeling er kjent for aktørene i samarbeidsforum og regionale kompetansenettverk.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-2"><article class="legalP" id="kapittel-2-kapittel-1-ledd-1-punkt-2-ledd-1">Å legge til rette for lokalt samarbeid mellom barnehager og skoler og universiteter og høyskoler.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-3"><article class="legalP" id="kapittel-2-kapittel-1-ledd-1-punkt-3-ledd-1">Å være sekretariat for samarbeidsforum(ene) i sitt embete.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-4"><article class="legalP" id="kapittel-2-kapittel-1-ledd-1-punkt-4-ledd-1">Å bidra til samarbeid og sammenheng på tvers av ulike kompetansetiltak i embetet.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-5"><article class="legalP" id="kapittel-2-kapittel-1-ledd-1-punkt-5-ledd-1">Å fatte vedtak og tildele midler til tilskuddsmottakere i tråd med samarbeidsforumets innstilling. Tildelingen må oppfylle tildelingskriteriene beskrevet under punkt 3.3, og punkt 8 om instruks for økonomiforvaltning.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-6"><article class="legalP" id="kapittel-2-kapittel-1-ledd-1-punkt-6-ledd-1">Å bidra til transparens gjennom oversikt over tiltak, planer og rapportering.</article></article></li><li data-li-identifier="•" data-name="•"><article class="listArticle" id="kapittel-2-kapittel-1-ledd-1-punkt-7"><article class="legalP" id="kapittel-2-kapittel-1-ledd-1-punkt-7-ledd-1">Å rapportere årlig til Utdanningsdirektoratet.</article></article></li></ul></article></section><section class="section" data-name="kap6" id="kapittel-2-kapittel-2" data-lovdata-URL="LTI/forskrift/2021-01-26-230/KAPITTEL_2-2"><h3>6. Kunngjøring av ordningen</h3><article class="legalP" id="kapittel-2-kapittel-2-ledd-1">Statsforvalteren skal gjøre de årlige rammene for kompetanseordningene kjent.</article></section><section class="section" data-name="kap7" id="kapittel-2-kapittel-3" data-lovdata-URL="LTI/forskrift/2021-01-26-230/KAPITTEL_2-3"><h3>7. Saksgang</h3><section class="section" data-name="kap7.1" id="kapittel-2-kapittel-3-kapittel-1" data-lovdata-URL="LTI/forskrift/2021-01-26-230/KAPITTEL_2-3-1"><h4>7.1. Vurdering av behov og planlegging av tiltak</h4><article class="legalP" id="kapittel-2-kapittel-3-kapittel-1-ledd-1">Barnehage- og skoleeiere har ansvar for å vurdere kompetanseutviklingsbehov for sine barnehager og skoler på en måte som involverer de ansatte.</article><article class="legalP" id="kapittel-2-kapittel-3-kapittel-1-ledd-2">Det er etablert ulike regionale kompetansenettverk i alle fylker. Friskoler kan samarbeide i egne nettverk innenfor embetene. Nettverkene er gode arenaer for utvikling av partnerskap i barnehage-, skole- og UH-sektor.</article><article class="legalP" id="kapittel-2-kapittel-3-kapittel-1-ledd-3">Det skal etableres partnerskap mellom barnehage- og skoleeiere og universiteter og høyskoler. Partnerskapene skal:<ul class="defaultList"><li data-li-identifier="-" data-name="-"><article class="listArticle" id="kapittel-2-kapittel-3-kapittel-1-ledd-3-punkt-1"><article class="legalP" id="kapittel-2-kapittel-3-kapittel-1-ledd-3-punkt-1-ledd-1">vurdere hvordan lokale behov for kompetanseutvikling kan møtes</article></article></li><li data-li-identifier="-" data-name="-"><article class="listArticle" id="kapittel-2-kapittel-3-kapittel-1-ledd-3-punkt-2"><article class="legalP" id="kapittel-2-kapittel-3-kapittel-1-ledd-3-punkt-2-ledd-1">planlegge tiltak som skal gjennomføres i barnehager og skoler</article></article></li><li data-li-identifier="-" data-name="-"><article class="listArticle" id="kapittel-2-kapittel-3-kapittel-1-ledd-3-punkt-3"><article class="legalP" id="kapittel-2-kapittel-3-kapittel-1-ledd-3-punkt-3-ledd-1">utarbeide et beslutningsgrunnlag til samarbeidsforum i form av behov, prioriteringer og planer.</article></article></li></ul></article><article class="legalP" id="kapittel-2-kapittel-3-kapittel-1-ledd-4">Samarbeidsforumet skal levere en felles innstilling til Statsforvalteren.</article></section><section class="section" data-name="kap7.2" id="kapittel-2-kapittel-3-kapittel-2" data-lovdata-URL="LTI/forskrift/2021-01-26-230/KAPITTEL_2-3-2"><h4>7.2. Samarbeidsforumets innstilling</h4><ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-punkt-1"><article class="legalP" id="kapittel-2-kapittel-3-kapittel-2-punkt-1-ledd-1">Innstillingen skal gi en oversikt over hvordan aktørene i samarbeidsforum ønsker at midlene skal fordeles mellom de aktuelle tilskuddsmottakerne, hvilke tiltak som skal prioriteres, hvem som skal delta og tiltakenes varighet.</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-punkt-2"><article class="legalP" id="kapittel-2-kapittel-3-kapittel-2-punkt-2-ledd-1">Prioriteringen av tiltak skal være forankret i en langsiktig felles plan i samarbeidsforumet for bruk av midlene i tilskuddsordningen.</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-punkt-3"><article class="legalP" id="kapittel-2-kapittel-3-kapittel-2-punkt-3-ledd-1">For desentralisert ordning skal innstillingen også gi en beskrivelse av egenfinansiering (skoleeier skal bidra med 30 prosent av det statlige tilskuddet). Egenandelen på 30 prosent kan være helt eller delvis i form av lønn/frikjøp dersom skoleeier finner det mest hensiktsmessig for utviklingsarbeidet.</article></article></li></ul><article class="legalP" id="kapittel-2-kapittel-3-kapittel-2-ledd-1">Kompetansetiltakene i tilskuddsordningen kan sees i sammenheng og finansieres på tvers av kompetanseløftet og regional og desentralisert ordning.</article><article class="legalP" id="kapittel-2-kapittel-3-kapittel-2-ledd-2">Midlene kan brukes til<ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-ledd-2-punkt-1"><article class="legalP" id="kapittel-2-kapittel-3-kapittel-2-ledd-2-punkt-1-ledd-1">å vurdere kompetansebehov</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-ledd-2-punkt-2"><article class="legalP" id="kapittel-2-kapittel-3-kapittel-2-ledd-2-punkt-2-ledd-1">utvikle og planlegge kompetanseutviklingstiltak</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-2-ledd-2-punkt-3"><article class="legalP" id="kapittel-2-kapittel-3-kapittel-2-ledd-2-punkt-3-ledd-1">gjennomføre og vurdere kompetanseutviklingstiltak.</article></article></li></ul></article><article class="legalP" id="kapittel-2-kapittel-3-kapittel-2-ledd-3">Det er anledning til å bruke deler av midlene til en koordinatorfunksjon. I begrenset omfang.</article></section><section class="section" data-name="kap7.3" id="kapittel-2-kapittel-3-kapittel-3" data-lovdata-URL="LTI/forskrift/2021-01-26-230/KAPITTEL_2-3-3"><h4>7.3. Tilsagn om midler</h4><article class="legalP" id="kapittel-2-kapittel-3-kapittel-3-ledd-1">Statsforvalteren fatter vedtak og fastsetter tilskudd i tråd med samarbeidsforumets innstilling. Statsforvalteren utbetaler midlene til de aktuelle tilskuddsmottakerne gjennom et tilsagnsbrev.</article><article class="legalP" id="kapittel-2-kapittel-3-kapittel-3-ledd-2">Hoveddelen av midlene skal benyttes til forpliktende og langsiktige avtaler mellom barnehage- og skoleeiere og UH om lokal kompetanseutvikling. Midler som skal tildeles universiteter og høyskoler for deres bidrag, skal utbetales direkte til gjeldende universitet eller høyskole.</article><article class="defaultP"><i>Tilsagnsbrevets innhold</i></article><article class="legalP" id="kapittel-2-kapittel-3-kapittel-3-ledd-3">Tilsagnsbrevet skal inneholde:<ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-1"><article class="legalP" id="kapittel-2-kapittel-3-kapittel-3-ledd-3-punkt-1-ledd-1">Tilskuddsmottakers navn, organisasjonsnummer, kontonummer og tilskuddsbeløp</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-2"><article class="legalP" id="kapittel-2-kapittel-3-kapittel-3-ledd-3-punkt-2-ledd-1">Formål og hvilke tiltak tilskuddet skal benyttet til</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-3"><article class="legalP" id="kapittel-2-kapittel-3-kapittel-3-ledd-3-punkt-3-ledd-1">Tidsramme</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-4"><article class="legalP" id="kapittel-2-kapittel-3-kapittel-3-ledd-3-punkt-4-ledd-1">Krav til rapportering</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-5"><article class="legalP" id="kapittel-2-kapittel-3-kapittel-3-ledd-3-punkt-5-ledd-1">Juridiske forpliktelser</article></article></li><li data-li-identifier="•" data-name="•"><article class="listArticle" id="kapittel-2-kapittel-3-kapittel-3-ledd-3-punkt-6"><article class="legalP" id="kapittel-2-kapittel-3-kapittel-3-ledd-3-punkt-6-ledd-1">Mulige reaksjonsformer dersom mottaker ikke opptrer i samsvar med forutsetningene for tilskuddet.</article></article></li></ul></article></section><section class="section" data-name="kap7.4" id="kapittel-2-kapittel-3-kapittel-4" data-lovdata-URL="LTI/forskrift/2021-01-26-230/KAPITTEL_2-3-4"><h4>7.4. Avslag</h4><article class="legalP" id="kapittel-2-kapittel-3-kapittel-4-ledd-1">Statsforvalteren kan avslå hele eller deler av innstillingen dersom den ikke oppfyller tildelingskriteriene, jf. punkt 3.3 og punkt 8. Ved avslag skal samarbeidsforum levere ny innstilling for den delen av innstillingen som er avslått, eventuelt opprettholde sin opprinnelige innstilling.</article></section><section class="section" data-name="kap7.5" id="kapittel-2-kapittel-3-kapittel-5" data-lovdata-URL="LTI/forskrift/2021-01-26-230/KAPITTEL_2-3-5"><h4>7.5. Klageadgang</h4><article class="legalP" id="kapittel-2-kapittel-3-kapittel-5-ledd-1">Samarbeidsforumet kan påklage Statsforvalterens beslutning om avslag.</article><article class="legalP" id="kapittel-2-kapittel-3-kapittel-5-ledd-2">Utdanningsdirektoratet er klageinstans.</article></section></section><section class="section" data-name="kap8" id="kapittel-2-kapittel-4" data-lovdata-URL="LTI/forskrift/2021-01-26-230/KAPITTEL_2-4"><h3>8. Registrering av tilsagn og utbetaling av tilskuddet</h3><article class="legalP" id="kapittel-2-kapittel-4-ledd-1">Utbetaling av tilskudd skal foretas i henhold til statsforvalterens instruks for økonomiforvaltning. Utbetaling skal skje på det/de tidspunkt som er angitt i tilsagnsbrev til tilskuddsmottaker. Alle forutsetninger for utbetaling av tilskudd skal være oppfylt før tilskudd utbetales.</article></section><section class="section" data-name="kap9" id="kapittel-2-kapittel-5" data-lovdata-URL="LTI/forskrift/2021-01-26-230/KAPITTEL_2-5"><h3>9. Rapporter fra tilskuddsmottaker</h3><article class="legalP" id="kapittel-2-kapittel-5-ledd-1">Mottakere av tilskudd skal rapportere årlig til Statsforvalteren om hvilke tiltak som er gjennomført, hvordan midlene er brukt og en vurdering av måloppnåelse, jf. punkt 2.</article></section><section class="section" data-name="kap10" id="kapittel-2-kapittel-6" data-lovdata-URL="LTI/forskrift/2021-01-26-230/KAPITTEL_2-6"><h3>10. Oppfølgings- og kontrollrutiner</h3><article class="legalP" id="kapittel-2-kapittel-6-ledd-1">Statsforvalteren skal foreta en formalia- og rimelighetskontroll av rapporter.</article><article class="legalP" id="kapittel-2-kapittel-6-ledd-2">Utdanningsdirektoratet vil med bakgrunn i retningslinjen utarbeide Mandat for samarbeidsforumet, Mandat for sekretariatet for samarbeidsforum, Mal for innstilling fra samarbeidsforum, Mal for tilsagnsbrev og Mal for rapportering.</article></section></section></main></body></html>