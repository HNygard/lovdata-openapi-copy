<!DOCTYPE html><html lang="no"><head><title>Forskrift om endring i forskrift om smitteverntiltak mv. ved koronautbruddet (covid-19-forskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-11-1855</dd><dt class="dokid">DokumentID</dt><dd class="dokid">LTI/forskrift/2021-06-11-1855</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-06-11 kl. 15.00, 2021-06-13 kl. 24.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4a-2</li><li>lov/1994-08-05-55/§4-3</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 14:30</dd><dt class="journalNumber">Journalnummer</dt><dd class="journalNumber">2021-0986</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i forskrift om smitteverntiltak mv. ved koronautbruddet (covid-19-forskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 11. juni 2021 med hjemmel i lov 5. august 1994 nr. 55 om vern mot smittsomme sykdommer § 4-3 og § 4A-2, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-06-11-1855</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om smitteverntiltak mv. ved koronautbruddet (covid-19-forskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-11-1855" id="dokument"><h1>Forskrift om endring i forskrift om smitteverntiltak mv. ved koronautbruddet (covid-19-forskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-11-1855/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">§ 4 nytt fjerde ledd skal lyde:</article><article class="legalP" id="kapittel-1-ledd-2">Innreisekarantene gjelder ikke for personer som på en måte som oppført i vedlegg D kan dokumentere at de:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">er fullvaksinert mot SARS-CoV-2, jf. § 3 sjette ledd</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">ved godkjent laboratoriemetode har testet positivt for SARS-CoV-2, med varighet fra avisolering til 6 måneder etter prøvedato, jf. § 3 femte ledd nr. 3.</article></article></li></ul></article> <article class="defaultP" margin-top="true">§ 4 fjerde ledd blir nytt femte ledd.</article> <article class="defaultP" margin-top="true">§ 4a andre ledd skal lyde:</article><article class="legalP" id="kapittel-1-ledd-3">Kravet om fremleggelse av attest etter første ledd gjelder ikke personer som<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">er fullvaksinert, jf. § 3 sjette ledd og kan dokumentere dette på en måte som oppført i vedlegg D</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">ved godkjent laboratoriemetode har testet positivt for SARS-CoV-2, med varighet fra avisolering til 6 måneder etter prøvedato og kan dokumentere dette på en måte som oppført i vedlegg D</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">er norske statsborgere og utlendinger som er bosatt i Norge med oppholdstillatelse eller oppholdsrett etter utlendingsloven hvis det har vært umulig eller uforholdsmessig krevende å fremskaffe slik attest.</article></article></li></ul></article> <article class="defaultP" margin-top="true">§ 4c tredje ledd skal lyde:</article><article class="legalP" id="kapittel-1-ledd-4">Innreisekarantene etter § 4 forkortes for følgende personer som dokumenterer negativt testresultat i karantenetiden ved PCR-test tatt tidligst tre døgn etter ankomst:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">de som har fått 1. vaksinedose med varighet fra 3 til 15 uker etter vaksinasjon, jf. § 3 femte ledd nr. 2, og kan dokumentere dette på en måte som oppført i vedlegg D</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">barn og unge under 18 år.</article></article></li></ul></article> <article class="defaultP" margin-top="true">§ 4d første ledd skal lyde:</article><article class="legalP" id="kapittel-1-ledd-5">Personer som har oppholdt seg i et område med karanteneplikt som fastsatt i vedlegg A i løpet av de siste 10 døgnene før ankomst til Norge, skal teste seg for SARS-CoV-2 ved grenseovergangsstedet i Norge. Testen skal være antigen hurtigtest. PCR-test kan kun unntaksvis benyttes. Personer som er testet med antigen hurtigtest, skal vente på teststasjonen til prøveresultatet foreligger så langt det er praktisk mulig ut fra forholdene på stedet. Ved positiv antigen hurtigtest skal de som har oppholdt seg utenfor EØS- og Schengenområdet i løpet av de siste 10 døgnene ta PCR-test på grenseovergangsstedet. Andre personer med positiv antigen hurtigtest skal ta PCR-test innen et døgn etter ankomst. Myndighetene kan i grensekontrollen gi anvisning på hvilken teststasjon den reisende er pliktig til å teste seg ved umiddelbart etter innreise. Ved kapasitetsutfordringer med test på grensestasjonen kan myndighetene gi anvisning om at personer som er fullvaksinert eller har gjennomgått covid-19 i løpet av de siste 6 månedene, og kan dokumentere dette på den måten som oppført i vedlegg D, i stedet for å testes på grensen skal ta test senest innen to dager etter ankomst til Norge.</article> <article class="defaultP" margin-top="true">Vedlegg D skal lyde:</article><article class="legalP" id="kapittel-1-ledd-6">Oversikt over sikre og verifiserbare måter å dokumentere status som beskyttet eller fullvaksinert, jf. § 3 femte og sjette ledd:<ul class="defaultList"><li data-li-identifier="-" data-name="-"><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">Fremvisning av et norsk koronasertifikat med en QR-kode som kan verifiseres av norske myndigheter.</article></article></li><li data-li-identifier="-" data-name="-"><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">Fremvisning gjennom pålogging på helsenorge.no.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-11-1855/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 11. juni 2021 kl. 15.00. Vedlegg D andre strekpunkt oppheves 13. juni 2021 kl. 24.00.</article></section></main></body></html>