<!DOCTYPE html><html lang="no"><head><title>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-03-2658</dd><dt class="dokid">DokumentID</dt><dd class="dokid">LTI/forskrift/2021-09-03-2658</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2021-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-09-20-1097</li></ul></dd><dt class="basedOn">Hjemmel</dt><dd class="basedOn"><ul><li>lov/2010-05-28-16/§69</li></ul></dd><dt class="dateOfPublication">Kunngjort</dt><dd class="dateOfPublication">2021-09-03 14:15</dd><dt class="journalNumber">Journalnummer</dt><dd class="journalNumber">2021-1540</dd><dt class="titleShort">Korttittel</dt><dd class="titleShort">Endr. i politiregisterforskriften</dd><dt class="title">Tittel</dt><dd class="title">Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 3. september 2021 med hjemmel i lov 28. mai 2010 nr. 16 om behandling av opplysninger i politiet og påtalemyndigheten (politiregisterloven) § 69. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2021-09-03-2658</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten<ul class="tocSubUl"><li>I<ul class="tocSubUl"><li>§ 20-2. Formål med behandling av opplysninger i PST</li><li>§ 20-3. Definisjoner</li><li>§ 21-1. Nødvendighetskriteriet</li><li>§ 21-2. Hvem det kan behandles opplysninger om</li><li>§ 21-3. Opplysninger som kan behandles</li><li>§ 21-4. Sammenstilling</li><li>§ 21-5. Særlig om forebyggende sak</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-03-2658" id="dokument"><h1>Forskrift om endringer i forskrift 20. september 2013 nr. 1097 om behandling av opplysninger i politiet og påtalemyndigheten</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-03-2658/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 20. september 2013 nr. 1097 om behandling av opplysninger i politiet og påtalemyndigheten (politiregisterforskriften) gjøres følgende endringer:</article> <article class="defaultP" margin-top="true">§ 20-2 skal lyde:</article><article class="futureLegalArticle" data-name="§20-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20-2</span>. <span class="legalArticleTitle">Formål med behandling av opplysninger i PST</span></span><article class="legalP" id="kapittel-1-foreslåttparagraf-1-ledd-1">PST kan behandle opplysninger til formål som nevnt i politiregisterloven § 64, herunder i forbindelse med tjenestens etterretningsvirksomhet.</article><article class="legalP" id="kapittel-1-foreslåttparagraf-1-ledd-2">I tillegg kan PST behandle opplysninger når det er hjemlet i annen lovgivning.</article></article> <article class="defaultP" margin-top="true">§ 20-3 skal lyde:</article><article class="futureLegalArticle" data-name="§20-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20-3</span>. <span class="legalArticleTitle">Definisjoner</span></span><article class="legalP" id="kapittel-1-foreslåttparagraf-2-ledd-1">I denne delen av forskriften forstås med<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1"><i>overskuddsinformasjon:</i> informasjon som er uten selvstendig interesse for PST, men som kan være av betydning for andre offentlige myndigheter,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1"><i>forebyggende sak:</i> sak som opprettes når det er grunn til å undersøke om noen forbereder et straffbart forhold som PST har til oppgave å forebygge.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1"><i>personkontroll:</i> PSTs arbeid med klarering etter politiregisterloven § 67 og kapittel 8 i sikkerhetsloven og forskrift om sikkerhetsklarering og annen klarering kapittel 2.</article></article></li></ul></article></article> <article class="defaultP" margin-top="true">§ 21-1 skal lyde:</article><article class="futureLegalArticle" data-name="§21-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21-1</span>. <span class="legalArticleTitle">Nødvendighetskriteriet</span></span><article class="legalP" id="kapittel-1-foreslåttparagraf-3-ledd-1">PST kan behandle opplysninger som er nødvendige for formål nevnt i § 20-2, med følgende presiseringer:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Ved trusler mot myndighetspersoner kan det behandles opplysninger som er nødvendige for å ivareta den enkelte myndighetspersons sikkerhet.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">For å ivareta enkelte personers sikkerhet kan det ved utarbeidelse av trusselvurderinger behandles opplysninger om personer som representerer en særskilt sikkerhetsrisiko og opplysninger om den person som er truet.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Etter anmodning fra andre lands politimyndigheter og sikkerhets- og etterretningstjenester kan innhenting og annen behandling av opplysninger kun skje når PST har grunnlag for å behandle opplysningene etter politiloven § 17b, § 17c og § 17d første ledd bokstav d, og det er grunn til å tro at opplysningene kan utleveres til det aktuelle land.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">I forbindelse med akkreditering kan det behandles opplysninger som er av betydning for spørsmålet om akkreditering i en aktuell sak.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">For å dokumentere hvilken overskuddsinformasjon som er utlevert, kan det behandles opplysninger knyttet til hvilken informasjon som er utlevert, hvem som er mottaker av opplysningene samt hvorfor opplysningene utleveres.</article></article></li></ul></article></article> <article class="defaultP" margin-top="true">§ 21-2 skal lyde:</article><article class="futureLegalArticle" data-name="§21-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21-2</span>. <span class="legalArticleTitle">Hvem det kan behandles opplysninger om</span></span><article class="legalP" id="kapittel-1-foreslåttparagraf-4-ledd-1">PST kan behandle opplysninger om personer når dette er nødvendig for formålet med behandlingen, jf. § 20-2 og § 21-1, herunder:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Person som det i forebyggende øyemed anses nødvendig å behandle opplysninger om. Dette gjelder selv om personen er under den kriminelle lavalder.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Person som har særlig tilknytning til person som er nevnt i nr. 1, herunder familiemedlemmer, arbeidskolleger, venner eller samarbeidspartnere i det kriminelle miljøet mv., dersom tilknytningen antas å være av betydning for Politiets sikkerhetstjenestes mulighet til å følge med på virksomhet som nevnt i nr. 1.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">Person som har blitt eller det er grunn til å tro at vil bli utsatt for et lovbrudd eller fremmed etterretning.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1">Person som er kilde eller kontakt.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1">Person som er underlagt undersøkelse med sikte på klarering eller akkreditering.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1">Person som har gitt samtykke til behandling, jf. § 6-1.</article></article></li></ul></article><article class="legalP" id="kapittel-1-foreslåttparagraf-4-ledd-2">Opplysninger om personer skal så vidt mulig og der det er relevant merkes med hvilken kategori personen tilhører.</article></article> <article class="defaultP" margin-top="true">§ 21-3 skal lyde:</article><article class="futureLegalArticle" data-name="§21-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21-3</span>. <span class="legalArticleTitle">Opplysninger som kan behandles</span></span><article class="legalP" id="kapittel-1-foreslåttparagraf-5-ledd-1">Dersom vilkårene i § 21-1 og § 21-2 er oppfylt, kan det registreres opplysninger som er nødvendige for formål som nevnt i § 20-2, herunder:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">alle navn, herunder oppnavn, kallenavn eller alias,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">rolle,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">kjønn,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">fødselsnummer,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">fødested eller statsborgerskap,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">kontaktopplysninger, herunder teledata,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">førerkort og passnummer,</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">utlendingsidentifikasjon,</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">signalement,</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-5-ledd-1-punkt-10"><article class="legalP" id="kapittel-1-foreslåttparagraf-5-ledd-1-punkt-10-ledd-1">bilde,</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-5-ledd-1-punkt-11"><article class="legalP" id="kapittel-1-foreslåttparagraf-5-ledd-1-punkt-11-ledd-1">sivil status,</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-5-ledd-1-punkt-12"><article class="legalP" id="kapittel-1-foreslåttparagraf-5-ledd-1-punkt-12-ledd-1">yrke eller arbeidsforhold,</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-5-ledd-1-punkt-13"><article class="legalP" id="kapittel-1-foreslåttparagraf-5-ledd-1-punkt-13-ledd-1">økonomiske forhold eller foretaksopplysninger,</article></article></li><li data-li-identifier="14." data-name="14."><article class="listArticle" id="kapittel-1-foreslåttparagraf-5-ledd-1-punkt-14"><article class="legalP" id="kapittel-1-foreslåttparagraf-5-ledd-1-punkt-14-ledd-1">kjøretøy eller transportmiddel,</article></article></li><li data-li-identifier="15." data-name="15."><article class="listArticle" id="kapittel-1-foreslåttparagraf-5-ledd-1-punkt-15"><article class="legalP" id="kapittel-1-foreslåttparagraf-5-ledd-1-punkt-15-ledd-1">straffereaksjoner eller bruk av straffeprosessuelle tvangsmidler,</article></article></li><li data-li-identifier="16." data-name="16."><article class="listArticle" id="kapittel-1-foreslåttparagraf-5-ledd-1-punkt-16"><article class="legalP" id="kapittel-1-foreslåttparagraf-5-ledd-1-punkt-16-ledd-1">måten å operere på (modus operandi),</article></article></li><li data-li-identifier="17." data-name="17."><article class="listArticle" id="kapittel-1-foreslåttparagraf-5-ledd-1-punkt-17"><article class="legalP" id="kapittel-1-foreslåttparagraf-5-ledd-1-punkt-17-ledd-1">relasjoner eller kontaktpersoner, eller</article></article></li><li data-li-identifier="18." data-name="18."><article class="listArticle" id="kapittel-1-foreslåttparagraf-5-ledd-1-punkt-18"><article class="legalP" id="kapittel-1-foreslåttparagraf-5-ledd-1-punkt-18-ledd-1">andre foreliggende opplysninger innhentet gjennom PSTs alminnelige virksomhet knyttet til den registrerte.</article></article></li></ul></article><article class="legalP" id="kapittel-1-foreslåttparagraf-5-ledd-2">Det kan behandles ikke-verifiserte opplysninger dersom det er nødvendig ut fra formålet med behandlingen. Ikke-verifiserte opplysninger skal merkes.</article><article class="legalP" id="kapittel-1-foreslåttparagraf-5-ledd-3">For behandling av opplysninger som nevnt i politiregisterloven § 7 gjelder forskriften § 5-3 tilsvarende.</article></article> <article class="defaultP" margin-top="true">§ 21-4 skal lyde:</article><article class="futureLegalArticle" data-name="§21-4" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 21-4</span>. <span class="legalArticleTitle">Sammenstilling</span></span><article class="legalP" id="kapittel-1-foreslåttparagraf-6-ledd-1">PST kan sammenstille opplysninger som behandles etter reglene i forskriften del 6 med opplysninger fra registre som er regulert etter politiregisterloven § 14. Behandlingen av opplysningene i sammenstillingen følger reglene i henholdsvis del 6 og 11 i denne forskriften.</article><article class="legalP" id="kapittel-1-foreslåttparagraf-6-ledd-2">PST kan også sammenstille opplysninger som behandles etter reglene i forskriften del 6 eller del 11 med opplysninger fra registre PST har tilgang til eller kan få utlevert opplysninger fra og som ikke reguleres av politiregisterloven. For behandlingen av opplysninger innhentet fra slike registre gjelder de alminnelige behandlingsreglene i politiregisterloven.</article></article> <article class="defaultP" margin-top="true">§ 21-5 skal lyde:</article><article class="futureLegalArticle" data-name="§21-5" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 21-5</span>. <span class="legalArticleTitle">Særlig om forebyggende sak</span></span><article class="legalP" id="kapittel-1-foreslåttparagraf-7-ledd-1">Når PST oppretter forebyggende sak kan det behandles opplysninger som har saklig tilknytning til saken. Formålet med den forebyggende saken er å skaffe til veie nødvendige opplysninger og iverksette nødvendige tiltak for å forebygge straffbare handlinger innenfor PSTs oppgaver etter politiloven § 17b.</article><article class="legalP" id="kapittel-1-foreslåttparagraf-7-ledd-2">Opprettelse av forebyggende sak skal godkjennes av Sjef PST eller den denne bemyndiger når saken er opprettet ved Den sentrale enhet. Når saken er opprettet av PST-enhetene i politidistriktene er myndigheten til å godkjenne opprettelsen tillagt politimesteren eller den denne bemyndiger.</article><article class="legalP" id="kapittel-1-foreslåttparagraf-7-ledd-3">Forebyggende saker skal i tillegg til kravene i § 22-3 første ledd gjennomgås hvert år. Dersom det ikke foreligger grunn til å opprettholde den forebyggende saken skal den avsluttes. Bestemmelsene i første ledd gjelder tilsvarende for avgjørelse om å videreføre den forebyggende saken.</article></article> <article class="defaultP" margin-top="true">§ 22-3 tredje, fjerde og femte ledd skal lyde:</article><article class="legalP" id="kapittel-1-ledd-2">Opplysninger som er registrert i PSTs forebyggende virksomhet, utenfor forebyggende sak som nevnt i § 21-5, skal gjennomgås når det har gått 5 år fra registreringstidspunktet og det i dette tidsrommet ikke er registrert nye opplysninger om vedkommende. Dersom registreringen beholdes utover 5 år skal det fremgå at det er truffet beslutning om dette og hva som er begrunnelsen. Opplysningene skal slettes dersom de ikke lenger er nødvendige for formålet.</article><article class="legalP" id="kapittel-1-ledd-3">Ved avslutning av forebyggende sak, jf. § 21-5, skal opplysningene av notoritetshensyn ikke slettes, men sperres. Før opplysningene sperres skal det tas stilling til om enkelte av opplysningene i saken er nødvendige for PSTs øvrige forebyggende virksomhet. I så fall kan saken i sin helhet viderebehandles.</article><article class="legalP" id="kapittel-1-ledd-4">Behandling av opplysninger i forbindelse med personkontroll følger reglene om oppbevaring og sletting i sikkerhetsloven med forskrift.</article> <article class="defaultP" margin-top="true">§ 23-2 annet ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-03-2658/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. november 2021.</article></section></main></body></html>