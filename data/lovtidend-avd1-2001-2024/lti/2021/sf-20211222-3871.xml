<!DOCTYPE html><html lang="no"><head><title>Forskrift om kvotebytte av lodde i Barentshavet og sild i Nordsjøen, og kvotebytte av lodde i Barentshavet og kolmule i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-22-3871</dd><dt class="dokid">DokumentID</dt><dd class="dokid">LTI/forskrift/2021-12-22-3871</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01 – 2022-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§14</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2021-12-23 15:10</dd><dt class="journalNumber">Journalnummer</dt><dd class="journalNumber">2021-2378</dd><dt class="titleShort">Korttittel</dt><dd class="titleShort">Forskrift om kvotebytte av lodde i Barentshavet og sild i Nordsjøen, og kvotebytte av lodde i Barentshavet og kolmule i 2022</dd><dt class="title">Tittel</dt><dd class="title">Forskrift om kvotebytte av lodde i Barentshavet og sild i Nordsjøen, og kvotebytte av lodde i Barentshavet og kolmule i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 22. desember 2022 i medhold av lov 6. juni 2008 nr. 37 om forvaltning av viltlevande marine ressursar (havressurslova) § 14, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2021-12-22-3871</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvotebytte av lodde i Barentshavet og sild i Nordsjøen, og kvotebytte av lodde i Barentshavet og kolmule i 2022<ul class="tocSubUl"><li>§ 1. Virkeområde</li><li>§ 2. Vilkår for kvotebytte</li><li>§ 3. Virkning av kvotebytte</li><li>§ 4. Straff</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-22-3871" id="dokument"><h1>Forskrift om kvotebytte av lodde i Barentshavet og sild i Nordsjøen, og kvotebytte av lodde i Barentshavet og kolmule i 2022</h1><article class="legalArticle" data-lovdata-URL="LTI/forskrift/2021-12-22-3871/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder kvotebytte av lodde i Barentshavet mot sild i Nordsjøen mellom to fartøy med ringnottillatelse etter konsesjonsforskriften kapittel 4, og kvotebytte av lodde i Barentshavet mot kolmule mellom to fartøy med pelagisk tråltillatelse etter konsesjonsforskriften § 2-6.</article></article><article class="legalArticle" data-lovdata-URL="LTI/forskrift/2021-12-22-3871/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for kvotebytte</span></h2><article class="legalP" id="paragraf-2-ledd-1">Det er adgang til å foreta kvotebytte av lodde i Barentshavet og sild i Nordsjøen mellom to fartøy med ringnottillatelse etter konsesjonsforskriftens kapittel 4.</article><article class="legalP" id="paragraf-2-ledd-2">Det er adgang til å foreta kvotebytte av lodde i Barentshavet mot kolmule mellom to fartøy med pelagisk tråltillatelse etter konsesjonsforskriften § 2-6.</article><article class="legalP" id="paragraf-2-ledd-3">Det er en forutsetning at kvotebyttet gjelder hele kvoten av lodde i Barentshavet i 2022.</article><article class="legalP" id="paragraf-2-ledd-4">Adgangen til å foreta kvotebytte gjelder kun dersom ingen av fartøyene har foretatt annet kvotebytte i 2022 etter denne forskriften.</article><article class="legalP" id="paragraf-2-ledd-5">Det er ikke til hinder for kvotebytte etter første punktum at det er tildelt leiefartøytillatelse etter konsesjonsforskriften § 1-7 for fiske i medhold av relevant tillatelse, dersom leiefartøyet ikke har foretatt annet kvotebytte i løpet av 2022.</article><article class="legalP" id="paragraf-2-ledd-6">Det er et vilkår for kvotebytte etter første ledd at begge fartøyeierne har gitt bindende og signert melding til Norges Sildesalgslag med kopi til Fiskeridirektoratet før det fiskes på byttet kvote, og at meldingen er sendt senest 1. februar 2022.</article><article class="legalP" id="paragraf-2-ledd-7">For fartøy med ringnottillatelse skal meldingen bindende angi fartøynavn, kallesignal og kvantum av sild i Nordsjøen som byttes bort.</article><article class="legalP" id="paragraf-2-ledd-8">For fartøy med pelagisk tråltillatelse skal meldingen bindende angi fartøynavn, kallesignal og kvantum av kolmule som byttes bort og hvor kvantumet kan fiskes.</article><article class="legalP" id="paragraf-2-ledd-9">Ved en eventuell adgang til å fiske sild i Nordsjøen i andre lands soner vil det bli fastsatt en egen frist for å melde fra til Fiskeridirektoratet om hvor mye av byttet kvantum som skal kunne fiskes der.</article></article><article class="legalArticle" data-lovdata-URL="LTI/forskrift/2021-12-22-3871/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkning av kvotebytte</span></h2><article class="legalP" id="paragraf-3-ledd-1">Kvotebytte mellom to fartøy med ringnottillatelse gir det ene fartøyet rett til å fiske begge fartøyenes kvoter etter forskrift 17. desember 2021 om regulering av fisket etter lodde i Barentshavet i 2022, og det andre fartøyet rett til å fiske fartøyets kvote og den delen av det andre fartøyets kvote i Nordsjøen som er lovlig innmeldt etter § 2, jf. forskrift 17. desember 2021 nr. 3770 om regulering av fisket etter sild i Nordsjøen og Skagerrak i 2022.</article><article class="legalP" id="paragraf-3-ledd-2">Kvotebytte mellom to fartøy med pelagiske tråltillatelse gir det ene fartøyet rett til å fiske begge fartøyenes kvoter etter forskrift 17. desember 2021 om regulering av fisket etter lodde i Barentshavet i 2022, og det andre fartøyet rett til å fiske fartøyets kvote og det kvantumet av det andre fartøyets kvote som er lovlig innmeldt etter § 2, jf. forskrift 16. desember 2021 nr. 3626 om regulering av fisket etter kolmule i 2022.</article><article class="legalP" id="paragraf-3-ledd-3">Det er ikke adgang for et fartøy å fiske på kvote eller deler av kvote som er byttet bort.</article><article class="legalP" id="paragraf-3-ledd-4">For øvrig gjelder bestemmelsene i forskriftene nevnt i første og andre ledd så langt de passer ved kvotebytte.</article></article><article class="legalArticle" data-lovdata-URL="LTI/forskrift/2021-12-22-3871/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Straff</span></h2><article class="legalP" id="paragraf-4-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar § 60, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2021-12-22-3871/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. januar og varer til 31. desember 2022.</article></article></main></body></html>