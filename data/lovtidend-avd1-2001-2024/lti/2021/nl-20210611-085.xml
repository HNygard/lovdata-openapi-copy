<!DOCTYPE html><html lang="no"><head><title>Lov om endringer i mineralloven (kvalifikasjonskrav, rekkefølgekrav, overdragelse av driftskonsesjon m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-11-85</dd><dt class="dokid">DokumentID</dt><dd class="dokid">LTI/lov/2021-06-11-85</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2009-06-19-101</li></ul></dd><dt class="legalArea">Rettsområde</dt><dd class="legalArea"><ul><li>Næringsrett &gt; Bergverk. Mineraler. Muting</li></ul></dd><dt class="dateOfPublication">Kunngjort</dt><dd class="dateOfPublication">2021-06-11 12:35</dd><dt class="journalNumber">Journalnummer</dt><dd class="journalNumber">2021-0956</dd><dt class="titleShort">Korttittel</dt><dd class="titleShort">Endringslov til mineralloven (kvalifikasjonskrav, rekkefølgekrav, overdragelse av driftskonsesjon m.m.)</dd><dt class="title">Tittel</dt><dd class="title">Lov om endringer i mineralloven (kvalifikasjonskrav, rekkefølgekrav, overdragelse av driftskonsesjon m.m.)</dd><dt class="miscInformation">Annet om dokumentet</dt><dd class="miscInformation">Prop.124 L (2020–2021), Innst.611 L (2020–2021), Lovvedtak 156 (2020–2021). Stortingets første og andre gangs behandling hhv. 4. og 7. juni 2021. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2021-06-11-85</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i mineralloven (kvalifikasjonskrav, rekkefølgekrav, overdragelse av driftskonsesjon m.m.)<ul class="tocSubUl"><li>I<ul class="tocSubUl"><li>§ 6 a. Kvalifikasjoner for å drive mineralvirksomhet</li><li>§ 45 a. Overdragelse av driftskonsesjon</li><li>§ 61. Internkontroll</li><li>§ 66. Tvangsmulkt</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-11-85" id="dokument"><h1>Lov om endringer i mineralloven (kvalifikasjonskrav, rekkefølgekrav, overdragelse av driftskonsesjon m.m.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 19. juni 2009 nr. 101 om erverv og utvinning av mineralressurser (mineralloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-11-85/KAPITTEL_1"><h2 data-text-align="center">I</h2><article class="defaultP">I lov 19. juni 2009 nr. 101 om erverv og utvinning av mineralressurser gjøres følgende endringer:</article> <article class="defaultP" margin-top="true">§ 4 nytt tredje ledd skal lyde:</article><article class="legalP" id="kapittel-1-ledd-1">Med Finnmark menes i denne loven det området som frem til sammenslåingen med Troms utgjorde Finnmark fylke.</article> <article class="defaultP" margin-top="true">§ 5 nytt andre ledd skal lyde:</article><article class="legalP" id="kapittel-1-ledd-2">Tillatelser etter denne loven griper ikke inn i privatrettslige forhold mellom en tiltakshaver og andre, med mindre noe annet følger av loven. Tillatelse etter denne loven innebærer ingen avgjørelse av privatrettslige forhold.</article> <article class="defaultP" margin-top="true">Ny § 6 a skal lyde:</article><article class="futureLegalArticle" data-name="§6a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6 a</span>. <span class="legalArticleTitle">Kvalifikasjoner for å drive mineralvirksomhet</span></span><article class="legalP" id="kapittel-1-foreslåttparagraf-1-ledd-1">Rettighetshaveren og andre som deltar i mineralvirksomhet, skal ha nødvendige kvalifikasjoner for å utføre arbeidet på en forsvarlig måte.</article><article class="legalP" id="kapittel-1-foreslåttparagraf-1-ledd-2">Departementet kan gi forskrift om innholdet i kvalifikasjonskravet.</article></article> <article class="defaultP" margin-top="true">§ 13 andre og tredje ledd skal lyde:</article><article class="legalP" id="kapittel-1-ledd-3">Tillatelse kan bare tildeles foretak som er registrert i Foretaksregisteret.</article><article class="legalP" id="kapittel-1-ledd-4">Søknaden kan avslås dersom søkeren tidligere har begått grov eller gjentatt overtredelse av bestemmelser gitt i eller i medhold av denne loven.</article> <article class="defaultP" margin-top="true">Nåværende § 13 andre ledd blir nytt fjerde ledd. Nåværende § 13 tredje ledd blir nytt femte ledd. Nåværende § 13 fjerde ledd blir nytt sjette ledd.</article> <article class="defaultP" margin-top="true">§ 18 første ledd skal lyde:</article><article class="legalP" id="kapittel-1-ledd-5">Undersøker skal skriftlig varsle Direktoratet for mineralforvaltning, grunneieren og brukeren av grunnen om undersøkelsene minst to måneder før arbeidene igangsettes. Varslingsfristen kan frafalles der det foreligger et skriftlig samtykke fra Direktoratet for mineralforvaltning, grunneier og brukeren av grunnen og eventuelle andre berørte parter. Direktoratet for mineralforvaltning skal varsle kommunen, fylkeskommunen og statsforvalteren.</article> <article class="defaultP" margin-top="true">§ 18 nytt fjerde ledd skal lyde:</article><article class="legalP" id="kapittel-1-ledd-6">Den som har utvinningsrett til statens mineraler, skal varsle om undersøkelsesarbeider i utvinningsområdet i tråd med første til tredje ledd.</article> <article class="defaultP" margin-top="true">Nåværende § 18 fjerde ledd blir nytt femte ledd.</article> <article class="defaultP" margin-top="true">§ 23 første ledd skal lyde:</article><article class="legalP" id="kapittel-1-ledd-7">Direktoratet for mineralforvaltning kan forlenge fristen etter § 22 første ledd første punktum med inntil tre år, dersom søkeren sannsynliggjør at<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-7-punkt-1"><article class="legalP" id="kapittel-1-ledd-7-punkt-1-ledd-1">undersøkelsene ikke kan bli fullført innen fristen på grunn av ekstraordinære forhold som ikke skyldes søkeren, eller</article></article></li><li data-li-identifier="b)" data-name="b)"><article class="listArticle" id="kapittel-1-ledd-7-punkt-2"><article class="legalP" id="kapittel-1-ledd-7-punkt-2-ledd-1">en forlengelse vil gi nødvendig kunnskap om ressursen for å kunne vurdere om det er grunnlag for å søke utvinningsrett.</article></article></li></ul></article> <article class="defaultP" margin-top="true">§ 43 første ledd første punktum skal lyde:</article><article class="legalP" id="kapittel-1-ledd-8">Samlet uttak av mineralforekomster på mer enn 10&#xa0;000 m<sup>3</sup> urørt (in situ) masse krever driftskonsesjon fra Direktoratet for mineralforvaltning.</article> <article class="defaultP" margin-top="true">§ 43 andre ledd andre punktum skal lyde:</article><article class="legalP" id="kapittel-1-ledd-9">Ved vurdering av om driftskonsesjon skal gis, skal det legges vekt på om søkeren er kvalifisert til å utvinne forekomsten.</article> <article class="defaultP" margin-top="true">§ 45 andre ledd skal lyde:</article><article class="legalP" id="kapittel-1-ledd-10">Driftskonsesjon faller også bort dersom<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">utvinningsretten slettes</article></article></li><li data-li-identifier="b)" data-name="b)"><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">avtalen om rett til å utnytte forekomsten av grunneiers mineraler opphører</article></article></li><li data-li-identifier="c)" data-name="c)"><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">skjønn ikke er krevd innen ett år etter at ekspropriasjonstillatelse er gitt etter § 37 andre ledd bokstav a</article></article></li><li data-li-identifier="d)" data-name="d)"><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">det er fattet vedtak om overdragelse av driftskonsesjonen, og driften ikke er igangsatt innen ett år fra endelig vedtak om overdragelse.</article></article></li></ul></article> <article class="defaultP" margin-top="true">Ny § 45 a skal lyde:</article><article class="futureLegalArticle" data-name="§45a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 45 a</span>. <span class="legalArticleTitle">Overdragelse av driftskonsesjon</span></span><article class="legalP" id="kapittel-1-foreslåttparagraf-2-ledd-1">Direktoratet for mineralforvaltning kan etter søknad godkjenne en avtale om overdragelse av driftskonsesjon dersom følgende vilkår er oppfylt:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">overdrageren av driftskonsesjonen har, i henhold til årlig driftsrapportering etter § 46, foretatt uttak i konsesjonsområdet det siste året før søknaden om overdragelse mottas.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">overtageren oppfyller kravene til driftskonsesjon i § 43.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">overdrageren har ikke uoppfylte pålegg fra Direktoratet for mineralforvaltning vedtatt i medhold av kapittel 12 i denne loven.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">overtageren kan dokumentere utvinningsrett til forekomsten senest på det tidspunktet overdragelsen av driftskonsesjonen godkjennes.</article></article></li></ul></article><article class="legalP" id="kapittel-1-foreslåttparagraf-2-ledd-2">Avtalen om overdragelse av driftskonsesjonen og avtalen om utvinningsrett skal være vedlagt søknaden.</article><article class="legalP" id="kapittel-1-foreslåttparagraf-2-ledd-3">Ved overdragelse av driftskonsesjon trer overtageren inn i alle overdragerens rettigheter og plikter etter denne loven og vedtaket om driftskonsesjon. Dette gjelder også for tidligere arbeider som er utført eller manglende utført av overdrageren. Privatrettslige avtaler mellom overdrageren og overtageren innskrenker ikke overtagerens plikter etter denne loven eller vedtak gitt i medhold av loven.</article><article class="legalP" id="kapittel-1-foreslåttparagraf-2-ledd-4">Departementet kan gi forskrift om innholdet i søknader om overdragelse av driftskonsesjon.</article></article> <article class="defaultP" margin-top="true">§ 50 nytt andre ledd skal lyde:</article><article class="legalP" id="kapittel-1-ledd-11">Departementet kan gi forskrift om det nærmere innholdet i opprydningsplikten.</article> <article class="defaultP" margin-top="true">§ 61 skal lyde:</article><article class="futureLegalArticle" data-name="§61" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 61</span>. <span class="legalArticleTitle">Internkontroll</span></span><article class="legalP" id="kapittel-1-foreslåttparagraf-3-ledd-1">Virksomheten skal sørge for at relevante bestemmelser gitt i eller i medhold av mineralloven etterleves.</article><article class="legalP" id="kapittel-1-foreslåttparagraf-3-ledd-2">Virksomheten har plikt til å etablere og gjennomføre systematiske kontrolltiltak.</article><article class="legalP" id="kapittel-1-foreslåttparagraf-3-ledd-3">Departementet kan gi forskrift om internkontroll.</article></article> <article class="defaultP" margin-top="true">§ 66 skal lyde:</article><article class="futureLegalArticle" data-name="§66" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 66</span>. <span class="legalArticleTitle">Tvangsmulkt</span></span><article class="legalP" id="kapittel-1-foreslåttparagraf-4-ledd-1">Når det foreligger forhold i strid med bestemmelser gitt i eller i medhold av denne lov, kan Direktoratet for mineralforvaltning fastsette tvangsmulkt for å få gjennomført gitte pålegg innen en særskilt angitt frist.</article><article class="legalP" id="kapittel-1-foreslåttparagraf-4-ledd-2">Tvangsmulkten kan fastsettes samtidig med et pålegg om retting og løper fra fristoverskridelsen for retting. Der tvangsmulkten ikke fastsettes samtidig med pålegget, skal det gis et eget forhåndsvarsel om tvangsmulkt.</article><article class="legalP" id="kapittel-1-foreslåttparagraf-4-ledd-3">Tvangsmulkten ilegges den ansvarlige for overtredelsen, tilfaller statskassen og løper inntil det ulovlige forholdet er rettet. Det kan fastsettes at tvangsmulkten løper inntil den ansvarlige har dokumentert at pålegget er oppfylt.</article><article class="legalP" id="kapittel-1-foreslåttparagraf-4-ledd-4">Tvangsmulktens størrelse fastsettes blant annet under hensyn til hvor viktig det er at pålegget gjennomføres, og hvilke kostnader det antas å medføre.</article><article class="legalP" id="kapittel-1-foreslåttparagraf-4-ledd-5">Vedtak om tvangsmulkt er tvangsgrunnlag for utlegg.</article><article class="legalP" id="kapittel-1-foreslåttparagraf-4-ledd-6">Departementet kan gi forskrift om tvangsmulkt, blant annet om tvangsmulktens størrelse og varighet, fastsettelse av tvangsmulkt og inndrivelse og ettergivelse av påløpt tvangsmulkt.</article></article> <article class="defaultP" margin-top="true">§ 67 nytt tredje ledd skal lyde:</article><article class="legalP" id="kapittel-1-ledd-12">Den ansvarlige skal varsles særskilt før overtredelsesgebyr vedtas, og gis anledning til å uttale seg innen en frist som ikke skal være kortere enn tre uker. Oppfyllelsesfristen er fire uker fra vedtaket ble truffet.</article> <article class="defaultP" margin-top="true">Nåværende § 67 tredje ledd blir fjerde ledd.</article> <article class="defaultP" margin-top="true">§ 67 femte ledd skal lyde:</article><article class="legalP" id="kapittel-1-ledd-13">Departementet kan gi forskrift om overtredelsesgebyr, blant annet om størrelsen på overtredelsesgebyret, om renter og tilleggsgebyr dersom overtredelsesgebyret ikke blir betalt ved forfall, og om inndrivelse og ettergivelse av ilagt overtredelsesgebyr.</article></section><section class="section" data-name="kapII" id="kapittel-2" data-lovdata-URL="LTI/lov/2021-06-11-85/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer.</article></section></main></body></html>