<!DOCTYPE html><html lang="no"><head><title>Forskrift om endring i covid-19-forskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-19-2003</dd><dt class="dokid">DokumentID</dt><dd class="dokid">LTI/forskrift/2021-06-19-2003</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2021-06-20 kl. 12:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-27-470</li></ul></dd><dt class="appliesTo">Gjelder for</dt><dd class="appliesTo">Norge, Svalbard, Jan Mayen</dd><dt class="basedOn">Hjemmel</dt><dd class="basedOn"><ul><li>lov/1994-08-05-55/§4-1</li><li>lov/1994-08-05-55/§4-3a</li><li>lov/1994-08-05-55/§4a-2</li><li>forskrift/2020-03-27-470/§25</li></ul></dd><dt class="dateOfPublication">Kunngjort</dt><dd class="dateOfPublication">2021-06-19 17:40</dd><dt class="journalNumber">Journalnummer</dt><dd class="journalNumber">2021-1139</dd><dt class="titleShort">Korttittel</dt><dd class="titleShort">Endr. i covid-19-forskriften</dd><dt class="title">Tittel</dt><dd class="title">Forskrift om endring i covid-19-forskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 19. juni 2021 med hjemmel i lov 5. august 1994 nr. 55 om vern mot smittsomme sykdommer § 4-1 andre og sjette ledd, jf. § 4-1 første ledd bokstavene a og b, § 4-3a og § 4A-2, jf. forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) § 25.</dd><dt class="refid">RefID</dt><dd class="refid">forskrift/2021-06-19-2003</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i covid-19-forskriften<ul class="tocSubUl"><li>I<ul class="tocSubUl"><li>§ 4d. Krav om testing ved grenseovergangssted i Norge</li><li>§ 10. Krav til gjennomføring av reiselivsaktiviteter og begrensning i beleggsutnyttelse for hoteller og overnattingssteder på Svalbard</li><li>§ 10a. Krav til gjennomføring av kystcruise på Svalbard</li><li>§ 11. Krav til gjennomføring av kystcruise langs norsk fastlandskyst</li><li>§ 11a. Ilandstigning fra kystcruise på Svalbard eller langs norsk fastlandskyst</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-19-2003" id="dokument"><h1>Forskrift om endring i covid-19-forskriften</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-19-2003/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 27. mars 2020 nr. 470 om smitteverntiltak mv. ved koronautbruddet (covid-19-forskriften) gjøres følgende endringer:</article> <article class="defaultP" margin-top="true">Tittelen til § 4d skal lyde:</article><article class="futureLegalArticle" data-name="§4d" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4d</span>. <span class="legalArticleTitle">Krav om testing ved grenseovergangssted i Norge</span></span></article> <article class="defaultP" margin-top="true">§ 9a første ledd skal lyde:</article><article class="legalP" id="kapittel-1-ledd-2">De som reiser til Svalbard skal før avreise fremvise en attest som viser negativt testsvar for SARS-CoV-2. Godkjent testmetode er PCR-test eller antigen hurtigtest. Testen skal være tatt i Norge i løpet av de siste 24 timene før oppsatt avgangstid. Kravet gjelder ikke for personer som kan dokumentere at de er beskyttet på en måte som oppført i Vedlegg D. Kravet gjelder heller ikke for barn under 12 år eller personer som ankommer Svalbard med båt med unntak av personer som omfattes av § 10a, fjerde ledd.</article> <article class="defaultP" margin-top="true">§ 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Krav til gjennomføring av reiselivsaktiviteter og begrensning i beleggsutnyttelse for hoteller og overnattingssteder på Svalbard</span></span><article class="legalP" id="kapittel-1-foreslåttparagraf-2-ledd-1">Virksomheter som tilbyr reiselivsaktivitet på Svalbard skal drive smittevernfaglig forsvarlig i tråd med lov- og forskriftsverk, nasjonale veiledere og bransjestandarder. Med virksomhet etter første punktum menes også eier av båt eller skip som skal benyttes i reiselivsaktiviteter som ikke omfattes av § 10a.</article><article class="legalP" id="kapittel-1-foreslåttparagraf-2-ledd-2">Hoteller og overnattingssteder på Svalbard skal drive smittevernfaglig forsvarlig i tråd med lov- og forskriftsverk, nasjonale veiledere og bransjestandarder. Hoteller og overnattingssteder kan selv utnytte inntil 90 prosent av beleggskapasiteten, mens de resterende 10 prosent skal forbeholdes overnattingsgjester med plikt til karantene eller isolering etter § 4 og § 7. Hoteller og overnattingssteder skal ha utarbeidet planverk for ivaretakelse av overnattingsgjester i karantene eller isolering.</article><article class="legalP" id="kapittel-1-foreslåttparagraf-2-ledd-3">For å hindre eller begrense spredning av SARS-CoV-2, og for å sikre opprettholdelse av forsvarlig helseberedskap, kan Sysselmannen, som leder av Beredskapsrådet, etter faglig råd fra Universitetssykehuset Nord-Norge HF – Longyearbyen sykehus, forby reiselivsaktiviteter og stenge hoteller eller overnattingssteder som ikke drives i tråd med første og andre ledd.</article><article class="legalP" id="kapittel-1-foreslåttparagraf-2-ledd-4">Enkeltvedtak etter tredje ledd kan påklages til Helse- og omsorgsdepartementet.</article></article> <article class="defaultP" margin-top="true">§ 10a skal lyde:</article><article class="futureLegalArticle" data-name="§10a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10a</span>. <span class="legalArticleTitle">Krav til gjennomføring av kystcruise på Svalbard</span></span><article class="legalP" id="kapittel-1-foreslåttparagraf-3-ledd-1">Med kystcruise på Svalbard menes reiser med fartøy som tilbys av virksomheter som faller inn under definisjonen av turoperatør i forskrift om turisme, feltopplegg og annen reisevirksomhet på Svalbard § 3 bokstav a, og hvor overnatting inngår som en del av reisen.</article><article class="legalP" id="kapittel-1-foreslåttparagraf-3-ledd-2">Virksomheter som tilbyr kystcruise på Svalbard skal gjennomføre cruiset på en smittevernfaglig forsvarlig måte, og skal før oppstart:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">utarbeide en plan som beskriver hvordan rederiet skal sikre ivaretagelse av smittevernkrav i lov, forskrift og nasjonale veiledere.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">fremlegge erklæring om at forskriftens krav er oppfylt for Sysselmannen.</article></article></li></ul></article><article class="legalP" id="kapittel-1-foreslåttparagraf-3-ledd-3">Kystcruise på Svalbard kan ha inntil 90&#xa0;% kapasitetsutnyttelse. Kystcruise der mannskap og passasjerer ikke er beskyttet kan ha inntil 200 personer om bord, inkludert mannskap. Dersom alle om bord er beskyttet, og det kan dokumenteres på en måte som oppført i vedlegg D, kan kystcruiset ha inntil 2000 personer om bord. Virksomheten skal avlese koronasertifikat ved ombordstigning.</article><article class="legalP" id="kapittel-1-foreslåttparagraf-3-ledd-4">Passasjerer og mannskap som ikke kan fremvise dokumentasjon på at de er beskyttet på en måte som oppført i vedlegg D, skal før ombordstigning fremvise negativt resultat på hurtigtest tatt innen de siste 24 timer før ombordstigning.</article><article class="legalP" id="kapittel-1-foreslåttparagraf-3-ledd-5">Virksomheten skal ikke ta om bord mannskap eller passasjerer som er omfattet av karanteneplikt.</article><article class="legalP" id="kapittel-1-foreslåttparagraf-3-ledd-6">Kystcruise på Svalbard med ubeskyttede personer om bord skal starte og avslutte cruiset i Longyearbyen.</article><article class="legalP" id="kapittel-1-foreslåttparagraf-3-ledd-7">Dersom en eller flere av mannskapet eller passasjerene tester positivt på SARS-CoV-2, skal alle som er eller har vært om bord under samme kystcruise holde seg i smittekarantene, jf. § 5a.</article><article class="legalP" id="kapittel-1-foreslåttparagraf-3-ledd-8">Ved mistanke om, eller bekreftede tilfeller av SARS-CoV-2 om bord, skal fartøyet gå med passasjerer til fastlandet eller hjemmehavn.</article><article class="legalP" id="kapittel-1-foreslåttparagraf-3-ledd-9">Sysselmannen kan, i samråd med Universitetssykehuset Nord-Norge HF – Longyearbyen sykehus, forby oppstart av eller stanse et påbegynt kystcruise dersom virksomheten ikke fremlegger en erklæring som nevnt i andre ledd eller dersom virksomheten ikke opererer i henhold til forskriften. Slikt enkeltvedtak kan påklages til Helse- og omsorgsdepartementet.</article></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Krav til gjennomføring av kystcruise langs norsk fastlandskyst</span></span><article class="legalP" id="kapittel-1-foreslåttparagraf-4-ledd-1">Med kystcruise etter denne bestemmelsen menes reise med passasjerskip som har lugarkapasitet til samtlige passasjerer og som seiler i henhold til et konkret tilbudt turprogram og hvor skipsruten innebærer minst en overnatting og er av minimum 24 timers varighet. Med kystcruise menes ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">Skip som frakter passasjerer og gods i fast rute.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">Skoleskip og lignende når disse benyttes i opplæring av mannskap og medseilere.</article></article></li></ul></article><article class="legalP" id="kapittel-1-foreslåttparagraf-4-ledd-2">Kystcruise skal gjennomføres på en smittevernfaglig forsvarlig måte. Rederi som tilbyr kystcruise innenfor Norges territorialgrense, skal før oppstart utarbeide en plan som beskriver hvordan rederiet skal sikre ivaretagelse av smittevernkrav som fremgår av lov, forskrift og nasjonale veiledere.</article><article class="legalP" id="kapittel-1-foreslåttparagraf-4-ledd-3">§ 10a tredje til sjette ledd gjelder tilsvarende for kystcruise langs norsk fastlandskyst.</article><article class="legalP" id="kapittel-1-foreslåttparagraf-4-ledd-4">Dersom mannskap eller passasjerer har symptomer på covid-19-smitte ved avslutning av cruiset, skal alle forbli om bord til lokal helsemyndighet har besluttet videre håndtering.</article></article> <article class="defaultP" margin-top="true">§ 11a skal lyde:</article><article class="futureLegalArticle" data-name="§11a" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 11a</span>. <span class="legalArticleTitle">Ilandstigning fra kystcruise på Svalbard eller langs norsk fastlandskyst</span></span><article class="legalP" id="kapittel-1-foreslåttparagraf-5-ledd-1">Passasjerer og mannskap på kystcruise etter § 10a eller § 11 kan ikke gå i land på Svalbard eller norsk fastland dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">kystcruiset har oppstart i et land med karanteneplikt, jf. vedlegg A</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">fartøyet underveis har tatt om bord personer som har oppholdt seg i land med karanteneplikt, inkludert mannskap og passasjerer som underveis har gått i land, jf. vedlegg A</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">noen om bord ved ombordstigning var omfattet av karanteneplikten etter § 4</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">noen om bord har symptomer på covid-19-smitte, likevel slik at lokale helsemyndigheter kan beslutte ilandstigning på norsk fastland.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-19-2003/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 20. juni 2021 kl. 12:00.</article></section></main></body></html>