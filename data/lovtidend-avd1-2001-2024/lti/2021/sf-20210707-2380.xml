<!DOCTYPE html><html lang="no"><head><title>Forskrift om endring i forskrift til opplæringslova, forskrift til friskolelova og forskrift om innhenting av opplysninger fra Folkeregisteret ved utføring av oppgaver etter barnehageloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-07-07-2380</dd><dt class="dokid">DokumentID</dt><dd class="dokid">LTI/forskrift/2021-07-07-2380</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2021-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2006-06-23-724</li><li>forskrift/2006-07-14-932</li><li>forskrift/2018-09-28-1479</li></ul></dd><dt class="basedOn">Hjemmel</dt><dd class="basedOn"><ul><li>lov/1998-07-17-61/§14-4</li><li>lov/1998-07-17-61/§15-10</li><li>lov/2003-07-04-84/§7-2c</li><li>lov/2003-07-04-84/§7-9</li><li>lov/2005-06-17-64/§47a</li><li>lov/2005-06-17-64/§48</li></ul></dd><dt class="dateOfPublication">Kunngjort</dt><dd class="dateOfPublication">2021-07-12 14:45</dd><dt class="journalNumber">Journalnummer</dt><dd class="journalNumber">2021-1382</dd><dt class="titleShort">Korttittel</dt><dd class="titleShort">Endr. i forskrift til opplæringslova mfl.</dd><dt class="title">Tittel</dt><dd class="title">Forskrift om endring i forskrift til opplæringslova, forskrift til friskolelova og forskrift om innhenting av opplysninger fra Folkeregisteret ved utføring av oppgaver etter barnehageloven</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Kunnskapsdepartementet 7. juli 2021 med heimel i lov 17. juli 1998 nr. 61 om grunnskolen og den vidaregåande opplæringa (opplæringslova) § 14-4 og § 15-10, lov 4. juli 2003 nr. 84 om frittståande skolar (friskolelova) § 7-2c og § 7-9 og lov 17. juni 2005 nr. 64 om barnehager (barnehageloven) § 47a og § 48.</dd><dt class="refid">RefID</dt><dd class="refid">forskrift/2021-07-07-2380</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til opplæringslova, forskrift til friskolelova og forskrift om innhenting av opplysninger fra Folkeregisteret ved utføring av oppgaver etter barnehageloven<ul class="tocSubUl"><li>I<ul class="tocSubUl"><li>§ 2-1. Rapportering frå kommunen</li><li>§ 2-2. Rapportering frå fylkeskommunen</li><li>§ 2-3. Nasjonale undersøkingar om skole- og læringsmiljøet for elevane</li><li>§ 2-4. Nasjonale undersøkingar om arbeids- og læringsmiljøet for lærlingar, praksisbrevkandidatar og lærekandidatar</li><li>§ 2-5. Nasjonale prøver</li><li>§ 2-6. Kartlegging</li><li>§ 2-7. Internasjonale undersøkingar</li><li>§ 2-8. Fritak frå nasjonale prøver, kartleggingsprøver og internasjonale undersøkingar</li><li>§ 2-9. Ferdigheitsprøver i symjing</li><li>§ 22A-2. Krav til tilgangsstyring</li><li>§ 22A-3. Innhenting av opplysningar ved skolebytte</li><li>§ 22A-4. Innhenting av opplysningar ved overgang frå grunnskole til vidaregåande opplæring</li><li>§ 22A-5. Bruk av ikkje-anonyme læringsmiljøundersøkingar</li></ul></li><li>II<ul class="tocSubUl"><li>§ 2-1. Rapportering frå grunnskolar</li><li>§ 2-2. Rapportering frå vidaregåande skolar</li><li>§ 2-3. Nasjonale undersøkingar om skole- og læringsmiljøet for elevane</li><li>§ 2-4. Nasjonale prøver</li><li>§ 2-5. Kartlegging</li><li>§ 2-6. Internasjonale undersøkingar</li><li>§ 2-7. Fritak frå nasjonale prøver, kartleggingsprøver og internasjonale undersøkingar</li><li>§ 2-8. Ferdigheitsprøver i symjing</li><li>§ 7B-2. Krav til tilgangsstyring</li><li>§ 7B-3. Innhenting av opplysningar ved skolebytte</li><li>§ 7B-4. Innhenting av opplysningar ved overgang frå grunnskole til vidaregåande opplæring</li><li>§ 7B-5. Bruk av ikkje-anonyme læringsmiljøundersøkingar</li></ul></li><li>III<ul class="tocSubUl"><li>§ 2. Krav til tilgangsstyring</li><li>§ 3. Rapportering av tjenestedata</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2021-07-07-2380" id="dokument"><h1>Forskrift om endring i forskrift til opplæringslova, forskrift til friskolelova og forskrift om innhenting av opplysninger fra Folkeregisteret ved utføring av oppgaver etter barnehageloven</h1><section class="section" data-name="kapI" id="kapittel-1" data-lovdata-URL="LTI/forskrift/2021-07-07-2380/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. juni 2006 nr. 724 til opplæringslova blir desse endringane gjort:</article> <article class="defaultP" margin-top="true">Kapittel 2 skal lyde:</article><span class="futuretitle" id="kapittel-1-foreslåttittel-1">Kapittel 2. Rapportering og evaluering av opplæringsverksemda</span><article class="futureLegalArticle" data-name="§2-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Rapportering frå kommunen</span></span><article class="legalP" id="kapittel-1-foreslåttparagraf-1-ledd-1">Skoleeigar skal rapportere følgjande opplysningar om grunnskolen, opplæring spesielt organisert for vaksne, musikk- og kulturskoletilbod, skolefritidsordning (SFO) og pedagogisk-psykologisk teneste (PPT) til Utdanningsdirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">informasjon om skolen, mellom anna om skriftspråk, opplæringsstad og skoleskyss</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">informasjon om elevar og vaksne deltakarar</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">informasjon om tilsette, kompetanse og ressursar</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">informasjon om fagval og organisering av opplæringa for ulike elev- og deltakargrupper</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">informasjon om skolepengar, foreldrebetaling og moderasjonsordningar.</article></article></li></ul></article><article class="legalP" id="kapittel-1-foreslåttparagraf-1-ledd-2">Utdanningsdirektoratet kan behandle personopplysningar etter første ledd som indirekte kan knyttast til ein elev eller deltakar, inkludert personopplysningar som nemnde i personvernforordninga artikkel 9 og 10, for å utarbeide statistikk, analysar og til bruk i forsking når det er nødvendig for formål som omtalt i opplæringslova § 14-4 andre ledd.</article></article><article class="futureLegalArticle" data-name="§2-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Rapportering frå fylkeskommunen</span></span><article class="legalP" id="kapittel-1-foreslåttparagraf-2-ledd-1">Fylkeskommunen skal, utan hinder av teieplikt, gjere følgjande opplysningar om søkjarar, elevar, lærlingar og andre deltakarar i vidaregåande opplæring og om dei som er i målgruppa for oppfølgingstenesta jf. § 13-2, tilgjengelege for Utdanningsdirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">bakgrunnsinformasjon, for eksempel heimfylke, fødselsnummer og kjønn</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">informasjon om deltaking i vidaregåande opplæring, for eksempel om elevstatus, fagval, inngåtte kontraktar, ungdomsrett og inntak</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">læringsresultat og gjennomføring, for eksempel karakterar og resultat, avlagde fagprøver, karakterpoeng og om kontakt med oppfølgingstenesta.</article></article></li></ul></article><article class="legalP" id="kapittel-1-foreslåttparagraf-2-ledd-2">Fylkeskommunen skal også, utan hinder av teieplikt, gjere tilgjengeleg for Utdanningsdirektoratet opplysningar som nemnde i første ledd bokstav a og c om elevar på 10. trinn.</article><article class="legalP" id="kapittel-1-foreslåttparagraf-2-ledd-3">Utdanningsdirektoratet kan behandle personopplysningar etter første ledd, inkludert personopplysningar som nemnde i personvernforordninga artikkel 9 og 10, for å utarbeide statistikk, analysar og til bruk i forsking når det er nødvendig for formål som omtalt i opplæringslova § 14-4 andre ledd.</article></article><article class="futureLegalArticle" data-name="§2-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Nasjonale undersøkingar om skole- og læringsmiljøet for elevane</span></span><article class="legalP" id="kapittel-1-foreslåttparagraf-3-ledd-1">Utdanningsdirektoratet fastset, på oppdrag frå departementet, nasjonale undersøkingar om skole- og læringsmiljøet for elevane. Utdanningsdirektoratet kan godkjenne lokale tilleggsspørsmål frå skoleeigar. Skoleeigaren skal sørgje for at undersøkingane blir gjennomførte og følgde opp lokalt. Det skal vere frivillig for elevane å delta i slike undersøkingar.</article><article class="legalP" id="kapittel-1-foreslåttparagraf-3-ledd-2">Resultata frå undersøkingane skal ikkje innehalde direkte identifiserbare personopplysningar.</article><article class="legalP" id="kapittel-1-foreslåttparagraf-3-ledd-3">Utdanningsdirektoratet kan behandle resultat som indirekte kan knyttast til enkeltpersonar når det er nødvendig for kartlegging av tema som nemnde i første ledd, jf. opplæringslova § 14-4 andre ledd.</article></article><article class="futureLegalArticle" data-name="§2-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Nasjonale undersøkingar om arbeids- og læringsmiljøet for lærlingar, praksisbrevkandidatar og lærekandidatar</span></span><article class="legalP" id="kapittel-1-foreslåttparagraf-4-ledd-1">Utdanningsdirektoratet fastset, på oppdrag frå departementet, nasjonale undersøkingar om arbeids- og læringsmiljøet for lærlingar, praksisbrevkandidatar og lærekandidatar. Utdanningsdirektoratet kan godkjenne lokale tilleggsspørsmål frå fylkeskommunen. Fylkeskommunen skal sørgje for at undersøkingane blir gjennomførte og følgde opp lokalt. Det skal vere frivillig for lærlingar, praksisbrevkandidatar og lærekandidatar å delta i slike undersøkingar.</article><article class="legalP" id="kapittel-1-foreslåttparagraf-4-ledd-2">Resultata av undersøkingane skal ikkje innehalde direkte identifiserbare personopplysningar. Utdanningsdirektoratet kan behandle resultat som indirekte kan knyttast til enkeltpersonar når det er nødvendig for kartlegging av tema som nemnde i første ledd, jf. opplæringslova § 14-4 andre ledd.</article></article><article class="futureLegalArticle" data-name="§2-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Nasjonale prøver</span></span><article class="legalP" id="kapittel-1-foreslåttparagraf-5-ledd-1">Utdanningsdirektoratet fastset, på oppdrag frå departementet, nasjonale prøver som skal gi kunnskap om elevane sine grunnleggjande ferdigheiter i lesing, rekning og engelsk. Informasjonen frå prøvane skal gi grunnlag for undervegsvurdering og kvalitetsutvikling på alle nivå i skolesystemet. Det er obligatorisk for elevane å delta i slike prøver.</article><article class="legalP" id="kapittel-1-foreslåttparagraf-5-ledd-2">Skoleeigaren skal sørgje for at prøver etter første ledd blir gjennomførte.</article><article class="legalP" id="kapittel-1-foreslåttparagraf-5-ledd-3">Utdanningsdirektoratet kan behandle personopplysningar om deltaking i og om resultat frå nasjonale prøver når det er nødvendig for formål som omtalt i første ledd, jf. opplæringslova § 14-4 andre ledd. Utdanningsdirektoratet kan levere ut resultat frå prøver for den enkelte eleven til den skolen eleven går på.</article></article><article class="futureLegalArticle" data-name="§2-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Kartlegging</span></span><article class="legalP" id="kapittel-1-foreslåttparagraf-6-ledd-1">Utdanningsdirektoratet fastset, på oppdrag frå departementet, obligatoriske kartleggingar som skal gi kunnskap om kven som treng ekstra oppfølging i enkelte fag og ferdigheiter. Det er obligatorisk for elevane å delta i slike kartleggingar.</article><article class="legalP" id="kapittel-1-foreslåttparagraf-6-ledd-2">Skoleeigar skal sørgje for at kartleggingar etter første ledd blir gjennomførte.</article><article class="legalP" id="kapittel-1-foreslåttparagraf-6-ledd-3">Utdanningsdirektoratet utarbeider i tillegg, på oppdrag frå departementet, frivillige kartleggingsprøver og anna kartleggingsverktøy.</article><article class="legalP" id="kapittel-1-foreslåttparagraf-6-ledd-4">Utdanningsdirektoratet kan behandle personopplysningar om deltaking i og om resultat frå kartleggingane for<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-4-punkt-1"><article class="legalP" id="kapittel-1-foreslåttparagraf-6-ledd-4-punkt-1-ledd-1">å vidareutvikle kartleggingsverktøya</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-4-punkt-2"><article class="legalP" id="kapittel-1-foreslåttparagraf-6-ledd-4-punkt-2-ledd-1">å drifte eit digitalt system for gjennomføring av kartleggingane</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-4-punkt-3"><article class="legalP" id="kapittel-1-foreslåttparagraf-6-ledd-4-punkt-3-ledd-1">forsking, analyse og statistikk, jf. opplæringslova § 14-4 andre ledd.</article></article></li></ul></article><article class="legalP" id="kapittel-1-foreslåttparagraf-6-ledd-5">Utdanningsdirektoratet kan levere ut resultat frå slike prøver for den enkelte eleven til den skolen eleven går på.</article></article><article class="futureLegalArticle" data-name="§2-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Internasjonale undersøkingar</span></span><article class="legalP" id="kapittel-1-foreslåttparagraf-7-ledd-1">Utdanningsdirektoratet har ansvaret for norsk deltaking i internasjonale undersøkingar som skal gi kunnskapsgrunnlag for å drive skoleutvikling på nasjonalt nivå. Undersøkingane er utvalsundersøkingar, og det er obligatorisk å delta for dei skolane og elevane som blir trekte ut til å vera med.</article><article class="legalP" id="kapittel-1-foreslåttparagraf-7-ledd-2">Utdanningsdirektoratet kan behandle personopplysningar om deltakarar i internasjonale undersøkingar når det er nødvendig for formål som omtalt i første ledd, jf. opplæringslova § 14-4 andre ledd.</article></article><article class="futureLegalArticle" data-name="§2-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Fritak frå nasjonale prøver, kartleggingsprøver og internasjonale undersøkingar</span></span><article class="legalP" id="kapittel-1-foreslåttparagraf-8-ledd-1">For elevar som får spesialundervisning etter kapittel 5 i opplæringslova, og der prøvene klart ikkje vil ha mykje å seie for opplæringa til eleven, kan skolen gjere vedtak om å frita eleven frå å delta i prøver og undersøkingar etter § 2-5, § 2-6 første ledd og § 2-7. Det same gjeld elevar som har enkeltvedtak om særskild språkopplæring etter opplæringslova § 2-8 eller § 3-12, og elevar ved internasjonale eller utanlandske skolar som mottar opplæring etter læreplanen i grunnleggjande norsk for språklege minoritetar eller annan jamgod plan. Eleven sjølv eller foreldra kan likevel bestemme at eleven skal ta prøvene.</article><article class="legalP" id="kapittel-1-foreslåttparagraf-8-ledd-2">Internasjonale skolar og utanlandske skolar kan etter søknad til Utdanningsdirektoratet få fritak dersom det verkar openbart urimeleg at elevane skal delta i prøvene.</article><article class="legalP" id="kapittel-1-foreslåttparagraf-8-ledd-3">Departementet kan fastsetje nærare retningslinjer for gjennomføringa av prøvene.</article></article><article class="futureLegalArticle" data-name="§2-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 2-9</span>. <span class="legalArticleTitle">Ferdigheitsprøver i symjing</span></span><article class="legalP" id="kapittel-1-foreslåttparagraf-9-ledd-1">Utdanningsdirektoratet kan fastsetje ferdigheitsprøver i symjing som skal gi kunnskap om behovet for å styrke svømmeopplæringa til elevane.</article><article class="legalP" id="kapittel-1-foreslåttparagraf-9-ledd-2">Skolen kan gjere vedtak om å frita ein elev frå å delta i heile eller delar av ferdigheitsprøva dersom det ikkje er mogleg å leggje prøva til rette for eleven. Slik tilrettelegging kan ikkje vere så omfattande at eleven ikkje blir prøvd i kompetansemåla som ligg til grunn for ferdigheitsprøva.</article><article class="legalP" id="kapittel-1-foreslåttparagraf-9-ledd-3">Utdanningsdirektoratet kan fastsetje nærmare retningslinjer for gjennomføringa av ferdigheitsprøvene.</article></article> <article class="defaultP" margin-top="true">I kapittel 22A skal tittelen lyde:</article><span class="futuretitle" id="kapittel-1-foreslåttittel-2">Kapittel 22A. Behandling av personopplysningar</span> <article class="defaultP" margin-top="true">Nye § 22A-2 til 22A-5 skal lyde:</article><article class="futureLegalArticle" data-name="§22A-2" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 22A-2</span>. <span class="legalArticleTitle">Krav til tilgangsstyring</span></span><article class="legalP" id="kapittel-1-foreslåttparagraf-10-ledd-1">Kommunar og fylkeskommunar skal sørgje for tilgangsstyring slik at dei som arbeider for verksemda, berre har tilgang til personopplysningar dersom og i den utstrekning dei treng opplysningane for formål som nemnde i opplæringslova § 15-10. Kommunar og fylkeskommunar skal sørgje for at den som arbeider for verksemda, har nødvendig kunnskap om personvern og informasjonstryggleik før vedkommande får tilgang til personopplysningar.</article><article class="legalP" id="kapittel-1-foreslåttparagraf-10-ledd-2">Krava i første ledd gjeld personopplysningar som er omfatta av personopplysningsloven, og som blir behandla med heimel i opplæringslova.</article></article><article class="futureLegalArticle" data-name="§22A-3" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 22A-3</span>. <span class="legalArticleTitle">Innhenting av opplysningar ved skolebytte</span></span><article class="legalP" id="kapittel-1-foreslåttparagraf-11-ledd-1">I den utstrekning det er nødvendig for formål som nemnt i opplæringslova § 15-10 andre ledd, kan skolar innhente følgjande opplysningar om elevar og vaksne deltakarar i forbindelse med skolebytte:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-11-ledd-1-punkt-1"><article class="legalP" id="kapittel-1-foreslåttparagraf-11-ledd-1-punkt-1-ledd-1">tidlegare gjennomført opplæring, inkludert fagsamansetning</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-11-ledd-1-punkt-2"><article class="legalP" id="kapittel-1-foreslåttparagraf-11-ledd-1-punkt-2-ledd-1">karakterar som skal førast på vitnemål eller kompetansebevis</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-11-ledd-1-punkt-3"><article class="legalP" id="kapittel-1-foreslåttparagraf-11-ledd-1-punkt-3-ledd-1">fråvær som skal førast på vitnemål eller kompetansebevis</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-11-ledd-1-punkt-4"><article class="legalP" id="kapittel-1-foreslåttparagraf-11-ledd-1-punkt-4-ledd-1">kartlegging av elevar med rett til særskild språkopplæring etter opplæringslova § 2-8 og § 3-12 eller etter friskolelova § 3-5.</article></article></li></ul></article><article class="legalP" id="kapittel-1-foreslåttparagraf-11-ledd-2">Ein skole kan dele dei opplysningane frå vedtak om skolebytte etter opplæringslova § 9A-12 som den nye skolen treng for å kunne vareta eleven som blir flytta og andre elevar på skolen.</article></article><article class="futureLegalArticle" data-name="§22A-4" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 22A-4</span>. <span class="legalArticleTitle">Innhenting av opplysningar ved overgang frå grunnskole til vidaregåande opplæring</span></span><article class="legalP" id="kapittel-1-foreslåttparagraf-12-ledd-1">I den utstrekning det er nødvendig for formål som nemnde i opplæringslova § 15-10 tredje ledd, kan fylkeskommunar innhente følgjande opplysningar om elevar frå grunnskolar:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-ledd-1-punkt-1"><article class="legalP" id="kapittel-1-foreslåttparagraf-12-ledd-1-punkt-1-ledd-1">om grunnskolen er fullført</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-ledd-1-punkt-2"><article class="legalP" id="kapittel-1-foreslåttparagraf-12-ledd-1-punkt-2-ledd-1">halvårskarakter frå 10. trinn</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-ledd-1-punkt-3"><article class="legalP" id="kapittel-1-foreslåttparagraf-12-ledd-1-punkt-3-ledd-1">karakterar som blir ført på vitnemål for grunnskolen</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-12-ledd-1-punkt-4"><article class="legalP" id="kapittel-1-foreslåttparagraf-12-ledd-1-punkt-4-ledd-1">fråvær som blir ført på vitnemål for grunnskolen.</article></article></li></ul></article></article><article class="futureLegalArticle" data-name="§22A-5" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 22A-5</span>. <span class="legalArticleTitle">Bruk av ikkje-anonyme læringsmiljøundersøkingar</span></span><article class="legalP" id="kapittel-1-foreslåttparagraf-13-ledd-1">Skolane kan bruke ikkje-anonyme læringsmiljøundersøkingar som ein del av det førebyggjande skolemiljøarbeidet etter opplæringslova § 9A-3 i tilfelle der slike undersøkingar er hensiktsmessige for å kartleggje læringsmiljøet, finne eigna tiltak for å forbetre relasjonar og sikre alle elevar eit trygt og godt skolemiljø.</article><article class="legalP" id="kapittel-1-foreslåttparagraf-13-ledd-2">Skolane kan bruke ikkje-anonyme læringsmiljøundersøkingar i oppfølginga av ein konkret mistanke etter opplæringslova § 9A-4 og § 9A-5 ved langvarige, uoversiktlege eller kompliserte utfordringar i skolemiljøet, der andre måtar å undersøke på ikkje har ført fram.</article><article class="legalP" id="kapittel-1-foreslåttparagraf-13-ledd-3">Ikkje-anonyme læringsmiljøundersøkingar må gjennomførast slik at dei i minst mogleg grad grip inn i personvernet til elevane. Undersøkingar etter første ledd kan berre omfatte spørsmål om negative relasjonar der enkeltelevar ikkje kan bli namngitte. Skolane skal på eigna måte kontrollere om opplysningane er rette før desse blir lagt til grunn for val av tiltak.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-07-07-2380/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 14. juli 2006 nr. 932 til friskolelova blir desse endringane gjort:</article> <article class="defaultP" margin-top="true">Kapittel 2 skal lyde:</article><span class="futuretitle" id="kapittel-2-foreslåttittel-1">Kapittel 2. Rapportering og evaluering av opplæringsverksemda</span><article class="futureLegalArticle" data-name="§2-1" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Rapportering frå grunnskolar</span></span><article class="legalP" id="kapittel-2-foreslåttparagraf-1-ledd-1">Grunnskolar skal rapportere følgjande opplysningar om grunnskolen og om skolefritidsordning (SFO) til Utdanningsdirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">informasjon om skolen, mellom anna om skriftspråk, opplæringsstad og skoleskyss</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">informasjon om elevar</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">informasjon om tilsette, kompetanse og ressursar</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">informasjon om fagval og organisering av opplæringa for ulike elevgrupper</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1">informasjon om foreldrebetaling og moderasjonsordningar for SFO.</article></article></li></ul></article><article class="legalP" id="kapittel-2-foreslåttparagraf-1-ledd-2">Utdanningsdirektoratet kan behandle personopplysningar etter første ledd som indirekte kan knyttast til ein elev, inkludert personopplysningar nemnde i personvernforordninga artikkel 9 og 10, for å utarbeide statistikk, analyser og til bruk i forsking når det er nødvendig for formål som omtalt i friskolelova § 7-2c andre ledd.</article></article><article class="futureLegalArticle" data-name="§2-2" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Rapportering frå vidaregåande skolar</span></span><article class="legalP" id="kapittel-2-foreslåttparagraf-2-ledd-1">Vidaregåande skolar skal, utan hinder av teieplikta, rapportere følgjande opplysningar om elevar i vidaregåande opplæring til Utdanningsdirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">bakgrunnsinformasjon, for eksempel heimfylke, fødselsnummer og kjønn</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">informasjon om deltaking i vidaregåande opplæring, for eksempel om elevstatus, fagval, ungdomsrett og inntak</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">læringsresultat og gjennomføring, for eksempel karakterar, resultat og karakterpoeng.</article></article></li></ul></article><article class="legalP" id="kapittel-2-foreslåttparagraf-2-ledd-2">Utdanningsdirektoratet kan behandle personopplysningar etter første ledd, inkludert personopplysningar som nemnde i personvernforordninga artikkel 9 og 10, for å utarbeide statistikk, analysar og til bruk i forsking når det er nødvendig for formål som omtalt i friskolelova § 7-2c andre ledd.</article></article><article class="futureLegalArticle" data-name="§2-3" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Nasjonale undersøkingar om skole- og læringsmiljøet for elevane</span></span><article class="legalP" id="kapittel-2-foreslåttparagraf-3-ledd-1">Utdanningsdirektoratet fastset, på oppdrag frå departementet, nasjonale undersøkingar om skole- og læringsmiljøet for elevane. Utdanningsdirektoratet kan godkjenne lokale tilleggsspørsmål frå friskolar. Skolen skal sørgje for at undersøkingane blir gjennomførte og følgde opp lokalt. Det skal være frivillig for elevane å delta i slike undersøkingar.</article><article class="legalP" id="kapittel-2-foreslåttparagraf-3-ledd-2">Resultata frå undersøkingane skal ikkje innehalde direkte identifiserbare personopplysningar.</article><article class="legalP" id="kapittel-2-foreslåttparagraf-3-ledd-3">Utdanningsdirektoratet kan behandle resultat som indirekte kan knyttast til enkeltpersonar når det er nødvendig for kartlegging av tema som omtalt i første ledd, jf. friskolelova § 7-2c andre ledd.</article></article><article class="futureLegalArticle" data-name="§2-4" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Nasjonale prøver</span></span><article class="legalP" id="kapittel-2-foreslåttparagraf-4-ledd-1">Utdanningsdirektoratet fastset, på oppdrag frå departementet, nasjonale prøver som skal gi skolane kunnskap om elevane sine grunnleggjande ferdigheiter i lesing, rekning og engelsk. Informasjonen frå prøvane skal gi grunnlag for undervegsvurdering og kvalitetsutvikling på alle nivå i skolesystemet. Det er obligatorisk for elevane å delta i slike prøver.</article><article class="legalP" id="kapittel-2-foreslåttparagraf-4-ledd-2">Skolen skal sørgje for at prøver etter første ledd blir gjennomførte.</article><article class="legalP" id="kapittel-2-foreslåttparagraf-4-ledd-3">Utdanningsdirektoratet kan behandle personopplysningar om deltaking i og om resultat frå nasjonale prøver når det er nødvendig for formål som omtalt i første ledd, jf. friskolelova § 7-2c andre ledd. Utdanningsdirektoratet kan levere ut resultat frå prøver for den enkelte eleven til den skolen eleven går på.</article></article><article class="futureLegalArticle" data-name="§2-5" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 2-5</span>. <span class="legalArticleTitle">Kartlegging</span></span><article class="legalP" id="kapittel-2-foreslåttparagraf-5-ledd-1">Utdanningsdirektoratet fastset, på oppdrag frå departementet, obligatoriske kartleggingar som skal gi kunnskap om kven som treng ekstra oppfølging i enkelte fag og ferdigheiter. Det er obligatorisk for elevane å delta i slike kartleggingar.</article><article class="legalP" id="kapittel-2-foreslåttparagraf-5-ledd-2">Skolen skal sørgje for at kartleggingar etter første ledd blir gjennomførte.</article><article class="legalP" id="kapittel-2-foreslåttparagraf-5-ledd-3">Utdanningsdirektoratet utarbeider i tillegg, på oppdrag frå departementet, frivillige kartleggingsprøver og anna kartleggingsverktøy.</article><article class="legalP" id="kapittel-2-foreslåttparagraf-5-ledd-4">Utdanningsdirektoratet kan behandle personopplysningar om deltaking i og om resultat frå kartleggingane for<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-4-punkt-1"><article class="legalP" id="kapittel-2-foreslåttparagraf-5-ledd-4-punkt-1-ledd-1">å vidareutvikle kartleggingsverktøya</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-4-punkt-2"><article class="legalP" id="kapittel-2-foreslåttparagraf-5-ledd-4-punkt-2-ledd-1">å drifte eit digitalt system for gjennomføring av kartleggingane</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-4-punkt-3"><article class="legalP" id="kapittel-2-foreslåttparagraf-5-ledd-4-punkt-3-ledd-1">forsking, analyse og statistikk, jf. friskolelova § 7-2c andre ledd.</article></article></li></ul></article><article class="legalP" id="kapittel-2-foreslåttparagraf-5-ledd-5">Utdanningsdirektoratet kan levere ut resultat frå slike prøver for den enkelte eleven til den skolen eleven går på.</article></article><article class="futureLegalArticle" data-name="§2-6" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 2-6</span>. <span class="legalArticleTitle">Internasjonale undersøkingar</span></span><article class="legalP" id="kapittel-2-foreslåttparagraf-6-ledd-1">Utdanningsdirektoratet har ansvaret for norsk deltaking i internasjonale undersøkingar som skal gi kunnskapsgrunnlag for å drive skoleutvikling på nasjonalt nivå. Undersøkingane er utvalsundersøkingar, og det er obligatorisk å delta for dei skolane og elevane som blir trekte ut til å vera med.</article><article class="legalP" id="kapittel-2-foreslåttparagraf-6-ledd-2">Utdanningsdirektoratet kan behandle personopplysningar om deltakarar i internasjonale undersøkingar når det er nødvendig for formål som omtalt i første ledd, jf. friskolelova § 7-2c andre ledd.</article></article><article class="futureLegalArticle" data-name="§2-7" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 2-7</span>. <span class="legalArticleTitle">Fritak frå nasjonale prøver, kartleggingsprøver og internasjonale undersøkingar</span></span><article class="legalP" id="kapittel-2-foreslåttparagraf-7-ledd-1">For elevar som får spesialundervisning etter friskolelova § 3-6, og der prøvene klart ikkje vil ha mykje å seie for opplæringa til eleven, kan skolen gjere vedtak om å frita eleven frå å delta i prøver og undersøkingar etter § 2-4, § 2-5 første ledd og § 2-6. Det same gjeld elevar som har enkeltvedtak om særskild språkopplæring etter friskolelova § 3-5, og elevar ved internasjonale skolar som mottar opplæring etter læreplanen i grunnleggjande norsk for språklege minoritetar eller annan jamgod plan. Eleven sjølv eller foreldra kan likevel bestemme at eleven skal ta prøvene. Klageinstansen i grunnskolen er statsforvaltaren i kvart fylke. Klageinstansen i vidaregåande opplæring er fylkestinget eller den fylkestinget gir mynde.</article><article class="legalP" id="kapittel-2-foreslåttparagraf-7-ledd-2">Skolar som er godkjende på grunnlag av ei anerkjend pedagogisk retning, skal kunne søkje om å leggje prøvene til eit anna trinn enn det som er fastsett, eller søkje fritak frå å delta i prøvene. Slike søknader må grunngivast ut frå læreplanane til friskolen. Søknaden skal sendast til Utdanningsdirektoratet.</article><article class="legalP" id="kapittel-2-foreslåttparagraf-7-ledd-3">Internasjonale skolar kan etter søknad til Utdanningsdirektoratet få fritak dersom det verkar openbert urimeleg at elevane skal delta i prøvene.</article><article class="legalP" id="kapittel-2-foreslåttparagraf-7-ledd-4">Departementet kan fastsetje nærmare retningslinjer for gjennomføringa av prøvene.</article></article><article class="futureLegalArticle" data-name="§2-8" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Ferdigheitsprøver i symjing</span></span><article class="legalP" id="kapittel-2-foreslåttparagraf-8-ledd-1">Utdanningsdirektoratet kan fastsetje ferdigheitsprøver i symjing som skal gi kunnskap om behovet for å styrke svømmeopplæringa til elevane.</article><article class="legalP" id="kapittel-2-foreslåttparagraf-8-ledd-2">Skolen kan gjere vedtak om å frita ein elev frå å delta i heile eller delar av ferdigheitsprøva i symjing dersom det ikkje er mogleg å leggje prøva til rette for eleven. Slik tilrettelegging kan ikkje vere så omfattande at eleven ikkje blir prøvd i kompetansemåla som ligg til grunn for ferdigheitsprøva.</article><article class="legalP" id="kapittel-2-foreslåttparagraf-8-ledd-3">Utdanningsdirektoratet kan fastsetje nærmare retningslinjer for gjennomføringa av ferdigheitsprøvene.</article></article> <article class="defaultP" margin-top="true">I kapittel 7B skal tittelen lyde:</article><span class="futuretitle" id="kapittel-2-foreslåttittel-2">Kapittel 7B. Behandling av personopplysningar</span> <article class="defaultP" margin-top="true">Nye § 7B-2 til § 7B-5 skal lyde:</article><article class="futureLegalArticle" data-name="§7B-2" id="kapittel-2-foreslåttparagraf-9"><span class="futureLegalArticleHeader"><span class="legalArticleValue">§ 7B-2</span>. <span class="legalArticleTitle">Krav til tilgangsstyring</span></span><article class="legalP" id="kapittel-2-foreslåttparagraf-9-ledd-1">Friskolar skal sørgje for tilgangsstyring slik at dei som arbeider for verksemda, berre har tilgang til personopplysningar dersom og i den utstrekning dei treng opplysningane for formål som nemnde i friskolelova § 7-9. Friskolar skal sørgje for at den som arbeider for verksemda, har nødvendig kunnskap om personvern og informasjonstryggleik før vedkommande får tilgang.</article><article class="legalP" id="kapittel-2-foreslåttparagraf-9-ledd-2">Kommunar og fylkeskommunar har ansvar for å sørgje for tilgangsstyring i samsvar med krava i første ledd når dei behandlar personopplysningar etter friskolelova.</article><article class="legalP" id="kapittel-2-foreslåttparagraf-9-ledd-3">Krava i første og andre ledd gjeld personopplysningar som er omfatta av personopplysningsloven, og som blir behandla med heimel i friskolelova.</article></article><article class="futureLegalArticle" data-name="§7B-3" id="kapittel-2-foreslåttparagraf-10"><span class="futureLegalArticleHeader"><span class="legalArticleValue">§ 7B-3</span>. <span class="legalArticleTitle">Innhenting av opplysningar ved skolebytte</span></span><article class="legalP" id="kapittel-2-foreslåttparagraf-10-ledd-1">I den utstrekning det er nødvendig for formål som nemnt i friskolelova § 7-9 andre ledd, kan friskolar innhente følgjande opplysningar om elevar i forbindelse med skolebytte:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-10-ledd-1-punkt-1"><article class="legalP" id="kapittel-2-foreslåttparagraf-10-ledd-1-punkt-1-ledd-1">tidlegare gjennomført opplæring, inkludert fagsamansetning</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-10-ledd-1-punkt-2"><article class="legalP" id="kapittel-2-foreslåttparagraf-10-ledd-1-punkt-2-ledd-1">karakterar som skal førast på vitnemål eller kompetansebevis</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-10-ledd-1-punkt-3"><article class="legalP" id="kapittel-2-foreslåttparagraf-10-ledd-1-punkt-3-ledd-1">fråvær som skal førast på vitnemål eller kompetansebevis.</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-10-ledd-1-punkt-4"><article class="legalP" id="kapittel-2-foreslåttparagraf-10-ledd-1-punkt-4-ledd-1">kartlegging av elevar med rett til særskild språkopplæring etter opplæringslova § 2-8 og § 3-12 eller etter friskolelova § 3-5.</article></article></li></ul></article><article class="legalP" id="kapittel-2-foreslåttparagraf-10-ledd-2">Kommunen og fylkeskommunen kan dele dei opplysningane frå vedtak om skolebytte etter friskolelova § 2-4, jf. opplæringslova § 9A-12 som den nye skolen treng for å kunne vareta eleven som blir flytta og andre elevar på skolen.</article></article><article class="futureLegalArticle" data-name="§7B-4" id="kapittel-2-foreslåttparagraf-11"><span class="futureLegalArticleHeader"><span class="legalArticleValue">§ 7B-4</span>. <span class="legalArticleTitle">Innhenting av opplysningar ved overgang frå grunnskole til vidaregåande opplæring</span></span><article class="legalP" id="kapittel-2-foreslåttparagraf-11-ledd-1">I den utstrekning det er nødvendig for formål som nemnt i friskolelova § 7-9 tredje ledd kan friskolar som tilbyr vidaregåande opplæring innhente følgjande opplysningar om elevar frå grunnskolar:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-11-ledd-1-punkt-1"><article class="legalP" id="kapittel-2-foreslåttparagraf-11-ledd-1-punkt-1-ledd-1">om grunnskolen er fullført</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-11-ledd-1-punkt-2"><article class="legalP" id="kapittel-2-foreslåttparagraf-11-ledd-1-punkt-2-ledd-1">halvårskarakter frå 10. trinn</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-11-ledd-1-punkt-3"><article class="legalP" id="kapittel-2-foreslåttparagraf-11-ledd-1-punkt-3-ledd-1">karakterar som blir ført på vitnemål for grunnskolen</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-11-ledd-1-punkt-4"><article class="legalP" id="kapittel-2-foreslåttparagraf-11-ledd-1-punkt-4-ledd-1">fråvær som bli ført på vitnemål for grunnskolen.</article></article></li></ul></article></article><article class="futureLegalArticle" data-name="§7B-5" id="kapittel-2-foreslåttparagraf-12"><span class="futureLegalArticleHeader"><span class="legalArticleValue">§ 7B-5</span>. <span class="legalArticleTitle">Bruk av ikkje-anonyme læringsmiljøundersøkingar</span></span><article class="legalP" id="kapittel-2-foreslåttparagraf-12-ledd-1">Skolane kan bruke ikkje-anonyme læringsmiljøundersøkingar som ein del av det førebyggjande skolemiljøarbeidet etter friskolelova § 2-4, jf. opplæringslova § 9A-3 i tilfelle der slike undersøkingar er hensiktsmessige for å kartleggje læringsmiljøet, finne eigna tiltak for å forbetre relasjonar og sikre alle elevar eit trygt og godt skolemiljø.</article><article class="legalP" id="kapittel-2-foreslåttparagraf-12-ledd-2">Skolane kan bruke ikkje-anonyme læringsmiljøundersøkingar i oppfølginga av ein konkret mistanke etter opplæringslova § 9A-4 og § 9A-5 ved langvarige, uoversiktlege eller kompliserte utfordringar i skolemiljøet, der andre måtar å undersøke på ikkje har ført fram.</article><article class="legalP" id="kapittel-2-foreslåttparagraf-12-ledd-3">Ikkje-anonyme læringsmiljøundersøkingar må gjennomførast slik at dei i minst mogleg grad grip inn i personvernet til elevane. Undersøkingar etter første ledd kan berre omfatte spørsmål om negative relasjonar der enkeltelevar ikkje kan bli namngitte. Skolane skal på eigna måte kontrollere om opplysningane er rette før desse blir lagt til grunn for val av tiltak.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-07-07-2380/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 28. september 2018 nr. 1479 om innhenting av opplysninger fra Folkeregisteret ved utføring av oppgaver etter barnehageloven blir desse endringane gjort:</article> <article class="defaultP" margin-top="true">Tittelen skal lyde:</article><article class="defaultP"><i>Forskrift om behandling av personopplysninger i barnehagesektoren</i></article> <article class="defaultP" margin-top="true">Nye § 2 og § 3 skal lyde:</article><article class="futureLegalArticle" data-name="§2" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Krav til tilgangsstyring</span></span><article class="legalP" id="kapittel-3-foreslåttparagraf-1-ledd-1">Kommuner, fylkeskommuner og private barnehager skal sørge for tilgangsstyring slik at de som arbeider for virksomheten, bare har tilgang til personopplysninger dersom og i den utstrekning de trenger opplysningene for formål som omtalt i barnehageloven § 47 a. Kommuner, fylkeskommuner og private barnehageeiere skal sørge for at de som arbeider for virksomheten, har nødvendig kunnskap om personvern og informasjonssikkerhet før de gis tilgang til personopplysninger.</article><article class="legalP" id="kapittel-3-foreslåttparagraf-1-ledd-2">Kravene i første ledd gjelder personopplysninger som er omfattet av personopplysningsloven, og som blir behandlet med hjemmel i barnehageloven.</article></article><article class="futureLegalArticle" data-name="§3" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Rapportering av tjenestedata</span></span><article class="legalP" id="kapittel-3-foreslåttparagraf-2-ledd-1">Barnehager skal rapportere følgende opplysninger om barnehagen til Utdanningsdirektoratet:<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-2-ledd-1-punkt-1"><article class="legalP" id="kapittel-3-foreslåttparagraf-2-ledd-1-punkt-1-ledd-1">informasjon om barnehagen, blant annet om organisasjonsform, profil, areal, godkjenninger og tilsyn</article></article></li><li data-li-identifier="b." data-name="b."><article class="listArticle" id="kapittel-3-foreslåttparagraf-2-ledd-1-punkt-2"><article class="legalP" id="kapittel-3-foreslåttparagraf-2-ledd-1-punkt-2-ledd-1">informasjon om barna i barnehagen</article></article></li><li data-li-identifier="c." data-name="c."><article class="listArticle" id="kapittel-3-foreslåttparagraf-2-ledd-1-punkt-3"><article class="legalP" id="kapittel-3-foreslåttparagraf-2-ledd-1-punkt-3-ledd-1">informasjon om ansatte, kompetanse og ressurser i barnehagen</article></article></li><li data-li-identifier="d." data-name="d."><article class="listArticle" id="kapittel-3-foreslåttparagraf-2-ledd-1-punkt-4"><article class="legalP" id="kapittel-3-foreslåttparagraf-2-ledd-1-punkt-4-ledd-1">regnskap for private barnehager</article></article></li><li data-li-identifier="e." data-name="e."><article class="listArticle" id="kapittel-3-foreslåttparagraf-2-ledd-1-punkt-5"><article class="legalP" id="kapittel-3-foreslåttparagraf-2-ledd-1-punkt-5-ledd-1">informasjon om foreldrebetaling og moderasjonsordninger</article></article></li></ul></article><article class="legalP" id="kapittel-3-foreslåttparagraf-2-ledd-2">Utdanningsdirektoratet kan behandle personopplysninger etter første ledd som indirekte kan knyttes til en enkeltperson, inkludert personopplysninger nevnt i personvernforordningen artikkel 9, når det er nødvendig for å vurdere tilstanden og utviklingen innenfor barnehagesektoren. Opplysningene kan også brukes til grunnlag for forskning, analyse og statistikk.</article></article> <article class="defaultP" margin-top="true">Noverande § 2 blir ny § 4.</article></section><section class="section" data-name="kapIV" id="kapittel-4" data-lovdata-URL="LTI/forskrift/2021-07-07-2380/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskrifta tek til å gjelde 1. august 2021.</article></section></main></body></html>