<!DOCTYPE html><html lang="no"><head><title>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-16-1179</dd><dt class="dokid">DokumentID</dt><dd class="dokid">LTI/forskrift/2021-04-16-1179</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-04-16</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-03-20-368</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§25-16</li></ul></dd><dt class="dateOfPublication">Kunngjort</dt><dd class="dateOfPublication">2021-04-16 15:30</dd><dt class="journalNumber">Journalnummer</dt><dd class="journalNumber">2021-0594</dd><dt class="titleShort">Korttittel</dt><dd class="titleShort">Endr. i midl. forskrift om unntak fra folketrygdloven og arbeidsmiljøloven i forbindelse med covid-19-pandemien</dd><dt class="title">Tittel</dt><dd class="title">Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 16. april 2021 med hjemmel i lov 28. februar 1997 nr. 19 om folketrygd (folketrygdloven) § 25-16 første og andre ledd. Fremmet av Arbeids- og sosialdepartementet.</dd><dt class="refid">RefID</dt><dd class="refid">forskrift/2021-04-16-1179</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien<ul class="tocSubUl"><li>I<ul class="tocSubUl"><li>§ 1-6. Straffavbrudd og straffegjennomføring utenfor institusjon</li><li>§ 3A-1. Rett til sykepenger ved innreiserestriksjoner</li><li>§ 3A-2. Kompensasjonsnivå og beregning av sykepengene</li><li>§ 3A-3. Utbetaling av sykepenger og refusjon</li><li>§ 3A-4. Bortfall av rett til sykepenger, grunnlag for andre ytelser m.m.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-16-1179" id="dokument"><h1>Forskrift om endring i midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-16-1179/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 20. mars 2020 nr. 368 om unntak fra folketrygdloven og arbeidsmiljøloven i forbindelse med covid-19-pandemien gjøres følgende endringer:</article> <article class="defaultP" margin-top="true">Ny § 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Straffavbrudd og straffegjennomføring utenfor institusjon</span></span><article class="legalP" id="kapittel-1-foreslåttparagraf-1-ledd-1">Dersom kriminalomsorgen for en periode på minst fire uker har besluttet straffavbrudd etter midlertidig forskrift 27. mars 2020 nr. 461 om straffegjennomføring for å avhjelpe konsekvenser av utbrudd av Covid-19 § 4, eller etter straffegjennomføringsloven § 45c slik denne lød fra 26. mai til 1. november 2020, har den domfelte rett til utbetaling av ytelse etter folketrygdloven kapittel 12 og kapittel 16 til 20 fra og med kalendermåneden avbruddet tok til. Ytelsen reduseres igjen i henhold til folketrygdloven § 12-20, § 16-12, § 17-14, § 18-9, § 19-22 eller § 20-23 fra og med måneden soningen ble gjenopptatt.</article><article class="legalP" id="kapittel-1-foreslåttparagraf-1-ledd-2">Ved straffegjennomføring utenfor fengsel etter straffegjennomføringsloven § 45c utbetales ytelser som nevnt i første ledd dersom vilkårene for øvrig er oppfylt. Dersom straffegjennomføringsperioden er innenfor samme kalendermåned, reduseres ytelsen fra måneden etter at soningen ble gjenopptatt.</article></article> <article class="defaultP" margin-top="true">Nytt kapittel 3A med § 3A-1 til § 3A-4 skal lyde:</article><span class="futuretitle" id="kapittel-1-foreslåttittel-1">Kapittel 3A. Sykepenger til arbeidstakere ved innreiserestriksjoner som følge av covid-19-pandemien</span><article class="futureLegalArticle" data-name="§3A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3A-1</span>. <span class="legalArticleTitle">Rett til sykepenger ved innreiserestriksjoner</span></span><article class="legalP" id="kapittel-1-foreslåttparagraf-2-ledd-1">Arbeidstakere som er medlemmer av folketrygden, og som var ansatt hos en arbeidsgiver i Norge og hadde påbegynt arbeidet i Norge per 29. januar 2021, har rett til sykepenger dersom de må være borte fra arbeidet på grunn av innreiserestriksjoner til Norge som følge av covid-19-pandemien, og ikke mottar andre offentlige ytelser som skal dekke tapt arbeidsinntekt for samme periode. For arbeidstakere som har avsluttet et arbeidsforhold som nevnt i første punktum, gjelder retten til sykepenger for perioden fra 29. januar 2021 og fram til arbeidsforholdet ble avsluttet.</article><article class="legalP" id="kapittel-1-foreslåttparagraf-2-ledd-2">Skjæringstidspunktet for vilkåret om opptjeningstid etter folketrygdloven § 8-2 er det tidspunktet vedkommende skulle gjenopptatt arbeidet i Norge.</article><article class="legalP" id="kapittel-1-foreslåttparagraf-2-ledd-3">Retten til sykepenger gjelder bare når fraværet fører til tap av pensjonsgivende inntekt, jf. folketrygdloven § 8-3, og den faller bort dersom arbeidsforholdet avsluttes.</article><article class="legalP" id="kapittel-1-foreslåttparagraf-2-ledd-4">Ved vurderingen av om vilkårene for rett til sykepenger er oppfylt, ses det bort fra reglene i folketrygdloven § 8-4, § 8-7, § 8-7a og § 8-8. Sykepenger etter denne paragrafen skal ikke telle med i antall sykepengedager etter folketrygdloven § 8-12, og kan gis uavhengig av om medlemmet fyller vilkårene i § 8-12.</article><article class="legalP" id="kapittel-1-foreslåttparagraf-2-ledd-5">Fravær fra arbeid på grunn av innreiserestriksjonene medfører ikke at arbeidsforholdet anses som avbrutt etter folketrygdloven § 8-15 andre ledd.</article></article><article class="futureLegalArticle" data-name="§3A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3A-2</span>. <span class="legalArticleTitle">Kompensasjonsnivå og beregning av sykepengene</span></span><article class="legalP" id="kapittel-1-foreslåttparagraf-3-ledd-1">Sykepenger etter § 3A-1 gis med 70 prosent av sykepengegrunnlaget etter folketrygdloven.</article><article class="legalP" id="kapittel-1-foreslåttparagraf-3-ledd-2">Sykepengene skal beregnes etter folketrygdloven § 8-28. Skjæringstidspunktet for beregningen er 29. januar 2021.</article></article><article class="futureLegalArticle" data-name="§3A-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3A-3</span>. <span class="legalArticleTitle">Utbetaling av sykepenger og refusjon</span></span><article class="legalP" id="kapittel-1-foreslåttparagraf-4-ledd-1">Arbeidsgiveren skal forskuttere og utbetale sykepengene som arbeidstaker har rett til etter dette kapittelet, og kan kreve refusjon fra trygden.</article><article class="legalP" id="kapittel-1-foreslåttparagraf-4-ledd-2">En arbeidsgivers refusjonskrav kan innfris for opptil seks måneder før den måneden kravet ble satt fram.</article><article class="legalP" id="kapittel-1-foreslåttparagraf-4-ledd-3">Arbeidsgiveren skal bekrefte at personen det søkes om refusjon for, har tapt inntekt på grunn av innreiserestriksjoner, og at vilkåret om opptjeningstid i folketrygdloven § 8-2 er oppfylt.</article><article class="legalP" id="kapittel-1-foreslåttparagraf-4-ledd-4">En arbeidsgiver som har utbetalt lønn slik at en arbeidstaker ikke har tapt inntekt, kan kreve refusjon tilsvarende det arbeidstakeren ville hatt krav på i sykepenger etter dette kapittelet.</article><article class="legalP" id="kapittel-1-foreslåttparagraf-4-ledd-5">Dersom en arbeidsgiver ikke utbetaler sykepenger etter første ledd, skal trygden utbetale sykepengene.</article></article><article class="futureLegalArticle" data-name="§3A-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3A-4</span>. <span class="legalArticleTitle">Bortfall av rett til sykepenger, grunnlag for andre ytelser m.m.</span></span><article class="legalP" id="kapittel-1-foreslåttparagraf-5-ledd-1">Personer som bryter nasjonale myndigheters reiseråd, kan nektes sykepenger etter dette kapittelet.</article><article class="legalP" id="kapittel-1-foreslåttparagraf-5-ledd-2">Det utbetales ikke sykepenger under lovbestemt ferie. Dersom ferien omgjøres i samråd med arbeidsgiveren, kan det utbetales sykepenger.</article><article class="legalP" id="kapittel-1-foreslåttparagraf-5-ledd-3">Det ytes ikke feriepenger for utbetalinger etter dette kapittelet.</article><article class="legalP" id="kapittel-1-foreslåttparagraf-5-ledd-4">Sykepenger etter dette kapittelet gir opptjening av rett til ytelser etter folketrygdloven § 8-2, § 9-2 og § 14-6 og skal inngå i beregningsgrunnlaget for ytelser etter folketrygdloven kapittel 4, 8, 9 og 14.</article><article class="legalP" id="kapittel-1-foreslåttparagraf-5-ledd-5">Reglene i folketrygdloven kapittel 8 gjelder med de tilpasningene som følger av dette kapittelet. § 8-9 tredje ledd gjelder ikke.</article></article> <article class="defaultP" margin-top="true">§ 6-2 andre ledd skal lyde:</article><article class="legalP" id="kapittel-1-ledd-2">Kapittel 3A gis virkning fra 29. januar 2021 og gjelder så lenge det foreligger innreiserestriksjoner for arbeidsreiser til Norge. § 3A-4 fjerde ledd gjelder i 13 måneder etter at innreiserestriksjonene for arbeidsreiser oppheves. § 3A-3 andre ledd andre punktum gjelder i seks måneder etter at innreiserestriksjonene for arbeidsreiser oppheves. Endringene i § 1-6 andre ledd gis virkning fra 18. desember 2020.</article> <article class="defaultP" margin-top="true">Nåværende § 6-2 andre og tredje ledd blir tredje og nytt fjerde ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-16-1179/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>