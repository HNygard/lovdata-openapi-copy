<!DOCTYPE html><html lang="no"><head><title>Forskrift om endring i forskrift om matinformasjon til forbrukerne</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-26-1336</dd><dt class="dokid">DokumentID</dt><dd class="dokid">LTI/forskrift/2021-04-26-1336</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2021-04-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-11-28-1497</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§9</li><li>lov/2003-12-19-124/§10</li><li>lov/2003-12-19-124/§15</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2021-05-03 15:05</dd><dt class="journalNumber">Journalnummer</dt><dd class="journalNumber">2021-0646</dd><dt class="titleShort">Korttittel</dt><dd class="titleShort">Endr. i matinformasjonsforskriften</dd><dt class="title">Tittel</dt><dd class="title">Forskrift om endring i forskrift om matinformasjon til forbrukerne</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 26. april 2021 med hjemmel i lov 19. desember 2003 nr. 124 om matproduksjon og mattrygghet mv. (matloven) § 9 første ledd, § 10 annet ledd og § 15, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884. <br /> <strong>EØS-henvisninger:</strong> EØS-avtalen vedlegg II kap. XII nr. 86b (forordning (EU) 2018/775) og nr. 89 (forordning (EU) nr. 828/2014).</dd><dt class="refid">RefID</dt><dd class="refid">forskrift/2021-04-26-1336</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om matinformasjon til forbrukerne<ul class="tocSubUl"><li>I<ul class="tocSubUl"><li>§ 1. Gjennomføring av forordning (EU) nr. 1169/2011</li><li>§ 1b. Gjennomføring av forordning (EU) nr. 828/2014 om forekomst av gluten i næringsmidler</li><li>§ 1c. Gjennomføring av forordning (EU) 2018/775 om opprinnelsesstat eller opphavssted for hovedingrediensen</li></ul></li><li>II</li><li>Forordninger<ul class="tocSubUl"><li>KOMMISJONENS GJENNOMFØRINGSFORORDNING (EU) 2018/775 av 28. mai 2018 om fastsettelse av regler for anvendelsen av artikkel 26 nr. 3 i europaparlaments- og rådsforordning (EU) nr. 1169/2011 om næringsmiddelopplysninger til forbrukerne med hensyn til reglene for angivelse av opprinnelsesland eller opphavssted for hovedingrediensen i et næringsmiddel<ul class="tocSubUl"><li>Artikkel 1 Virkeområde</li><li>Artikkel 2 Opplysninger om hovedingrediensens opprinnelsesland eller opphavssted</li><li>Artikkel 3 Presentasjon av opplysningene</li><li>Artikkel 4 Ikrafttredelse, anvendelsesdato og overgangstiltak</li></ul></li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-26-1336" id="dokument"><h1>Forskrift om endring i forskrift om matinformasjon til forbrukerne</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-26-1336/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 28. november 2014 nr. 1497 om matinformasjon til forbrukerne (matinformasjonsforskriften) gjøres følgende endringer:</article> <article class="defaultP" margin-top="true">I EØS-henvisningsfeltet tilføyes følgende:</article><article class="legalP" id="kapittel-1-ledd-2">EØS-henvisninger: EØS-avtalen vedlegg II kap. XII nr. 86b (forordning (EU) 2018/775)</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EU) nr. 1169/2011</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg II kapittel XII nr. 86 (forordning (EU) nr. 1169/2011 som endret ved forordning (EU) nr. 1155/2013 og forordning (EU) nr. 78/2014) om næringsmiddelopplysninger til forbrukerne, om endring av europaparlaments- og rådsforordning (EF) nr. 1924/2006 og (EF) nr. 1925/2006 og om oppheving av kommisjonsdirektiv 87/250/EØF, rådsdirektiv 90/496/EØF, kommisjonsdirektiv 1999/10/EF, europaparlaments- og rådsdirektiv 2000/13/EF, kommisjonsdirektiv 2002/67/EF og 2008/5/EF og kommisjonsforordning (EF) nr. 608/2004) gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 1b skal lyde:</article><article class="futureLegalArticle" data-name="§1b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1b</span>. <span class="legalArticleTitle">Gjennomføring av forordning (EU) nr. 828/2014 om forekomst av gluten i næringsmidler</span></span><article class="legalP" id="kapittel-1-foreslåttparagraf-2-ledd-1">EØS-avtalen vedlegg II kapittel XII nr. 89 (forordning (EU) nr. 828/2014) om krav til opplysninger til forbrukerne om fravær eller redusert forekomst av gluten i næringsmidler gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article></article> <article class="defaultP" margin-top="true">Ny § 1c skal lyde:</article><article class="futureLegalArticle" data-name="§1c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1c</span>. <span class="legalArticleTitle">Gjennomføring av forordning (EU) 2018/775 om opprinnelsesstat eller opphavssted for hovedingrediensen</span></span><article class="legalP" id="kapittel-1-foreslåttparagraf-3-ledd-1">EØS-avtalen vedlegg II kapittel XII nr. 86b (forordning (EU) 2018/775) om angivelse av opprinnelsesstat eller opphavssted for hovedingrediensen i næringsmidler gjelder som forskrift med de tilpasningene som følger av vedlegg II, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-26-1336/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2021-04-26-1336/KAPITTEL_3"><h2>Forordninger</h2><article class="defaultP">Endringer som gjøres i punktet «Forordninger»:</article> <article class="defaultP" margin-top="true">Under overskriften «Forordninger» legges følgende forordning inn i kronologisk rekkefølge.</article><span class="futuretitle" id="kapittel-3-foreslåttittel-1">Forordning (EU) 2018/775</span><article class="legalP" id="kapittel-3-ledd-1">Nedenfor gjengis til informasjon norsk oversettelse av forordning (EU) 2018/775. Alle endringer av grunnrettsakten og de endringer og tillegg som følger av EØS-tilpasningen av rettsakten i samsvar med vedlegg II kapittel XII, er innarbeidet nedenfor.</article><section class="section" id="kapittel-3-kapittel-1" data-lovdata-URL="LTI/forskrift/2021-04-26-1336/KAPITTEL_3-1"><h3 data-text-align="center">KOMMISJONENS GJENNOMFØRINGSFORORDNING (EU) 2018/775<br />av 28. mai 2018<br />om fastsettelse av regler for anvendelsen av artikkel 26 nr. 3 i europaparlaments- og rådsforordning (EU) nr. 1169/2011 om næringsmiddelopplysninger til forbrukerne med hensyn til reglene for angivelse av opprinnelsesland eller opphavssted for hovedingrediensen i et næringsmiddel</h3><article class="defaultP">EUROPAKOMMISJONEN HAR</article><article class="defaultP">under henvisning til traktaten om Den europeiske unions virkemåte,</article><article class="defaultP">under henvisning til europaparlaments- og rådsforordning (EU) nr. 1169/2011 av 25. oktober 2011 om næringsmiddelopplysninger til forbrukerne<sup class="footnotereference" data-footnotereferencevalue="1" data-unique-footnote-counter="1">1</sup>, særlig artikkel 26 nr. 8, og</article><article class="defaultP">ut fra følgende betraktninger:<ul class="defaultList"><li data-li-identifier="1)" data-name="1)"><article class="listArticle" id="kapittel-3-kapittel-1-punkt-1"><article class="legalP" id="kapittel-3-kapittel-1-punkt-1-ledd-1">Artikkel 26 i forordning (EU) nr. 1169/2011 fastsetter generelle regler og krav knyttet til angivelse av opprinnelsesland eller opphavssted for næringsmidler, som gjelder med forbehold for særlige unionsbestemmelser.</article></article></li><li data-li-identifier="2)" data-name="2)"><article class="listArticle" id="kapittel-3-kapittel-1-punkt-2"><article class="legalP" id="kapittel-3-kapittel-1-punkt-2-ledd-1">I henhold til artikkel 26 nr. 2 bokstav a) i forordning (EU) nr. 1169/2011 skal opprinnelseslandet eller opphavsstedet oppgis dersom utelatelse av disse opplysningene vil kunne villede forbrukeren med hensyn til det ferdige næringsmiddelets egentlige opprinnelsesland eller opphavssted, særlig dersom opplysningene som oppgis sammen med næringsmiddelet, eller etiketten som helhet ellers kan gi inntrykk av at næringsmiddelet har et annet opprinnelsesland eller opphavssted. Formålet med denne artikkelen er å unngå villedende opplysninger som gir inntrykk av at et næringsmiddel har en bestemt opprinnelse, når den egentlige opprinnelsen er en annen.</article></article></li><li data-li-identifier="3)" data-name="3)"><article class="listArticle" id="kapittel-3-kapittel-1-punkt-3"><article class="legalP" id="kapittel-3-kapittel-1-punkt-3-ledd-1">Artikkel 26 nr. 3 i forordning (EU) nr. 1169/2011 fastsetter at dersom næringsmiddelets opprinnelsesland eller opphavssted er oppgitt, men ikke er identisk med hovedingrediensens opprinnelsesland eller opphavssted, skal også den aktuelle hovedingrediensens opprinnelsesland eller opphavssted oppgis eller oppgis å ha et annet opprinnelsesland eller et annet opphavssted enn næringsmiddelet. Den fastsetter også at det må vedtas en gjennomføringsrettsakt før disse kravene kan anvendes.</article></article></li><li data-li-identifier="4)" data-name="4)"><article class="listArticle" id="kapittel-3-kapittel-1-punkt-4"><article class="legalP" id="kapittel-3-kapittel-1-punkt-4-ledd-1">Artikkel 26 nr. 3 i forordning (EU) nr. 1169/2011 gjelder tilfeller der opplysninger om opprinnelsesland eller opphavssted er obligatorisk i samsvar med artikkel 26 nr. 2 bokstav a) i den nevnte forordningen, eller frivillig, for eksempel oppgitt med forklaringer, betegnelser, illustrasjoner eller symboler.</article></article></li><li data-li-identifier="5)" data-name="5)"><article class="listArticle" id="kapittel-3-kapittel-1-punkt-5"><article class="legalP" id="kapittel-3-kapittel-1-punkt-5-ledd-1">Opplysninger som oppgis frivillig, for eksempel geografiske betegnelser som inngår i eller oppgis sammen med betegnelsen på næringsmiddelet, kan også inngå i produktbetegnelser som beskyttede geografiske betegnelser eller varemerker i henhold til særlig EU-regelverk.</article></article></li><li data-li-identifier="6)" data-name="6)"><article class="listArticle" id="kapittel-3-kapittel-1-punkt-6"><article class="legalP" id="kapittel-3-kapittel-1-punkt-6-ledd-1">Opplysninger om et næringsmiddels opprinnelsesland eller opphavssted som inngår i produktbetegnelsene som beskyttede geografiske betegnelser i henhold til europaparlaments- og rådsforordning (EU) nr. 1151/2012<sup class="footnotereference" data-footnotereferencevalue="2" data-unique-footnote-counter="2">2</sup>, (EU) nr. 1308/2013<sup class="footnotereference" data-footnotereferencevalue="3" data-unique-footnote-counter="3">3</sup>, (EF) nr. 110/2008<sup class="footnotereference" data-footnotereferencevalue="4" data-unique-footnote-counter="4">4</sup> eller (EU) nr. 251/2014<sup class="footnotereference" data-footnotereferencevalue="5" data-unique-footnote-counter="5">5</sup>, eller i henhold til internasjonal avtaler, hører inn under virkeområdet for artikkel 26 nr. 3 i forordning (EU) nr. 1169/2011. Ettersom disse produktbetegnelsene er basert på en nær sammenheng mellom produktenes egenskaper og geografiske opphav og omfattes av bestemte regler, inkludert regler om merking, og i betraktning av disse betegnelsenes særlige immaterialrettslige karakter, er det nødvendig å undersøke nærmere hvordan hovedingrediensens opprinnelse i henhold til artikkel 26 nr. 3 i forordning (EU) nr. 1169/2011 bør oppgis for disse betegnelsene.</article></article></li><li data-li-identifier="7)" data-name="7)"><article class="listArticle" id="kapittel-3-kapittel-1-punkt-7"><article class="legalP" id="kapittel-3-kapittel-1-punkt-7-ledd-1">Opplysninger om et næringsmiddels opprinnelsesland eller opphavssted som inngår i registrerte varemerker, omfattes av virkeområdet for artikkel 26 nr. 3 i forordning (EU) nr. 1169/2011. Varemerker kan bestå av alle typer tegn, særlig ord, for eksempel personnavn, samt figurer, bokstaver, tall, farger, varens eller vareemballasjens form, eller lyd, forutsatt at slike tegn er egnet til å gi et produksjonsforetaks varer eller tjenester karakteristiske kjennetegn. Hensikten med varemerker er at forbrukeren skal kunne identifisere den kommersielle kilden eller opprinnelsen til en bestemt vare og/eller tjeneste. I betraktning av varemerkers særlige karakter og formål er det hensiktsmessig å undersøke nærmere hvordan hovedingrediensens opprinnelse i henhold til artikkel 26 nr. 3 i forordning (EU) nr. 1169/2011 bør oppgis der dette kreves for varemerker.</article></article></li><li data-li-identifier="8)" data-name="8)"><article class="listArticle" id="kapittel-3-kapittel-1-punkt-8"><article class="legalP" id="kapittel-3-kapittel-1-punkt-8-ledd-1">Denne forordningen bør ikke omfatte vanlige eller generiske navn som inneholder geografiske betegnelser som språklig sett angir opprinnelse, men som etter allmenn forståelse ikke anses som en angivelse av næringsmiddelets opprinnelse eller opphavssted.</article></article></li><li data-li-identifier="9)" data-name="9)"><article class="listArticle" id="kapittel-3-kapittel-1-punkt-9"><article class="legalP" id="kapittel-3-kapittel-1-punkt-9-ledd-1">Ved anvendelse av denne forordningen bør identifikasjonsmerket som påføres næringsmiddelet i samsvar med europaparlaments- og rådsforordning (EF) nr. 853/2004<sup class="footnotereference" data-footnotereferencevalue="6" data-unique-footnote-counter="6">6</sup> om fastsettelse av særlige hygieneregler for næringsmidler av animalsk opprinnelse, ikke betraktes som en angivelse av opprinnelseslandet eller opphavsstedet.</article></article></li><li data-li-identifier="10)" data-name="10)"><article class="listArticle" id="kapittel-3-kapittel-1-punkt-10"><article class="legalP" id="kapittel-3-kapittel-1-punkt-10-ledd-1">For at forbrukerne skal ha muligheten til å ta mer informerte valg, må denne forordningen fastsette særlige regler som bør anvendes når hovedingrediensens opprinnelsesland eller opphavssted skal oppgis. Disse reglene skal sikre at slike opplysninger er tilstrekkelig nøyaktige, og at de er meningsfulle.</article></article></li><li data-li-identifier="11)" data-name="11)"><article class="listArticle" id="kapittel-3-kapittel-1-punkt-11"><article class="legalP" id="kapittel-3-kapittel-1-punkt-11-ledd-1">Opplysninger om hovedingrediensen bør derfor inneholde en henvisning til et geografisk område som forbrukeren lett vil forstå. Det bør ikke tillates bruk av fantasinavn på regioner eller andre geografiske områder som ikke er meningsfull informasjon, eller som vil kunne villede forbrukeren med hensyn til hovedingrediensens egentlige opphavssted.</article></article></li><li data-li-identifier="12)" data-name="12)"><article class="listArticle" id="kapittel-3-kapittel-1-punkt-12"><article class="legalP" id="kapittel-3-kapittel-1-punkt-12-ledd-1">Dersom hovedingrediensen er et næringsmiddel som omfattes av særlige unionsbestemmelser om angivelse av opprinnelsesland eller opphavssted, kan disse bestemmelsene alternativt brukes for formålene angitt i artikkel 26 nr. 3 bokstav a) i forordning (EU) nr. 1169/2011.</article></article></li><li data-li-identifier="13)" data-name="13)"><article class="listArticle" id="kapittel-3-kapittel-1-punkt-13"><article class="legalP" id="kapittel-3-kapittel-1-punkt-13-ledd-1">Dersom driftsansvarlige for næringsmiddelforetak velger å kun oppgi at hovedingrediensens opprinnelsesland eller opphavssted ikke er identisk med næringsmiddelets opprinnelsesland eller opphavssted, for eksempel som følge av flere eller forskjellige forsyningskilder og spesielle produksjonsprosesser, bør det fastsettes en ramme som tar hensyn til forskjellige omstendigheter for bearbeiding av næringsmidler. Det er viktig at den aktuelle angivelsen gir forbrukeren forståelig informasjon.</article></article></li><li data-li-identifier="14)" data-name="14)"><article class="listArticle" id="kapittel-3-kapittel-1-punkt-14"><article class="legalP" id="kapittel-3-kapittel-1-punkt-14-ledd-1">Opplysningene som oppgis om hovedingrediensen i samsvar med denne forordningen, bør utfylle opplysningene gitt forbrukerne om næringsmiddelets opprinnelsesland eller opphavssted, og bør være lett synlige, lett leselige og eventuelt uutslettelige.</article></article></li><li data-li-identifier="15)" data-name="15)"><article class="listArticle" id="kapittel-3-kapittel-1-punkt-15"><article class="legalP" id="kapittel-3-kapittel-1-punkt-15-ledd-1">Det bør fastsettes en passende overgangsperiode for anvendelsen av denne forordningen i samsvar med artikkel 47 i forordning (EU) nr. 1169/2011, som fastsetter at alle nye tiltak som gjelder næringsmiddelopplysninger, bør få anvendelse fra 1. april i et gitt kalenderår.</article></article></li><li data-li-identifier="16)" data-name="16)"><article class="listArticle" id="kapittel-3-kapittel-1-punkt-16"><article class="legalP" id="kapittel-3-kapittel-1-punkt-16-ledd-1">Tiltakene fastsatt i denne forordningen er i samsvar med uttalelse fra Den faste komité for planter, dyr, næringsmidler og fôr.</article></article></li></ul></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Europaparlaments- og rådsforordning (EU) nr. 1169/2011 av 25. oktober 2011 om næringsmiddelopplysninger til forbrukerne, om endring av europaparlaments- og rådsforordning (EF) nr. 1924/2006 og (EF) nr. 1925/2006 og om oppheving av kommisjonsdirektiv 87/250/EØF, rådsdirektiv 90/496/EØF, kommisjonsdirektiv 1999/10/EF, europaparlaments- og rådsdirektiv 2000/13/EF, kommisjonsdirektiv 2002/67/EF og 2008/5/EF og kommisjonsforordning (EF) nr. 608/2004 (EUT L 304 av 22.11.2011, s. 18).</article><article class="footnote" data-name="2" data-unique-footnote-counter="2"><span class="footnoteLabel">2</span> Europaparlaments- og rådsforordning (EU) nr. 1151/2012 av 21. november 2012 om kvalitetsordninger for landbruksvarer og næringsmidler (EUT L 343 av 14.12.2012, s. 1).</article><article class="footnote" data-name="3" data-unique-footnote-counter="3"><span class="footnoteLabel">3</span> Europaparlaments- og rådsforordning (EU) nr. 1308/2013 av 17. desember 2013 om opprettelse av en felles markedsordning for landbruksvarer og om oppheving av rådsforordning (EØF) nr. 922/72, (EØF) nr. 234/79, (EF) nr. 1037/2001 og (EF) nr. 1234/2007 (EUT L 347 av 20.12.2013, s. 671).</article><article class="footnote" data-name="4" data-unique-footnote-counter="4"><span class="footnoteLabel">4</span> Europaparlaments- og rådsforordning (EF) nr. 110/2008 av 15. januar 2008 om definisjon av, betegnelse på og presentasjon, merking og beskyttelse av geografiske betegnelser på alkoholsterke drikker, og om oppheving av rådsforordning (EØF) nr. 1576/89 (EUT L 39 av 13.2.2008, s. 16).</article><article class="footnote" data-name="5" data-unique-footnote-counter="5"><span class="footnoteLabel">5</span> Europaparlaments- og rådsforordning (EU) nr. 251/2014 av 26. februar 2014 om definisjon av, betegnelse på og presentasjon, merking og beskyttelse av geografiske betegnelser på aromatiserte vinprodukter og om oppheving av rådsforordning (EØF) nr. 1601/91 (EUT L 84 av 20.3.2014, s. 14).</article><article class="footnote" data-name="6" data-unique-footnote-counter="6"><span class="footnoteLabel">6</span> Europaparlaments- og rådsforordning (EF) nr. 853/2004 av 29. april 2004 om fastsettelse av særlige hygieneregler for næringsmidler av animalsk opprinnelse (EUT L 139 av 30.4.2004, s. 55).</article></footer><article class="defaultP">VEDTATT DENNE FORORDNINGEN:</article><article class="legalArticle" data-lovdata-URL="LTI/forskrift/2021-04-26-1336/a1" data-name="a1" id="kapittel-3-kapittel-1-paragraf-1"><h4 class="legalArticleHeader" data-text-align="center"><span class="legalArticleValue">Artikkel 1</span><br /><span class="legalArticleTitle">Virkeområde</span></h4><article class="numberedLegalP" data-numerator="1" id="kapittel-3-kapittel-1-paragraf-1-nummer-1">1. Denne forordningen fastsetter de nærmere reglene for anvendelsen av artikkel 26 nr. 3 i forordning (EU) nr. 1169/2011 når et næringsmiddels opprinnelsesland eller opphavssted er oppgitt med for eksempel forklaringer, illustrasjoner, symboler eller betegnelser som henviser til steder eller geografiske områder, med unntak av geografiske betegnelser som inngår i vanlige eller generiske navn som språklig sett angir opprinnelse, men som etter allmenn forståelse ikke anses som en angivelse av opprinnelsesland eller opphavssted.</article><article class="numberedLegalP" data-numerator="2" id="kapittel-3-kapittel-1-paragraf-1-nummer-2">2. Denne forordningen får ikke anvendelse på geografiske betegnelser beskyttet i henhold til forordning (EU) nr. 1151/2012, forordning (EU) nr. 1308/2013, forordning (EF) nr. 110/2008 eller forordning (EU) nr. 251/2014 eller i henhold til internasjonale avtaler, og heller ikke på registrerte varemerker som består av en opprinnelsesbetegnelse, inntil det er vedtatt særlige regler for anvendelsen av artikkel 26 nr. 3 på slike opplysninger.</article></article><article class="legalArticle" data-lovdata-URL="LTI/forskrift/2021-04-26-1336/a2" data-name="a2" id="kapittel-3-kapittel-1-paragraf-2"><h4 class="legalArticleHeader" data-text-align="center"><span class="legalArticleValue">Artikkel 2</span><br /><span class="legalArticleTitle">Opplysninger om hovedingrediensens opprinnelsesland eller opphavssted</span></h4><article class="defaultP">Hovedingrediensens opprinnelsesland eller opphavssted skal, når det ikke er identisk med opprinnelseslandet eller opphavsstedet som er oppgitt for næringsmiddelet, oppgis<ul class="defaultList"><li data-li-identifier="a)" data-name="a)"><article class="listArticle" id="kapittel-3-kapittel-1-paragraf-2-punkt-1"><article class="legalP" id="kapittel-3-kapittel-1-paragraf-2-punkt-1-ledd-1">med henvisning til et av følgende geografiske områder: <ul class="defaultList"><li data-li-identifier="i)" data-name="i)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-1"><article class="legalP" id="kapittel-3-kapittel-1-paragraf-2-punkt-1-ledd-1-punkt-1-ledd-1">«EU», «utenfor EU» eller «i og utenfor EU», eller</article></article></li><li data-li-identifier="ii)" data-name="ii)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-2"><article class="legalP" id="kapittel-3-kapittel-1-paragraf-2-punkt-1-ledd-1-punkt-2-ledd-1">en region eller et annet geografisk område som ligger i flere medlemsstater eller i tredjeland, dersom dette er definert som sådant i folkeretten eller lett forstås av alminnelig opplyste gjennomsnittsforbrukere, eller</article></article></li><li data-li-identifier="iii)" data-name="iii)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-3"><article class="legalP" id="kapittel-3-kapittel-1-paragraf-2-punkt-1-ledd-1-punkt-3-ledd-1">et FAO-fangstområde eller et hav- eller ferskvannsområde dersom dette er definert som sådant i folkeretten eller lett forstås av alminnelig opplyste gjennomsnittsforbrukere, eller</article></article></li><li data-li-identifier="iv)" data-name="iv)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-4"><article class="legalP" id="kapittel-3-kapittel-1-paragraf-2-punkt-1-ledd-1-punkt-4-ledd-1">medlemsstat(er) eller tredjeland, eller</article></article></li><li data-li-identifier="v)" data-name="v)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-5"><article class="legalP" id="kapittel-3-kapittel-1-paragraf-2-punkt-1-ledd-1-punkt-5-ledd-1">en region eller et annet geografisk område som ligger i en medlemsstat eller i et tredjeland, og som lett forstås av alminnelig opplyste gjennomsnittsforbrukere, eller</article></article></li><li data-li-identifier="vi)" data-name="vi)"><article class="listArticle" id="kapittel-3-kapittel-1-paragraf-2-punkt-1-ledd-1-punkt-6"><article class="legalP" id="kapittel-3-kapittel-1-paragraf-2-punkt-1-ledd-1-punkt-6-ledd-1">opprinnelseslandet eller opphavsstedet i samsvar med særlige unionsbestemmelser som gjelder hovedingrediensen(e) som sådan(ne),</article></article></li></ul></article></article></li><li data-li-identifier="b)" data-name="b)"><article class="listArticle" id="kapittel-3-kapittel-1-paragraf-2-punkt-2"><article class="legalP" id="kapittel-3-kapittel-1-paragraf-2-punkt-2-ledd-1">eller med følgende forklaring:</article><article class="defaultP">«(betegnelsen på hovedingrediensen) kommer ikke fra (næringsmiddelets opprinnelsesland eller opphavssted)» eller med tilsvarende ordlyd som det må antas at forbrukeren oppfatter på samme måte.</article></article></li></ul></article></article><article class="legalArticle" data-lovdata-URL="LTI/forskrift/2021-04-26-1336/a3" data-name="a3" id="kapittel-3-kapittel-1-paragraf-3"><h4 class="legalArticleHeader" data-text-align="center"><span class="legalArticleValue">Artikkel 3</span><br /><span class="legalArticleTitle">Presentasjon av opplysningene</span></h4><article class="numberedLegalP" data-numerator="1" id="kapittel-3-kapittel-1-paragraf-3-nummer-1">1. Opplysninger som oppgis i henhold til artikkel 2, skal ha en skriftstørrelse som ikke er mindre enn den minste skriftstørrelsen som kreves i henhold til artikkel 13 nr. 2 i forordning (EU) nr. 1169/2011.</article><article class="numberedLegalP" data-numerator="2" id="kapittel-3-kapittel-1-paragraf-3-nummer-2">2. Uten at det berører nr. 1, skal opplysningene som oppgis i henhold til artikkel 2, dersom et næringsmiddels opprinnelsesland eller opphavssted angis med ord, vises i samme synsfelt som opplysningene om næringsmiddelets opprinnelsesland eller opphavssted og med en skriftstørrelse der x-høyden er minst 75&#xa0;% av x-høyden brukt i opplysningene om næringsmiddelets opprinnelsesland eller opphavssted.</article><article class="numberedLegalP" data-numerator="3" id="kapittel-3-kapittel-1-paragraf-3-nummer-3">3. Uten at det berører nr. 1, skal opplysningene som oppgis i henhold til artikkel 2, dersom et næringsmiddels opprinnelsesland eller opphavssted ikke angis med ord, vises i samme synsfelt som opplysningene om næringsmiddelets opprinnelsesland eller opphavssted.</article></article><article class="legalArticle" data-lovdata-URL="LTI/forskrift/2021-04-26-1336/a4" data-name="a4" id="kapittel-3-kapittel-1-paragraf-4"><h4 class="legalArticleHeader" data-text-align="center"><span class="legalArticleValue">Artikkel 4</span><br /><span class="legalArticleTitle">Ikrafttredelse, anvendelsesdato og overgangstiltak</span></h4><article class="defaultP">Denne forordningen trer i kraft den tredje dagen etter at den er kunngjort i Den europeiske unions tidende.</article><article class="defaultP">Den får anvendelse fra 1. april 2020.</article><article class="defaultP">Næringsmidler som bringes i omsetning eller merkes før anvendelsesdatoen for denne forordningen, kan bringes i omsetning til lagrene er tømt.</article><article class="defaultP">Denne forordningen er bindende i alle deler og kommer direkte til anvendelse i alle medlemsstater.</article><article class="legalP" id="kapittel-3-kapittel-1-paragraf-4-ledd-1">Utferdiget i Brussel 28. mai 2018. <table><tbody><tr><td data-text-align="left" data-vertical-align="top" /><td data-text-align="left" data-vertical-align="top"><i>For Kommisjonen</i></td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">Jean-Claude JUNCKER</td></tr><tr><td data-text-align="left" data-vertical-align="top" /><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>President</i></td></tr></tbody></table></article></article></section></section></main></body></html>