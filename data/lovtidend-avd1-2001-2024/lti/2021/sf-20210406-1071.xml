<!DOCTYPE html><html lang="no"><head><title>Midlertidig forskrift om kompensasjon til reisende – udekkede tilbakebetalingskrav</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-06-1071</dd><dt class="dokid">DokumentID</dt><dd class="dokid">LTI/forskrift/2021-04-06-1071</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Forbruker-, tros og livssyn</li></ul></dd><dt class="dateInForce">I kraft fra</dt><dd class="dateInForce">2021-04-06</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-04-07 15:05</dd><dt class="journalNumber">Journalnummer</dt><dd class="journalNumber">2021-0536</dd><dt class="titleShort">Korttittel</dt><dd class="titleShort">Midlertidig forskrift om kompensasjon til reisende – udekkede tilbakebetalingskrav</dd><dt class="title">Tittel</dt><dd class="title">Midlertidig forskrift om kompensasjon til reisende – udekkede tilbakebetalingskrav</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Barne- og familiedepartementet 6. april 2021 til oppfølging av Stortingets budsjettvedtak på kap. 865, post 71, jf. Prop.79 S (2020–2021).</dd><dt class="refid">RefID</dt><dd class="refid">forskrift/2021-04-06-1071</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om kompensasjon til reisende – udekkede tilbakebetalingskrav<ul class="tocSubUl"><li>§ 1. Formål</li><li>§ 2. Vilkår</li><li>§ 3. Krav til søknad</li><li>§ 4. Vedtak og klageadgang</li><li>§ 5. Søkerens rapporteringsplikt</li><li>§ 6. Tilbakebetalingsplikt ved uberettiget kompensasjon</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-06-1071" id="dokument"><h1>Midlertidig forskrift om kompensasjon til reisende – udekkede tilbakebetalingskrav</h1><article class="legalArticle" data-lovdata-URL="LTI/forskrift/2021-04-06-1071/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med ordningen er å kompensere reisende som på grunn av pakkereisearrangørens konkurs i 2020 eller 2021 ikke har fått tilbake hele sitt innbetalte forskudd jf. pakkereiseloven § 24, etter at pakkereisen ble avlyst eller avbestilt.</article></article><article class="legalArticle" data-lovdata-URL="LTI/forskrift/2021-04-06-1071/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Følgende vilkår må oppfylles for å ha rett til dekning fra kompensjonsordningen:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Kravet skal ikke omfattes av retten til dekning fra reisegaranti etter pakkereiseloven.</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Avtalen om pakkereise skal ikke være inngått etter 14. mars 2020.</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Det skal dokumenteres at kravet er søkt dekket av andre aktuelle kilder som forsikringsselskap og kredittkortselskap og ikke har ført frem.</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Pakkereisen skal være kjøpt av en arrangør som var medlem av Reisegarantifondet da avtalen om pakkereisen ble inngått.</article></article></li></ul></article></article><article class="legalArticle" data-lovdata-URL="LTI/forskrift/2021-04-06-1071/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknad</span></h2><article class="legalP" id="paragraf-3-ledd-1">En søknad om kompensasjon for et udekket tilbakebetalingskrav sendes Reisegarantifondet. Søknaden skal inneholde<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">kopi av pakkereiseavtalen der prisen for pakkereisen fremgår</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">dokumentasjon som viser hvor stort forskudd som er innbetalt</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kopi av krav sendt andre aktuelle dekningskilder</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">kopi av tilbakemelding fra aktuelle dekningskilder</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">navn, kontaktopplysninger og bankkontonummer til den som inngikk pakkereiseavtalen.</article></article></li></ul></article><article class="legalP" id="paragraf-3-ledd-2">Er et krav sendt Reisegarantifondet før forskriften ble fastsatt, må nødvendige vedlegg ettersendes. Reisegarantifondet avgjør om mottatt dokumentasjon er tilstrekkelig til å behandle søknaden.</article><article class="legalP" id="paragraf-3-ledd-3">Søknad sendes innen 1. oktober 2021.</article></article><article class="legalArticle" data-lovdata-URL="LTI/forskrift/2021-04-06-1071/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Vedtak og klageadgang</span></h2><article class="legalP" id="paragraf-4-ledd-1">Reisegarantifondets avgjørelse av søknad om dekning etter kompensasjonsordningen er enkeltvedtak, jf. forvaltningsloven § 2 første ledd bokstav b, og kan påklages til departementet. Reisegarantifondets avvisning av sak fordi pakkereiseavtalen ble inngått etter 14. mars 2020 kan ikke påklages.</article></article><article class="legalArticle" data-lovdata-URL="LTI/forskrift/2021-04-06-1071/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Søkerens rapporteringsplikt</span></h2><article class="legalP" id="paragraf-5-ledd-1">Den som har mottatt kompensasjon plikter på forespørsel å fremlegge alle opplysninger som er nødvendige for at det kan føres kontroll etter denne forskriften.</article></article><article class="legalArticle" data-lovdata-URL="LTI/forskrift/2021-04-06-1071/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Tilbakebetalingsplikt ved uberettiget kompensasjon</span></h2><article class="legalP" id="paragraf-6-ledd-1">Dersom søkeren gir ufullstendige eller feilaktige opplysninger i søknaden om kompensasjon, og dette medfører at det utbetales uberettiget eller for høy kompensasjon, kan beløpet helt eller delvis kreves tilbakebetalt. Tilbakebetalingsplikten gjelder også dersom uberettiget utbetaling skyldes Reisegarantifondet, og søkeren måtte forstå at utbetalingen skyldtes feilen.</article></article><article class="legalArticle" data-lovdata-URL="LTI/forskrift/2021-04-06-1071/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks.</article></article></main></body></html>