<!DOCTYPE html><html lang="no"><head><title>Forskrift om gebyr for visse overtredelser av vegtrafikklovgivningen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-26-963</dd><dt class="dokid">DokumentID</dt><dd class="dokid">LTI/forskrift/2021-03-26-963</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2021-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-09-17-855</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§31</li><li>lov/1965-06-18-4/§31a</li><li>lov/1965-06-18-4/§31b</li><li>lov/1965-06-18-4/§36a</li><li>lov/1967-02-10</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2021-03-26 14:45</dd><dt class="lastupdated">Rettet</dt><dd class="lastupdated">2021-07-06 (protokolltilførsel 22.06.2021, se nederst)</dd><dt class="journalNumber">Journalnummer</dt><dd class="journalNumber">2021-0486</dd><dt class="titleShort">Korttittel</dt><dd class="titleShort">Forskrift om gebyr for visse overtredelser av vegtrafikklovgivningen</dd><dt class="title">Tittel</dt><dd class="title">Forskrift om gebyr for visse overtredelser av vegtrafikklovgivningen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. mars 2021 med hjemmel i lov 18. juni 1965 nr. 4 om vegtrafikk (vegtrafikkloven) § 31, § 31a, § 31b og § 36a og lov 10. februar 1967 om behandlingsmåten i forvaltningen (forvaltningsloven) § 28 tredje ledd. Fremmet av Samferdselsdepartementet.</dd><dt class="refid">RefID</dt><dd class="refid">forskrift/2021-03-26-963</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om gebyr for visse overtredelser av vegtrafikklovgivningen<ul class="tocSubUl"><li>Kapittel 1. Felles bestemmelser<ul class="tocSubUl"><li>§ 1. Myndighet</li><li>§ 2. Ileggelse og betaling av overtredelsesgebyr</li><li>§ 3. Overtredelsesgebyr ilegges likevel ikke</li><li>§ 4. Klage</li><li>§ 5. Frafallelse av overtredelsesgebyr</li><li>§ 6. Hvilken tingrett som er kompetent</li><li>§ 7. Klagebehandling i tingretten</li></ul></li><li>Kapittel 2. Overtredelser som kan medføre gebyr<ul class="tocSubUl"><li>§ 8. Førerkort og andre førerdokumenter</li><li>§ 9. Dekk og kjettinger</li><li>§ 10. Visse andre bruksbestemmelser</li></ul></li><li>Kapittel 3. Overtredelser av reglene for kjøre- og hviletid<ul class="tocSubUl"><li>§ 11. Kjøretider</li><li>§ 12. Pauser</li><li>§ 13. Hviletider</li><li>§ 14. Overskridelse av 12-dagersregelen ved internasjonal persontransport utenfor rute</li><li>§ 15. Feil bruk av diagramskive eller sjåførkort ved flerbemanning</li><li>§ 16. Gebyrtak</li><li>§ 17. Der fører og foretak er samme person</li></ul></li><li>Kapittel 4. Sluttbestemmelser<ul class="tocSubUl"><li>§ 18. Ikrafttredelse</li></ul></li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-26-963" id="dokument"><h1>Forskrift om gebyr for visse overtredelser av vegtrafikklovgivningen</h1><section class="section" data-name="kap1" id="kapittel-1" data-lovdata-URL="LTI/forskrift/2021-03-26-963/KAPITTEL_1"><h2>Kapittel 1. Felles bestemmelser</h2><article class="legalArticle" data-lovdata-URL="LTI/forskrift/2021-03-26-963/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Myndighet</span></h3><article class="legalP" id="kapittel-1-paragraf-1-ledd-1">Politiet og Statens vegvesen har myndighet til å ilegge overtredelsesgebyr etter denne forskriften.</article></article><article class="legalArticle" data-lovdata-URL="LTI/forskrift/2021-03-26-963/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Ileggelse og betaling av overtredelsesgebyr</span></h3><article class="legalP" id="kapittel-1-paragraf-2-ledd-1">Den som har fylt 15 år kan ilegges gebyr etter denne forskriften for overtredelser av bestemmelser gitt i eller i medhold av vegtrafikkloven. Foreligger det flere overtredelser som alle kan avgjøres ved overtredelsesgebyr, kan flere overtredelsesgebyr føres på samme gebyrskjema.</article><article class="legalP" id="kapittel-1-paragraf-2-ledd-2">Er overtredelsesgebyret ikke betalt innen tre uker, forhøyes det med femti prosent. Dette gjelder selv om overtredelsesgebyret er påklaget. Overtredelsesgebyret tilfaller staten.</article><article class="legalP" id="kapittel-1-paragraf-2-ledd-3">Overtredelsesgebyr kan ilegges på stedet. Er overtrederen mindreårig, varsles dennes verge(r) om ileggelsen. Dersom verge ikke er til stede ved gebyrileggelsen er det tilstrekkelig at politiet/Statens vegvesen leverer til den mindreårige ileggelsesskjema påtrykt varsel til verge.</article><article class="legalP" id="kapittel-1-paragraf-2-ledd-4">Er overtredelsesgebyret ikke betalt innen tre uker, kan overtredelsesgebyr og tilleggsgebyr inndrives fjorten dager etter at varsel om inndriving er kommet fram til den skyldige, jf. vegtrafikkloven § 38. Overtredelsesgebyret kan også inndrives hos eieren av kjøretøyet eller den som disponerer kjøretøyet ved leie- eller leasingavtale etter samme prinsipper, der eier er solidarisk ansvarlig med fører etter denne forskriften.</article></article><article class="legalArticle" data-lovdata-URL="LTI/forskrift/2021-03-26-963/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Overtredelsesgebyr ilegges likevel ikke</span></h3><article class="legalP" id="kapittel-1-paragraf-3-ledd-1">Overtredelsesgebyr etter denne forskriften ilegges likevel ikke dersom overtredelsen framstår som særlig graverende, særlig trafikkfarlig, ved gjentakelser, eller dersom forholdet av andre grunner bør følges opp ved vanlig straffeprosessuell forfølgning.</article></article><article class="legalArticle" data-lovdata-URL="LTI/forskrift/2021-03-26-963/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Klage</span></h3><article class="legalP" id="kapittel-1-paragraf-4-ledd-1">Tingretten er klageinstans ved klage over ilagt overtredelsesgebyr. Klagen skal sendes til den myndighet som har ilagt overtredelsesgebyret i det området der overtredelsesgebyret er ilagt. Dersom det er hensiktsmessig kan klagen framsettes i et annet område. Mindreårige som ikke har fylt 16 år, kan klage over ileggelsen når verge samtykker.</article><article class="legalP" id="kapittel-1-paragraf-4-ledd-2">Inndriving av overtredelsesgebyret overstemmende med § 2 siste ledd kan skje selv om det er påklaget, med mindre namsmyndighetene bestemmer noe annet.</article><article class="legalP" id="kapittel-1-paragraf-4-ledd-3">Forvaltningslovens regler gjelder så langt de passer.</article></article><article class="legalArticle" data-lovdata-URL="LTI/forskrift/2021-03-26-963/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Frafallelse av overtredelsesgebyr</span></h3><article class="legalP" id="kapittel-1-paragraf-5-ledd-1">I særlige tilfeller kan overtredelsesgebyr eller forhøyelse av overtredelsesgebyr frafalles av politiet/Statens vegvesen. Søknad om frafallelse kan framsettes sammen med, eller uten, klage til tingretten over ileggelse av overtredelsesgebyr. Søknad om frafall uten klage må fremsettes innen tre uker fra underretning om overtredelsesgebyret er kommet frem til vedkommende part.</article><article class="legalP" id="kapittel-1-paragraf-5-ledd-2">I forbindelse med klage til tingretten skal spørsmålet om frafall av overtredelsesgebyr vurderes.</article><article class="legalP" id="kapittel-1-paragraf-5-ledd-3">For avgjørelse av en søknad som nevnt i første ledd gjelder forvaltningslovens regler. Avgjørelsen kan ikke påklages.</article></article><article class="legalArticle" data-lovdata-URL="LTI/forskrift/2021-03-26-963/§6" data-name="§6" id="kapittel-1-paragraf-6"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Hvilken tingrett som er kompetent</span></h3><article class="legalP" id="kapittel-1-paragraf-6-ledd-1">Politiet/Statens vegvesen sender klagen til tingretten på det sted der den betalingspliktige bor eller oppholder seg, der overtredelsen fant sted eller der opplysninger i saken for øvrig lettest kan skaffes til veie.</article><article class="legalP" id="kapittel-1-paragraf-6-ledd-2">Den tingrett som har fått saken oversendt behandler saken, med mindre dommeren av særlige grunner finner det nødvendig å henvise den til behandling ved annen tingrett hvor det er verneting for saken.</article></article><article class="legalArticle" data-lovdata-URL="LTI/forskrift/2021-03-26-963/§7" data-name="§7" id="kapittel-1-paragraf-7"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Klagebehandling i tingretten</span></h3><article class="legalP" id="kapittel-1-paragraf-7-ledd-1">Ved tingrettens behandling av klagen gjelder straffeprosesslovens regler så langt de passer med mindre noe annet følger av denne forskriften.</article><article class="legalP" id="kapittel-1-paragraf-7-ledd-2">Reglene i straffeprosessloven kap. 9 om offentlig forsvarer gjelder ikke.</article><article class="legalP" id="kapittel-1-paragraf-7-ledd-3">Forkynning i klagesaker kan foretas av en polititjenestemann. Klagen kan avgjøres uten at det holdes rettsmøte, så framt retten finner det ubetenkelig. Dersom klageren eller vitner innkalles til rettsmøte, skal også politiet/Statens vegvesen varsles.</article><article class="legalP" id="kapittel-1-paragraf-7-ledd-4">Retten kan innhente de bevis den anser hensiktsmessig. Den kan gi politiet/Statens vegvesen pålegg og begjære rettergangsskritt foretatt ved andre retter.</article><article class="legalP" id="kapittel-1-paragraf-7-ledd-5">Er det begjært oppfriskning for oversitting av klagefristen, jf. vegtrafikkloven § 31a fjerde ledd andre punktum, kan tingretten ved behandling av begjæringen samtidig avgjøre selve saken.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-03-26-963/KAPITTEL_2"><h2>Kapittel 2. Overtredelser som kan medføre gebyr</h2><article class="legalArticle" data-lovdata-URL="LTI/forskrift/2021-03-26-963/§8" data-name="§8" id="kapittel-2-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Førerkort og andre førerdokumenter</span></h3><article class="legalP" id="kapittel-2-paragraf-1-ledd-1">Det kan ilegges overtredelsesgebyr for kjøring med motorvogn: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">uten å medbringe førerkort eller mopedførerbevis</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">uten å medbringe vognkort</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">der førerkortets og/eller førerettens gyldighet er utløpt med inntil tre måneder</td><td data-text-align="left" data-vertical-align="top">5&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">d)</td><td data-text-align="left" data-vertical-align="top">uten å medbringe bevis for yrkessjåførkompetanse</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">e)</td><td data-text-align="left" data-vertical-align="top">der yrkessjåførkompetansens gyldighet er utløpt med inntil tre måneder</td><td data-text-align="left" data-vertical-align="top">4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">f)</td><td data-text-align="left" data-vertical-align="top">for annet transportforetak enn det som er påført lærlingekontrakten.</td><td data-text-align="left" data-vertical-align="top">5&#xa0;000 kr.</td></tr></tbody></table></article><article class="legalP" id="kapittel-2-paragraf-1-ledd-2">Dersom føreren av kjøretøyet er en annen enn den som var registrert som eier ved overtredelsen, er de solidarisk ansvarlige for overtredelsesgebyrene etter bokstav c, e og f. Likestilt med eier er den som disponerer kjøretøyet ved leie- eller leasingavtale.</article></article><article class="legalArticle" data-lovdata-URL="LTI/forskrift/2021-03-26-963/§9" data-name="§9" id="kapittel-2-paragraf-2"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dekk og kjettinger</span></h3><article class="legalP" id="kapittel-2-paragraf-2-ledd-1">Det kan ilegges overtredelsesgebyr for kjøring med motorvogn: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">med ulovlige piggdekk eller kjettinger</td><td data-text-align="left" data-vertical-align="top">1&#xa0;000 kr.<br />Regnes som én overtredelse</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">uten medbrakte forskriftsmessige kjettinger</td><td data-text-align="left" data-vertical-align="top">Motorvogn med tillatt totalvekt<br />inntil 7&#xa0;500 kg: 750 kr.<br />Motorvogn med tillatt totalvekt<br />over 7&#xa0;500 kg: 1&#xa0;200 kr.<br />Motorvogn med tillatt totalvekt over 7&#xa0;500 kg som trekker tilhenger med tillatt totalvekt over 3&#xa0;500 kg: 1&#xa0;500 kr.<br />Det gis ett overtredelsesgebyr for hver manglende kjetting.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">med dekk med mønsterdybde under lovlig minimum, eller uten vinterdekk i perioden der vinterdekk særskilt er påbudt.</td><td data-text-align="left" data-vertical-align="top">Kjøretøy med tillatt totalvekt inntil 7&#xa0;500 kg: 1&#xa0;000 kr. Kjøretøy med tillatt totalvekt over 7&#xa0;500 kg: 2&#xa0;000 kr.<br />Det gis ett overtredelsesgebyr for hvert dekk med ulovlig mønsterdybde, eller manglende vinterdekk.</td></tr></tbody></table></article><article class="legalP" id="kapittel-2-paragraf-2-ledd-2">Dersom føreren av kjøretøyet er en annen enn den som var registrert som eier ved overtredelsen, er de solidarisk ansvarlige for overtredelsesgebyrene etter bokstav a, b og c. Likestilt med eier er den som disponerer kjøretøyet ved leie- eller leasingavtale.</article></article><article class="legalArticle" data-lovdata-URL="LTI/forskrift/2021-03-26-963/§10" data-name="§10" id="kapittel-2-paragraf-3"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Visse andre bruksbestemmelser</span></h3><article class="legalP" id="kapittel-2-paragraf-3-ledd-1">Det kan ilegges overtredelsesgebyr for kjøring: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">uten påbudt hastighetsmåler eller med hastighetsmåler som ikke virker</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">med motorvogn uten medbrakt varseltrekant</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">uten påbudte hovedlys foran og/eller der alle baklys og/eller alle stopplys er tildekket</td><td data-text-align="left" data-vertical-align="top">2&#xa0;000 kr.<br /></td></tr><tr><td data-text-align="left" data-vertical-align="top" /><td data-text-align="left" data-vertical-align="top">d)</td><td data-text-align="left" data-vertical-align="top">uten bruk av påbudt verneutstyr (hjelm, bilbelte)</td><td data-text-align="left" data-vertical-align="top">1&#xa0;500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">e)</td><td data-text-align="left" data-vertical-align="top">uten forskriftsmessig bruk av kjennemerker</td><td data-text-align="left" data-vertical-align="top">3&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">f)</td><td data-text-align="left" data-vertical-align="top">med signalhorn som gir lyd med varierende tonehøyde eller styrke</td><td data-text-align="left" data-vertical-align="top">500 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">g)</td><td data-text-align="left" data-vertical-align="top">i strid med forbud mot bruk av motorvogn fastsatt i midlertidig vedtak eller forskrift om trafikkregulerende tiltak gitt med hjemmel i vegtrafikkloven § 7 andre ledd som følge av overskridelse eller fare for overskridelse av grenseverdiene i forurensningsforskriften kapittel 7</td><td data-text-align="left" data-vertical-align="top">1&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">h)</td><td data-text-align="left" data-vertical-align="top">med overlastet kjøretøy med tillatt totalvekt t.o.m. 3500 kg når overlasten utgjør over 30&#xa0;% eller over 500 kg mer enn tillatt totalvekt</td><td data-text-align="left" data-vertical-align="top">3&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">i)</td><td data-text-align="left" data-vertical-align="top">med flere personer enn tillatt i eller på kjøretøyet.</td><td data-text-align="left" data-vertical-align="top">3&#xa0;000 kr.</td></tr></tbody></table></article><article class="legalP" id="kapittel-2-paragraf-3-ledd-2">Dersom føreren av kjøretøyet er en annen enn den som var registrert som eier ved overtredelsen, er de solidarisk ansvarlige for bokstav h). Likestilt med eier er den som ved disponerer kjøretøyet ved leie- eller leasingavtale.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-03-26-963/KAPITTEL_3"><h2>Kapittel 3. Overtredelser av reglene for kjøre- og hviletid</h2><article class="legalArticle" data-lovdata-URL="LTI/forskrift/2021-03-26-963/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Kjøretider</span></h3><article class="legalP" id="kapittel-3-paragraf-1-ledd-1">Foretaket og fører kan ilegges overtredelsesgebyr for følgende overtredelser: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">overskridelse av daglig kjøretid på 9 timer, der det ikke er tillatt å forlenge kjøretiden til 10 timer, for kjøringen fra og med 10 timer til 11 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">overskridelse av daglig kjøretid på 10 timer, der det er tillatt å forlenge kjøretiden til 10 timer, for kjøringen fra og med 11 timer til 12 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">overskridelse av ukentlig kjøretid på over 56 timer, for kjøringen fra og med 60 timer til 65 timer</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">d)</td><td data-text-align="left" data-vertical-align="top">overskridelse av samlet kjøretid i løpet av to påfølgende uker på over 90 timer, for kjøringen fra og med 100 timer til 105 timer.</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-26-963/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Pauser</span></h3><article class="legalP" id="kapittel-3-paragraf-2-ledd-1"><table><tbody><tr><td data-text-align="left" data-vertical-align="top">Foretaket og fører kan ilegges overtredelsesgebyr for overskridelse av uavbrutt kjøretid på 4,5 timer, for kjøringen fra og med 5 timer til 6 timer.</td><td data-text-align="left" data-vertical-align="top">Fører: 1000 kr.<br />Foretak: 2000 kr.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-26-963/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Hviletider</span></h3><article class="legalP" id="kapittel-3-paragraf-3-ledd-1">Foretaket og fører kan ilegges overtredelsesgebyr for følgende overtredelser: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">ved utilstrekkelig døgnhvil på mindre enn 11 timer, dersom redusert døgnhvil ikke er tillatt, fra og med 8,5 timer til 10 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">ved utilstrekkelig døgnhvil på mindre enn 9 timer, dersom redusert døgnhvil er tillatt, fra og med 7 timer til 8 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">ved utilstrekkelig oppdelt døgnhvil på mindre enn 3 + 9 timer, for oppdelt døgnhvil på 3 timer + fra og med 7 timer til 8 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr<br /></td></tr><tr><td data-text-align="left" data-vertical-align="top" /><td data-text-align="left" data-vertical-align="top">d)</td><td data-text-align="left" data-vertical-align="top">ved utilstrekkelige døgnhvil på mindre enn 9 timer for flermannsbetjening, fra og med 7 timer til 8 timer</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">e)</td><td data-text-align="left" data-vertical-align="top">ved utilstrekkelig redusert ukehvil på mindre enn 24 timer, fra og med 20 timer til 22 timer</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">f)</td><td data-text-align="left" data-vertical-align="top">ved utilstrekkelig normal ukehvil på mindre enn 45 timer, hvis en redusert ukehvil ikke er tillatt, fra og med 36 timer til 42 timer</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">g)</td><td data-text-align="left" data-vertical-align="top">ved overskridelse av 6 påfølgende 24-timersperioder, etter avslutning av forutgående ukehvil (144 timer), fra og med 147 timer til 156 timer.</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-26-963/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Overskridelse av 12-dagersregelen ved internasjonal persontransport utenfor rute</span></h3><article class="legalP" id="kapittel-3-paragraf-4-ledd-1">Foretaket og fører kan ilegges overtredelsesgebyr for følgende overtredelser: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">a)</td><td data-text-align="left" data-vertical-align="top">ved overskridelse av 12 påfølgende 24-timersperioder etter forutgående regulær ukehvil, fra og med 291 timer til 300 timer</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">b)</td><td data-text-align="left" data-vertical-align="top">ved utilstrekkelig hviletid etter 12 påfølgende 24-timersperioder, fra 65 timer til og med 67 timer</td><td data-text-align="left" data-vertical-align="top">Fører: 2&#xa0;000 kr.<br />Foretak: 4&#xa0;000 kr.</td></tr><tr><td data-text-align="left" data-vertical-align="top" /><td data-text-align="left" data-vertical-align="top">c)</td><td data-text-align="left" data-vertical-align="top">ved overskridelse av kjøretiden i perioden mellom kl. 22:00 og 06:00 på mer enn tre timer før pause, dersom kjøretøyet ikke har mer enn én fører, fra 3 timer til 4,5 timer.</td><td data-text-align="left" data-vertical-align="top">Fører: 1000 kr.<br />Foretak: 2000 kr.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-26-963/§15" data-name="§15" id="kapittel-3-paragraf-5"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Feil bruk av diagramskive eller sjåførkort ved flerbemanning</span></h3><article class="legalP" id="kapittel-3-paragraf-5-ledd-1"><table><tbody><tr><td data-text-align="left" data-vertical-align="top">Foretaket og fører kan ilegges overtredelsesgebyr der det ikke er benyttet riktig diagramskive, eller sjåførkortet ikke er satt riktig på plass ved flerbemanning.</td><td data-text-align="left" data-vertical-align="top">Fører: 1&#xa0;000 kr.<br />Foretak: 2&#xa0;000 kr.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-26-963/§16" data-name="§16" id="kapittel-3-paragraf-6"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Gebyrtak</span></h3><article class="legalP" id="kapittel-3-paragraf-6-ledd-1">Det ilegges ett overtredelsesgebyr per overtredelse.</article><article class="legalP" id="kapittel-3-paragraf-6-ledd-2">Samlet gebyr for en kontrollperiode for kjøre- og hviletid kan ikke overstige 20&#xa0;000 kr for fører. For foretak kan gebyret ikke overstige 40&#xa0;000 kr per fører.</article></article><article class="legalArticle" data-lovdata-URL="LTI/forskrift/2021-03-26-963/§17" data-name="§17" id="kapittel-3-paragraf-7"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Der fører og foretak er samme person</span></h3><article class="legalP" id="kapittel-3-paragraf-7-ledd-1">Der foretak og fører er samme person ilegges overtredelsesgebyr kun til fører.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2021-03-26-963/KAPITTEL_4"><h2>Kapittel 4. Sluttbestemmelser</h2><article class="legalArticle" data-lovdata-URL="LTI/forskrift/2021-03-26-963/§18" data-name="§18" id="kapittel-4-paragraf-1"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Ikrafttredelse</span></h3><article class="legalP" id="kapittel-4-paragraf-1-ledd-1">Forskriften trer i kraft 1. september 2021. Samtidig oppheves forskrift 17. september 1993 nr. 855 om gebyr for visse overtredelser av vegtrafikklovgivningen.</article></article></section><section class="section" id="kapittel-5" data-lovdata-URL="LTI/forskrift/2021-03-26-963/KAPITTEL_5"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2021-07-06" data-gazette-note-type="rettelse"><article class="defaultP">§ 10 annet ledd siste punktum skal lyde:</article><article class="legalP" id="kapittel-5-ledd-1">Likestilt med eier er den <i>som disponerer</i> kjøretøyet ved leie- eller leasingavtale.</article></article></section></main></body></html>