<!DOCTYPE html><html lang="no"><head><title>Forskrift om endring i forskrift om særavgifter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-23-2189</dd><dt class="dokid">DokumentID</dt><dd class="dokid">LTI/forskrift/2021-06-23-2189</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2001-12-11-1451</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1933-05-19-11/§1</li><li>null</li></ul></dd><dt class="dateOfPublication">Kunngjort</dt><dd class="dateOfPublication">2021-06-29 16:10</dd><dt class="journalNumber">Journalnummer</dt><dd class="journalNumber">2021-1247</dd><dt class="titleShort">Korttittel</dt><dd class="titleShort">Endr. i forskrift om særavgifter</dd><dt class="title">Tittel</dt><dd class="title">Forskrift om endring i forskrift om særavgifter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 23. juni 2021 med hjemmel i lov 19. mai 1933 nr. 11 om særavgifter (særavgiftsloven) § 1 og Stortingets avgiftsvedtak.</dd><dt class="refid">RefID</dt><dd class="refid">forskrift/2021-06-23-2189</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om særavgifter<ul class="tocSubUl"><li>I<ul class="tocSubUl"><li>§ 3-25-1. Saklig virkeområde</li><li>§ 3-25-2. Avgiftsgrunnlag, -beregning og -sats</li><li>§ 3-25-3. Når avgiftsplikten oppstår</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-23-2189" id="dokument"><h1>Forskrift om endring i forskrift om særavgifter</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-23-2189/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2001 nr. 1451 om særavgifter gjøres følgende endringer:</article> <article class="defaultP" margin-top="true">§ 2-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For avgift på teknisk etanol, avgift på elektrisk kraft, avgift på utslipp av NO<sub>x</sub>, veibruksavgift på naturgass og LPG, flypassasjeravgift, avgift på trafikkforsikringer, avgift på produksjon av fisk og avgift på viltlevende marine ressurser oppstår avgiftsplikten etter bestemmelsene i henholdsvis § 3-3-3, § 3-12-2, § 3-19-4, § 3-21-2, § 3-22-3, § 3-23-3, § 3-24-3 og § 3-25-3.</article> <article class="defaultP" margin-top="true">§ 2-4 nytt fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Det gis refusjon for innbetalt avgift på alkoholfrie drikkevarer som returneres til virksomheter som var registrert for avgiften per 30. juni 2021. Vilkårene i første ledd bokstav c og d gjelder tilsvarende. Det er i tillegg et vilkår at virksomheten har fått tilbakeført faktisk og juridisk rådighet over varene. Dersom fysisk tilbakeføring er upraktisk, gjelder annet ledd tilsvarende. Søknad om refusjon sendes skattekontoret innen 1. juli 2022.</article> <article class="defaultP" margin-top="true">Kap. 3-1 skal lyde:</article><span class="futuretitle" id="kapittel-1-foreslåttittel-1">Kap. 3-1. Avgift på tobakksvarer, e-væske og andre nikotinvarer</span> <article class="defaultP" margin-top="true">§ 3-1-1 niende ledd skal lyde:</article><article class="numberedLegalP" data-numerator="9" id="kapittel-1-nummer-3">(9) Varer som ut fra reklame, etiketter og lignende er ment eller som er tjenlig som erstatning for avgiftspliktige tobakksvarer etter annet til sjette ledd, kan avgiftsbelegges som tobakksvarer.</article> <article class="defaultP" margin-top="true">§ 3-1-1 nytt ellevte til trettende ledd skal lyde:</article><article class="numberedLegalP" data-numerator="11" id="kapittel-1-nummer-4">(11) Som e-væske regnes nikotinholdig væske som inneholder inntil 20 milligram nikotin per milliliter væske.</article><article class="numberedLegalP" data-numerator="12" id="kapittel-1-nummer-5">(12) Som andre nikotinvarer regnes varer inneholdende nikotin til bruk i munn eller nese, med unntak av e-væske.</article><article class="numberedLegalP" data-numerator="13" id="kapittel-1-nummer-6">(13) Ellevte og tolvte ledd omfatter ikke varer som inneholder tobakk eller narkotika, og varer som er omfattet av legemiddelloven eller lov om medisinsk utstyr.</article> <article class="defaultP" margin-top="true">§ 3-1-2 nye fjerde og femte ledd skal lyde:</article><article class="numberedLegalP" data-numerator="4" id="kapittel-1-nummer-7">(4) Ved beregning av avgift på nikotinholdig e-væske legges antall milliliter e-væske til grunn.</article><article class="numberedLegalP" data-numerator="5" id="kapittel-1-nummer-8">(5) Ved beregning av avgift på andre nikotinvarer legges varens nettovekt til grunn.</article> <article class="defaultP" margin-top="true">Nytt kapittel 3-25 skal lyde:</article><span class="futuretitle" id="kapittel-1-foreslåttittel-2">Kap. 3-25. Avgift på viltlevende marine ressurser</span><article class="futureLegalArticle" data-name="§3-25-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-25-1</span>. <span class="legalArticleTitle">Saklig virkeområde</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Avgiftsplikten omfatter viltlevende marine ressurser som er høstet av norskregistrerte fartøy og som førstehåndsomsettes i samsvar med fiskesalslagslova. Avgiftsplikten omfatter også viltlevende marine ressurser som leveres i utlandet, og ressurser som overtas av fiskeren selv.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Avgiftsplikten omfatter ikke viltlevende marine ressurser som er inndratt etter forskrift 12. mars 2010 nr. 390 om inndraging av fangst og bruk av inndregne midlar.</article></article><article class="futureLegalArticle" data-name="§3-25-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-25-2</span>. <span class="legalArticleTitle">Avgiftsgrunnlag, -beregning og -sats</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Avgiften beregnes av brutto salgsbeløp minus den avgift som skal betales til fiskesalgslaget etter fiskesalslagslova. Med brutto salgsbeløp menes summen av mengde viltlevende marine ressurser (kvantum i kg) multiplisert med pris (pr. kg), eksklusiv merverdiavgift.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Ved fastsetting av avgift skal satsen som gjaldt på omsetningsdato legges til grunn.</article></article><article class="futureLegalArticle" data-name="§3-25-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-25-3</span>. <span class="legalArticleTitle">Når avgiftsplikten oppstår</span></span><article class="legalP" id="kapittel-1-foreslåttparagraf-3-ledd-1">Avgiftsplikten oppstår ved førstehåndsomsetning av viltlevende marine ressurser i samsvar med fiskesalslagslova.</article></article> <article class="defaultP" margin-top="true">Kap. 3-4 Avgift på alkoholfrie drikkevarer oppheves.</article> <article class="defaultP" margin-top="true">§ 4-10-1 første ledd første punktum skal lyde:</article><article class="legalP" id="kapittel-1-ledd-2">Drikkevareemballasje, alkohol, tobakks- og nikotinvarer og sukker mv. kan innføres uten avgift dersom de leveres til salg eller bruk om bord i fartøy eller luftfartøy som skal forlate merverdiavgiftsområdet.</article> <article class="defaultP" margin-top="true">§ 4-11-1 første ledd første punktum skal lyde:</article><article class="legalP" id="kapittel-1-ledd-3">Drikkevareemballasje, alkohol, tobakks- og nikotinvarer og sukker mv. kan innføres uten avgift dersom varene leveres til toll- og avgiftsfritt utsalg på lufthavn (tax free) for salg til passasjerer som reiser til utlandet eller som ankommer Norge med luftfartøy.</article> <article class="defaultP" margin-top="true">§ 4-12-1 første ledd skal lyde:</article><article class="numberedLegalP" data-numerator="1" id="kapittel-1-nummer-9">(1) Sjokolade- og sukkervarer, alkoholfrie drikkevarer, drikkevareemballasje, sukker, viltlevende marine ressurser og produsert laks, ørret og regnbueørret som leveres vederlagsfritt fra registrert virksomhet til mottaker for utdeling på veldedig grunnlag, er fritatt for avgift.</article> <article class="defaultP" margin-top="true">§ 5-1 ny bokstav o skal lyde:<ul class="defaultList"><li data-li-identifier="o." data-name="o."><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">salgsorganisasjoner som er godkjent etter fiskesalslagslova.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-23-2189/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2021.</article></section></main></body></html>