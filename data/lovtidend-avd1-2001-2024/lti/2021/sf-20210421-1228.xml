<!DOCTYPE html><html lang="no"><head><title>Forskrift om endring i forskrift om restriktive tiltak vedrørende situasjonen i Myanmar/Burma</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-21-1228</dd><dt class="dokid">DokumentID</dt><dd class="dokid">LTI/forskrift/2021-04-21-1228</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen, Seksjon for humanitær- og strafferett</li></ul></dd><dt class="dateInForce">I kraft fra</dt><dd class="dateInForce">2021-04-21</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-07-04-895</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>forskrift/2003-07-04-895/§6</li><li>lov/2021-04-16-18</li></ul></dd><dt class="dateOfPublication">Kunngjort</dt><dd class="dateOfPublication">2021-04-23 15:15</dd><dt class="journalNumber">Journalnummer</dt><dd class="journalNumber">2021-0625</dd><dt class="titleShort">Korttittel</dt><dd class="titleShort">Endr. i forskrift om restriktive tiltak vedrørende situasjonen i Myanmar/Burma</dd><dt class="title">Tittel</dt><dd class="title">Forskrift om endring i forskrift om restriktive tiltak vedrørende situasjonen i Myanmar/Burma</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 21. april 2021 med hjemmel i forskrift 4. juli 2003 nr. 895 om restriktive tiltak vedrørende situasjonen i Myanmar/Burma § 6.</dd><dt class="refid">RefID</dt><dd class="refid">forskrift/2021-04-21-1228</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak vedrørende situasjonen i Myanmar/Burma<ul class="tocSubUl"><li>I<ul class="tocSubUl"><li>Artikkel 4da</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-21-1228" id="dokument"><h1>Forskrift om endring i forskrift om restriktive tiltak vedrørende situasjonen i Myanmar/Burma</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-21-1228/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 4. juli 2003 nr. 895 om restriktive tiltak vedrørende situasjonen i Myanmar/Burma gjøres følgende endringer:</article> <article class="defaultP" margin-top="true">Ny tittel skal lyde:</article><article class="defaultP"><i>Forskrift om restriktive tiltak i lys av situasjonen i Myanmar/Burma</i></article> <article class="defaultP" margin-top="true">I § 2 (1) skal ordet «vedrørende» endres til «i lys av».</article> <article class="defaultP" margin-top="true">I forskriftens vedlegg As tittel skal ordet «vedrørende» endres til «i lys av».</article> <article class="defaultP" margin-top="true">Forskriftens vedlegg A Artikkel 4a nr. 3 skal lyde:</article><article class="numberedLegalP" data-numerator="3" id="kapittel-1-nummer-1">3. Vedlegg IV omfatter<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">fysiske personer fra Myanmars væpnede styrker (Tatmadaw), Myanmars politistyrke og grensevakten som er ansvarlige for alvorlige brudd på menneskerettighetene i Myanmar/Burma,</article></article></li><li data-li-identifier="b)" data-name="b)"><article class="listArticle" id="kapittel-1-nummer-1-punkt-2"><article class="legalP" id="kapittel-1-nummer-1-punkt-2-ledd-1">fysiske og juridiske personer, enheter eller organer hvis handlinger, politikk eller aktiviteter undergraver demokratiet eller rettsstaten i Myanmar/Burma, eller som er involvert i eller støtter handlinger som truer freden, sikkerheten eller stabiliteten i Myanmar/Burma,</article></article></li><li data-li-identifier="c)" data-name="c)"><article class="listArticle" id="kapittel-1-nummer-1-punkt-3"><article class="legalP" id="kapittel-1-nummer-1-punkt-3-ledd-1">fysiske personer fra Myanmars væpnede styrker (Tatmadaw), Myanmars politistyrke og grensevakten som er ansvarlige for å hindre levering av humanitær bistand til sivilpersoner som lider nød,</article></article></li><li data-li-identifier="d)" data-name="d)"><article class="listArticle" id="kapittel-1-nummer-1-punkt-4"><article class="legalP" id="kapittel-1-nummer-1-punkt-4-ledd-1">fysiske personer fra Myanmars væpnede styrker (Tatmadaw), Myanmars politistyrke og grensevakten som er ansvarlige for å hindre uavhengige granskninger om angivelige alvorlige menneskerettsbrudd eller -overgrep,</article></article></li><li data-li-identifier="e)" data-name="e)"><article class="listArticle" id="kapittel-1-nummer-1-punkt-5"><article class="legalP" id="kapittel-1-nummer-1-punkt-5-ledd-1">juridiske personer, enheter eller organer som eies eller kontrolleres av Myanmars væpnede styrker (Tatmadaw), eller som genererer inntekter for, støtter eller drar fordel av Myanmars væpnede styrker (Tatmadaw),</article></article></li><li data-li-identifier="f)" data-name="f)"><article class="listArticle" id="kapittel-1-nummer-1-punkt-6"><article class="legalP" id="kapittel-1-nummer-1-punkt-6-ledd-1">fysiske eller juridiske personer, enheter eller organer som er tilknyttet personene, enhetene og organene omtalt i bokstav a)–e).</article></article></li></ul></article> <article class="defaultP" margin-top="true">Ny artikkel 4da i forskriftens vedlegg A skal lyde:</article><article class="futureLegalArticle" data-name="a4da" id="kapittel-1-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 4da</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Medlemsstatenes kompetente myndigheter kan gjøre unntak fra bestemmelsene i artikkel 4a og gi tillatelse, på de vilkår de finner hensiktsmessige, til å frigi eller stille til rådighet visse frosne penger eller formuesgoder, når det er fastslått at pengene eller formuesgodene er nødvendige for humanitære formål, som å yte eller legge til rette for yting av bistand, herunder medisinsk utstyr og matvarer, for transport av humanitære hjelpearbeidere og tilhørende bistand, eller for evakuering fra Myanmar/Burma.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 1, innen fire uker etter at tillatelsen er gitt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-21-1228/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft straks.</article></section></main></body></html>