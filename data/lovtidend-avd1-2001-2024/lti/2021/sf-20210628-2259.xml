<!DOCTYPE html><html lang="no"><head><title>Forskrift om endring i forskrift om tilskudd til audiovisuell produksjon</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-28-2259</dd><dt class="dokid">DokumentID</dt><dd class="dokid">LTI/forskrift/2021-06-28-2259</dd><dt class="ministry">Departement</dt><dd class="ministry"><ul><li>Kulturdepartementet</li></ul></dd><dt class="subunit">Etat</dt><dd class="subunit"><ul><li>Norsk Filminstitutt</li></ul></dd><dt class="dateInForce">I kraft fra</dt><dd class="dateInForce">2021-06-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-10-31-1264</li></ul></dd><dt class="basedOn">Hjemmel</dt><dd class="basedOn"><ul><li>forskrift/2016-10-07-1196/§6</li></ul></dd><dt class="dateOfPublication">Kunngjort</dt><dd class="dateOfPublication">2021-07-01 17:35</dd><dt class="journalNumber">Journalnummer</dt><dd class="journalNumber">2021-1293</dd><dt class="titleShort">Korttittel</dt><dd class="titleShort">Endr. i forskrift om tilskudd til audiovisuell produksjon</dd><dt class="title">Tittel</dt><dd class="title">Forskrift om endring i forskrift om tilskudd til audiovisuell produksjon</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Norsk filminstitutt 28. juni 2021 med hjemmel i forskrift 7. oktober 2016 nr. 1196 om tilskudd til produksjon og formidling av audiovisuelle verk § 6.</dd><dt class="refid">RefID</dt><dd class="refid">forskrift/2021-06-28-2259</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til audiovisuell produksjon<ul class="tocSubUl"><li>I<ul class="tocSubUl"><li>§ 3-20. Midlertidig tilskuddsordning for kompensasjon for redusert billettsalg på kino</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-28-2259" id="dokument"><h1>Forskrift om endring i forskrift om tilskudd til audiovisuell produksjon</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-28-2259/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 31. oktober 2016 nr. 1264 om tilskudd til audiovisuell produksjon gjøres følgende endring:</article> <article class="defaultP" margin-top="true">Ny § 3-20 skal lyde:</article><article class="futureLegalArticle" data-name="§3-20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-20</span>. <span class="legalArticleTitle">Midlertidig tilskuddsordning for kompensasjon for redusert billettsalg på kino</span></span><article class="legalP" id="kapittel-1-foreslåttparagraf-1-ledd-1">Det kan kompenseres for redusert salg av kinobilletter fra 13. mars 2020 til 31. oktober 2020 på grunn av nasjonale eller regionale covid-19-restriksjoner. Salgsreduksjonen beregnes ut fra Norsk Filminstitutts skjønnsmessige vurdering av salgspotensialet regnet uten restriksjoner.</article><article class="legalP" id="kapittel-1-foreslåttparagraf-1-ledd-2">Kompensasjonen gis i form av tilskudd til filmens produsent og beregnes på grunnlag av filmens anslåtte reduksjon i billettsalg, og proporsjonalt ut fra tilskuddsordningens ramme.</article><article class="legalP" id="kapittel-1-foreslåttparagraf-1-ledd-3">Det gis kun kompensasjon for filmer med premiere etter 1. januar 2020 og premiere eller planlagt premiere før 1. oktober 2020.</article><article class="legalP" id="kapittel-1-foreslåttparagraf-1-ledd-4">Filmene må ha bestått norsk kulturtest jf. § 1-4 og oppfylt minimum 3 av 4 krav der filmen har fått produksjonstilskudd fra Norsk filminstitutt, eller 4 av 4 krav der filmen ikke har fått produksjonstilskudd fra Norsk filminstitutt.</article><article class="legalP" id="kapittel-1-foreslåttparagraf-1-ledd-5">Filmen må ha vært planlagt for ordinær kinodistribusjon.</article><article class="legalP" id="kapittel-1-foreslåttparagraf-1-ledd-6">Produsent kan ikke ha fått kompensasjonsordningsmidler eller stimuleringsordningsmidler for filmen direkte ved egen søknad, eller gjennom søknad fra distributør.</article><article class="legalP" id="kapittel-1-foreslåttparagraf-1-ledd-7">Tilskudd etter denne forskrift anses ikke som inntekt berettiget til etterhåndstilskudd. Tilskuddet skal imidlertid inngå i filmens inntektsstrøm, slik at produsent er ansvarlig for å behandle dette tilskuddet som om det hadde vært inntekt fra salg på norske kinoer. Dette gjelder både i relasjon til filmens investorer og royaltyinnehavere.</article><article class="legalP" id="kapittel-1-foreslåttparagraf-1-ledd-8">Tilskuddet er et engangstilskudd uten krav til regnskap.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-28-2259/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>