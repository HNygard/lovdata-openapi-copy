<!DOCTYPE html><html lang="no"><head><title>Forskrift om endring i utlendingsforskriften (opptak og sletting av biometrisk personinformasjon i utlendingssaker)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-11-736</dd><dt class="dokid">DokumentID</dt><dd class="dokid">LTI/forskrift/2021-03-11-736</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-04-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§56</li><li>lov/2008-05-15-35/§100</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2021-03-18 15:35</dd><dt class="journalNumber">Journalnummer</dt><dd class="journalNumber">2021-0382</dd><dt class="titleShort">Korttittel</dt><dd class="titleShort">Endr. i utlendingsforskriften (opptak og sletting av biometrisk personinformasjon i utlendingssaker)</dd><dt class="title">Tittel</dt><dd class="title">Forskrift om endring i utlendingsforskriften (opptak og sletting av biometrisk personinformasjon i utlendingssaker)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 11. mars 2021 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 56, § 100 og § 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2021-03-11-736</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i utlendingsforskriften (opptak og sletting av biometrisk personinformasjon i utlendingssaker)<ul class="tocSubUl"><li>I<ul class="tocSubUl"><li>§ 18-1. Opptak og lagring av ansiktsfoto og fingeravtrykk, jf. lovens § 100</li><li>§ 18-2. Registrering av ansiktsfoto og fingeravtrykk i utlendingsregisteret</li><li>§ 18-4. Sletting av fingeravtrykk og ansiktsfoto</li><li>§ 19A-6. Sletting av fingeravtrykk, jf. § 100 og § 139</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-11-736" id="dokument"><h1>Forskrift om endring i utlendingsforskriften (opptak og sletting av biometrisk personinformasjon i utlendingssaker)</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-11-736/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 10-2 annet ledd skal lyde:</article><article class="legalP" id="kapittel-1-ledd-2">Søkeren må dokumentere sin identitet ved pass eller annet legitimasjonsdokument utstedt av offentlig myndighet, og skal pålegges å dokumentere andre opplysninger som er gitt når dette anses nødvendig. I forbindelse med at det fremmes søknad om oppholdstillatelse eller visum kan det stilles krav om at det skal tas ansiktsfoto og fingeravtrykk, jf. lovens § 100 og forskriftens § 3-4 og § 18-1. Det skal gjøres påtegning om hvordan søkerens identitet er bekreftet, jf. også lovens § 100 og forskriftens § 18-1.</article> <article class="defaultP" margin-top="true">§ 10-2 fjerde ledd første punktum skal lyde:</article><article class="legalP" id="kapittel-1-ledd-3">Norsk utenriksstasjon kan, etter fullmakt fra Utlendingsdirektoratet, inngå avtale med ekstern tjenesteyter, som på vegne av utenriksstasjonen kan utføre oppgaver med å motta søknad om oppholdstillatelse, herunder oppta ansiktsfoto, fingeravtrykk og signatur, håndheve de krav som stilles til legitimasjonskontroll og gi generell praktisk veiledning om hvordan søknaden skal fremmes og hvilke dokumenter som skal legges ved søknaden.</article> <article class="defaultP" margin-top="true">§ 18-1 skal lyde:</article><article class="futureLegalArticle" data-name="§18-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18-1</span>. <span class="legalArticleTitle">Opptak og lagring av ansiktsfoto og fingeravtrykk, jf. lovens § 100</span></span><article class="legalP" id="kapittel-1-foreslåttparagraf-1-ledd-1">Det skal opptas og lagres biometrisk personinformasjon i form av ansiktsfoto og fingeravtrykk av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">utlending som søker beskyttelse eller omfattes av lovens § 35</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">utlending som søker oppholdstillatelse, så langt det er mulig. I tilfeller der det skal innhentes fingeravtrykk og ansiktsfoto, men dette ikke er mulig å gjøre før innreise til Norge av organisatoriske årsaker, skal innhenting skje etter innreise til Norge</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">utlending som får oppholdstillatelse og som ikke allerede er registrert med fingeravtrykk eller ansiktsfoto</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">utlending som søker Schengenvisum, jf. lovens § 10 eller visum av humanitære grunner, jf. lovens § 11, med mindre unntak følger av visumforordningen. I tillegg til at ansiktsfoto og fingeravtrykk skal lagres i VIS, jf. lovens § 102 b første ledd bokstav b og c, skal opplysningene så langt det er mulig også registreres i utlendingsregisteret</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">utlending som søker innreisevisum, jf. lovens § 12</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">utlending som ikke kan dokumentere sin identitet eller som det er grunn til å mistenke for å oppgi uriktige opplysninger</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">utlending som oppholder seg ulovlig i Norge</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">utlending som er bortvist etter å ha blitt ilagt straff eller strafferettslig reaksjon, jf. straffeloven § 30</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-9"><article class="legalP" id="kapittel-1-foreslåttparagraf-1-ledd-1-punkt-9-ledd-1">utlending som er utvist.</article></article></li></ul></article><article class="legalP" id="kapittel-1-foreslåttparagraf-1-ledd-2">Det skal ikke opptas fingeravtrykk etter første ledd av barn under seks år. I tilfeller som faller inn under første ledd bokstav d, skal det ikke opptas fingeravtrykk av barn under tolv år, jf. visumforordningen artikkel 13 nr. 7 bokstav a.</article><article class="legalP" id="kapittel-1-foreslåttparagraf-1-ledd-3">Opptak av ansiktsfoto eller fingeravtrykk etter første ledd kan utføres av Utlendingsdirektoratet, politiet, norsk utenrikstjeneste eller ekstern tjenesteyter i henhold til avtale etter § 10-2 fjerde ledd.</article><article class="legalP" id="kapittel-1-foreslåttparagraf-1-ledd-4">Utlending som får oppholdstillatelse før innreise kan etter innreise pålegges kontroll mot registrert ansiktsfoto og fingeravtrykk, herunder i forbindelse med søknad om fornyet eller permanent oppholdstillatelse. Ved slik kontroll kan det også foretas fornyet opptak og registrering. Det kan også ellers pålegges ny registrering dersom dette er nødvendig for oppdatering av utlendingsregisteret.</article><article class="legalP" id="kapittel-1-foreslåttparagraf-1-ledd-5">Opptak og registrering av ansiktsfoto eller fingeravtrykk etter første ledd kan unnlates dersom dette allerede er registrert og det ikke anses å være behov for ny registrering.</article><article class="legalP" id="kapittel-1-foreslåttparagraf-1-ledd-6">Utlendingsdirektoratet fastsetter, i samarbeid med Utenriksdepartementet, nærmere retningslinjer som sikrer nødvendige unntak fra kravet til opptak av fingeravtrykk og ansiktsfoto for utenlandske diplomater mv., jf. lovens § 5 og forskriftens § 1-4, § 1-5 og § 1-5A.</article><article class="legalP" id="kapittel-1-foreslåttparagraf-1-ledd-7">Utlendingsdirektoratet kan fastsette når fingeravtrykk og ansiktsfoto for øvrig skal tas i henhold til lovens § 100 første ledd. Utlendingsdirektoratet kan herunder fastsette rutiner for opptak og registrering av ansiktsfoto i identitetskort som benyttes i asylmottak.</article><article class="legalP" id="kapittel-1-foreslåttparagraf-1-ledd-8">En utlending som oppholder seg i Norge og som blir innkalt til kontroll eller opptak av ansiktsfoto eller fingeravtrykk etter bestemmelsene ovenfor eller etter andre bestemmelser i loven eller forskriften, har plikt til å møte og medvirke til dette.</article><article class="legalP" id="kapittel-1-foreslåttparagraf-1-ledd-9">For behandling av fingeravtrykk i henhold til Dublin-samarbeidet, jf. lovens § 32 fjerde ledd, gjelder reglene i § 18-5 til § 18-11.</article></article> <article class="defaultP" margin-top="true">§ 18-2 skal lyde:</article><article class="futureLegalArticle" data-name="§18-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 18-2</span>. <span class="legalArticleTitle">Registrering av ansiktsfoto og fingeravtrykk i utlendingsregisteret</span></span><article class="legalP" id="kapittel-1-foreslåttparagraf-2-ledd-1">Fingeravtrykk og ansiktsfoto som opptas for lagring etter § 18-1, skal registreres i et elektronisk register (utlendingsregisteret).</article><article class="legalP" id="kapittel-1-foreslåttparagraf-2-ledd-2">Utlendingsdirektoratet er behandlingsansvarlig for utlendingsregisteret, og Kripos er databehandler.</article></article> <article class="defaultP" margin-top="true">§ 18-4 skal lyde:</article><article class="futureLegalArticle" data-name="§18-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 18-4</span>. <span class="legalArticleTitle">Sletting av fingeravtrykk og ansiktsfoto</span></span><article class="legalP" id="kapittel-1-foreslåttparagraf-3-ledd-1">Fingeravtrykk skal slettes fra utlendingsregisteret når utlendingen har fått innvilget permanent oppholdstillatelse, eller fem år etter siste innvilgelse eller fornyelse av midlertidig oppholdstillatelse. Det er likevel et vilkår for sletting som nevnt i første punktum at utlendingens identitet er bekreftet gjennom fremleggelse av dokumentasjon med nødvendig notoritet eller utlendingen innvilges statsborgerskap i Norge eller i et annet land som deltar i Eurodac-samarbeidet. Om dette vilkåret ikke er oppfylt, skal fingeravtrykk slettes 20 år etter innvilgelse av midlertidig oppholdstillatelse.</article><article class="legalP" id="kapittel-1-foreslåttparagraf-3-ledd-2">Fingeravtrykk skal slettes når en utlending har fått dokumentert oppholdsretten etter EØS-regelverket, jf. § 19-22, § 19-23 og § 19-24.</article><article class="legalP" id="kapittel-1-foreslåttparagraf-3-ledd-3">Fingeravtrykk av en utlending som har fått endelig avslag på en søknad om beskyttelse, visum eller annen tillatelse, eller som blir bortvist eller får en tillatelse tilbakekalt, skal slettes 10 år etter endelig vedtak, forutsatt at vedtaket er iverksatt, eller tidligere dersom utlendingen gis statsborgerskap i Norge eller i et annet land som deltar i Eurodac-samarbeidet.</article><article class="legalP" id="kapittel-1-foreslåttparagraf-3-ledd-4">Fingeravtrykk av en utlending som har fått visum, slettes fem år etter utstedelsen.</article><article class="legalP" id="kapittel-1-foreslåttparagraf-3-ledd-5">Fingeravtrykk som allerede er registrert ved forskriftens ikrafttredelse, slettes når samlet lagringstid innebærer at slettefristene nevnt i første til fjerde ledd utløper.</article><article class="legalP" id="kapittel-1-foreslåttparagraf-3-ledd-6">Fingeravtrykk av en utlending som er utvist fra riket med tidsbegrenset innreiseforbud, skal slettes 10 år etter endelig vedtak, forutsatt at vedtaket er iverksatt. Fingeravtrykk i slike saker som allerede er registrert ved forskriftens ikrafttredelse, skal slettes 10 år etter ikrafttredelsen. Fingeravtrykkene til en utlending som er utvist med varig innreiseforbud, slettes når fortsatt lagring ikke lenger er nødvendig ut fra formålet de er innhentet for, jf. personvernforordningen artikkel 5 bokstav e.</article><article class="legalP" id="kapittel-1-foreslåttparagraf-3-ledd-7">I tilfeller hvor grunnleggende nasjonale interesser gjør seg gjeldende, gjelder § 19A-6.</article><article class="legalP" id="kapittel-1-foreslåttparagraf-3-ledd-8">Fingeravtrykk som ikke er slettet tidligere, skal slettes ti år etter siste registrering med mindre annet følger av første til femte ledd.</article><article class="legalP" id="kapittel-1-foreslåttparagraf-3-ledd-9">Utlendingsdirektoratet kan gi nærmere retningslinjer om når utlendingens identitet anses bekreftet gjennom fremleggelse av dokumentasjon med nødvendig notoritet, jf. første ledd.</article><article class="legalP" id="kapittel-1-foreslåttparagraf-3-ledd-10">Ansiktsfoto skal slettes når fortsatt lagring ikke lenger er nødvendig ut fra formålet opplysningene er innhentet for.</article><article class="legalP" id="kapittel-1-foreslåttparagraf-3-ledd-11">Sletting skal skje i medhold av arkivloven.</article></article> <article class="defaultP" margin-top="true">§ 18-13 annet ledd femte strekpunkt fjernes. Nytt nest siste strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-3-ledd-11-punkt-1"><article class="legalP" id="kapittel-1-foreslåttparagraf-3-ledd-11-punkt-1-ledd-1">§ 18-1 åttende ledd</article></article></li></ul></article> <article class="defaultP" margin-top="true">§ 19A-6 skal lyde:</article><article class="futureLegalArticle" data-name="§19A-6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19A-6</span>. <span class="legalArticleTitle">Sletting av fingeravtrykk, jf. § 100 og § 139</span></span><article class="legalP" id="kapittel-1-foreslåttparagraf-4-ledd-1">Dersom det ut fra grunnleggende nasjonale interesser er truffet vedtak som nevnt i lovens § 126 første ledd, eller hensynet til grunnleggende nasjonale interesser for øvrig tilsier det, skal fingeravtrykk som er registrert i utlendingsregisteret ikke slettes.</article></article> <article class="defaultP" margin-top="true">§ 19-37 skal lyde:</article><article class="legalP" id="kapittel-1-ledd-4">Bestemmelser i utlendingsloven eller i forskrift til loven som regulerer forhold for personer som er omfattet av lovens kapittel 13, gjelder tilsvarende for utlendinger som nevnt i § 19-33, § 19-34 og § 19-35, med mindre annet er særskilt bestemt. Bestemmelsene i lovens kapittel 7 gjelder likevel, med mindre annet er særskilt bestemt. Utlendingsdirektoratet kan gi nærmere retningslinjer om behandling av saker etter § 19-33 til § 19-35, herunder om meldeplikt og registrering for arbeidssøkere. Utlendingsdirektoratet kan gi retningslinjer om unntak fra kravet om opptak av biometrisk personinformasjon ved søknad om oppholdstillatelse, jf. § 18-1 første ledd bokstav b, for utlending som nevnt i § 19-33, § 19-34 og § 19-35.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-11-736/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. april 2021.</article></section></main></body></html>