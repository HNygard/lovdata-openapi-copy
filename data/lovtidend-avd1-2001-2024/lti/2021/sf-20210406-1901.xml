<!DOCTYPE html><html lang="no"><head><title>Forskrift om endring i forskrift om høyere yrkesfaglig utdanning ved NKI Fagskoler AS</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-06-1901</dd><dt class="dokid">DokumentID</dt><dd class="dokid">LTI/forskrift/2021-04-06-1901</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>NKI Fagskoler AS</li></ul></dd><dt class="dateInForce">I kraft fra</dt><dd class="dateInForce">2021-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-11-18-2264</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§21</li></ul></dd><dt class="dateOfPublication">Kunngjort</dt><dd class="dateOfPublication">2021-06-14 16:30</dd><dt class="journalNumber">Journalnummer</dt><dd class="journalNumber">2021-0871</dd><dt class="titleShort">Korttittel</dt><dd class="titleShort">Endr. i forskrift om høyere yrkesfaglig utdanning ved NKI Fagskoler AS</dd><dt class="title">Tittel</dt><dd class="title">Forskrift om endring i forskrift om høyere yrkesfaglig utdanning ved NKI Fagskoler AS</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved NKI Fagskoler AS 6. april 2021 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 21.</dd><dt class="refid">RefID</dt><dd class="refid">forskrift/2021-04-06-1901</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om høyere yrkesfaglig utdanning ved NKI Fagskoler AS<ul class="tocSubUl"><li>I<ul class="tocSubUl"><li>§ 6-1. Eksamen og arbeidskrav</li><li>§ 6-2. Arbeidskrav</li><li>§ 6-3. Vurdering</li><li>§ 6-4. Eksamensrett</li><li>§ 6-5. Spesiell tilrettelegging av eksamen</li><li>§ 6-6. Sykdom på eksamen eller under arbeidsperioden for arbeidskrav eller større innleveringsoppgaver</li><li>§ 6-7. Sensur og sensorer</li><li>§ 6-8. Begrunnelse for karakter</li><li>§ 6-9. Klage på karakter</li><li>§ 6-10. Klage over formelle feil ved eksamen</li><li>§ 6-11. Eksamensforsøk og kontinuasjonseksamen</li><li>§ 6-12. Fusk</li><li>§ 6-13. Karakterer</li><li>§ 6-14. Vitnemål og karakterutskrift</li><li>§ 6-15. Forutsetning for utstedelse av vitnemål</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-06-1901" id="dokument"><h1>Forskrift om endring i forskrift om høyere yrkesfaglig utdanning ved NKI Fagskoler AS</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-06-1901/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. november 2019 nr. 2264 om høyere yrkesfaglig utdanning ved NKI Fagskoler AS skal kapittel 6 lyde:</article><article class="futureLegalArticle" data-name="§6-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6-1</span>. <span class="legalArticleTitle">Eksamen og arbeidskrav</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Skolen skal sørge for at studentenes kunnskap, ferdigheter og generelle kompetanse blir prøvd og vurdert på en upartisk og faglig betryggende måte. Eksamens- og vurderingsordningene skal være egnet til å vurdere om læringsutbyttene er oppnådd, jf. fagskoleloven § 21 (1). Det gjennomføres eksterne evalueringer av vurderinger og vurderingsordninger.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Skolen benytter følgende vurderingsordninger:<ul class="defaultList"><li><article class="listArticle" id="kapittel-1-foreslåttparagraf-1-nummer-2-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1">Eksamensformer <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-1-ledd-1">Skriftlig eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-2"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-2-ledd-1">Muntlig eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-3"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-3-ledd-1">Praktisk eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-4"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-4-ledd-1">Mappevurdering (flere innleveringer i en samlet vurdering)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-1-ledd-1-punkt-5"><article class="legalP" id="kapittel-1-foreslåttparagraf-1-nummer-2-punkt-1-ledd-1-punkt-5-ledd-1">Kombinasjoner av ovennevnte (kombinasjonseksamen).</article></article></li></ul></article></article></li><li><article class="listArticle" id="kapittel-1-foreslåttparagraf-1-nummer-2-punkt-2"><article class="legalP" id="kapittel-1-foreslåttparagraf-1-nummer-2-punkt-2-ledd-1">Andre vurderingsformer <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-nummer-2-punkt-2-ledd-1-punkt-1"><article class="legalP" id="kapittel-1-foreslåttparagraf-1-nummer-2-punkt-2-ledd-1-punkt-1-ledd-1">Arbeidskrav.</article></article></li></ul></article></article></li></ul></article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Arbeidskrav er alle former for obligatoriske arbeid/prøve/aktivitet som settes som vilkår for å avlegge eksamen. Arbeidskrav kan være både individuelle og i gruppe, og kan omfatte bl.a. skriftlige arbeider, muntlige framføringer, flervalgprøver, mappearbeider, laboratorierapport, praksis, eller annet som er fastsatt i studieplanen. Arbeidskrav skal ikke inngå i grunnlaget for karaktersetting. Vurderingsuttrykket for arbeidskrav skal være godkjent/ikke godkjent.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) En summativ vurdering kan gjelde for hele eller deler av en utdanning. Vurderingsformen i et emne kan omfatte en eller flere deleksamener, og kan bestå av en eller flere ulike vurderingsformer. For å bestå emnet må samtlige deleksamener være bestått. Der det gis en samlet karakter for flere deleksamener, eller for emner med prosessvurdering, skal vektingen være oppgitt i studieplanen.</article></article><article class="futureLegalArticle" data-name="§6-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6-2</span>. <span class="legalArticleTitle">Arbeidskrav</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Enkelte utdanninger og emner har arbeidskrav som må fullføres og bestås før eksamen kan avholdes, eller vitnemål kan utstedes. Arbeidskrav skal fungere som pedagogisk verktøy i prosessen mot å oppnå læringsutbytte og gis for å fremme studentens progresjon og utvikling. Obligatoriske arbeidskrav finnes i ulike former avhengig av emnets innhold og hvilket læringsutbytte som skal oppnås. Antall arbeidskrav og form fremkommer av studieplanen.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) De nærmere kriteriene for å få godkjent arbeidskravet skal fremgå av oppgaveteksten og/eller studieplanen. Tidspunktet for gjennomføring av arbeidskrav bør fastsettes i så lang tid før eksamensdato at det er tilstrekkelig tid til både å gi tilbakemelding på arbeidskravet, klage på dette og eventuelt gi et nytt forsøk ved ikke godkjent.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Studenten skal som hovedregel gis anledning til ett nytt forsøk før eksamensgjennomføringen dersom arbeidskravet ikke blir godkjent ved første forsøk. Studenter som ikke har gjennomført arbeidskravet innen opprinnelig frist, og som ikke har gyldig fravær, får normalt ikke adgang til et nytt forsøk før eksamensgjennomføringen. Det skal særskilte grunner til for å innvilge et nytt forsøk ved slike tilfeller.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Siste frist for å få godkjent obligatorisk aktivitet/arbeidskrav er 1 uke før eksamen i emnet med mindre annet er oppgitt. I emner hvor det er praktiske forhold som gjør fristen uoverkommelig, kan fristen tilpasses.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Hvis studenten ikke får godkjent arbeidskrav i emnet, meldes studenten av eksamen og er selv ansvarlig for å melde seg opp til kontinuasjonseksamen. Kontinuasjonseksamen regnes da som første ordinære forsøk på eksamen. Studenten må sørge for at arbeidskrav er bestått før kontinuasjonseksamen.</article></article><article class="futureLegalArticle" data-name="§6-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Vurdering</span></span><article class="legalP" id="kapittel-1-foreslåttparagraf-3-ledd-1">All vurdering baseres på læringsutbyttebeskrivelsene slik de er fastsatt i utdanningens studieplan.</article></article><article class="futureLegalArticle" data-name="§6-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Eksamensrett</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Kandidaten har adgang til å avlegge en eksamen når følgende betingelser er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-nummer-1-punkt-1"><article class="legalP" id="kapittel-1-foreslåttparagraf-4-nummer-1-punkt-1-ledd-1">Har studiekontrakt som hjemler adgang til den aktuelle eksamen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-nummer-1-punkt-2"><article class="legalP" id="kapittel-1-foreslåttparagraf-4-nummer-1-punkt-2-ledd-1">Oppfyller faglige eller andre krav som gjelder deltakelse i den aktuelle eksamen.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-nummer-1-punkt-3"><article class="legalP" id="kapittel-1-foreslåttparagraf-4-nummer-1-punkt-3-ledd-1">Er registrert som oppmeldt til eksamen ved fristens utløp.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-nummer-1-punkt-4"><article class="legalP" id="kapittel-1-foreslåttparagraf-4-nummer-1-punkt-4-ledd-1">Er innenfor antall eksamensforsøk for den aktuelle eksamen, jf. § 6-12 (1).</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Vedtak om å nekte en kandidat å gå opp til eksamen kan påklages til den enhet som har fattet vedtaket. Fristen for å klage er 3 uker fra det tidspunkt vedtaket er gjort kjent for studenten. Hvis klagen ikke tas til følge, skal klagen oversendes lokal klagenemnd ved skolen.</article></article><article class="futureLegalArticle" data-name="§6-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Spesiell tilrettelegging av eksamen</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Studenter som har krav på tilrettelegging, jf. fagskoleloven § 15 (5), må sende skriftlig søknad om tilrettelegging til skolens administrasjon senest 6 uker før eksamen. Søknaden skal inneholde attest fra spesialist, som lege, logoped, eller psykolog, samt en beskrivelse av hva studenten trenger tilrettelagt. Avhengig av årsaken det søkes tilrettelegging for, kan skolen innvilge tilrettelegging for hele studieløpet innenfor rammene av fagskoleloven § 15 (5).</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Formålet med tilrettelegging av eksamen er å kompensere for de ulempene kandidaters spesielle behov medfører. Tilretteleggingen skal ikke føre til en reduksjon av de faglige kravene, jf. fagskoleloven § 15 (5).<ul class="defaultList"><li><article class="listArticle" id="kapittel-1-foreslåttparagraf-5-nummer-2-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1">Eksempler på tilrettelegging er: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-1-ledd-1-punkt-1"><article class="legalP" id="kapittel-1-foreslåttparagraf-5-nummer-2-punkt-1-ledd-1-punkt-1-ledd-1">Utvidet tid til eksamen</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-1-ledd-1-punkt-2"><article class="legalP" id="kapittel-1-foreslåttparagraf-5-nummer-2-punkt-1-ledd-1-punkt-2-ledd-1">Bruk av spesielle hjelpemidler</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-5-nummer-2-punkt-1-ledd-1-punkt-3"><article class="legalP" id="kapittel-1-foreslåttparagraf-5-nummer-2-punkt-1-ledd-1-punkt-3-ledd-1">Alternativ eksamensform.</article></article></li></ul></article></article></li></ul></article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Det tilrettelegges ikke med utvidet frist på arbeidskrav eller større innleveringsoppgaver som prosjektoppgaver, praksisrapporter, eller semesteroppgaver.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Administrasjonen fatter vedtak om tilrettelegging av eksamen. Avslag om tilrettelegging av eksamen skal begrunnes. Vedtaket kan påklages. Klagebehandling skal sluttføres i god tid før eksamensdato.</article></article><article class="futureLegalArticle" data-name="§6-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Sykdom på eksamen eller under arbeidsperioden for arbeidskrav eller større innleveringsoppgaver</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Sykdom på eksamensdagen som resulterer i at kandidaten avbryter eksamen, eller fravær fra eksamen grunnet sykdom, skal dokumenteres med sykemelding fra lege og må leveres skolen senest 1 uke etter eksamen. Andre årsaker som hindrer studenter fra å møte, som for eksempel alvorlig sykdom eller dødsfall i nær familie, må også dokumenteres/legitimeres. Dersom fraværet ikke dokumenteres, teller dette som et eksamensforsøk.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Ved dokumentert fravær under praksisperiode som overstiger 25&#xa0;% av praksisperioden skal studenten tilbys ny praksisperiode.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) En gravid student har rett til utsatt eksamen hvis eksamensdatoen er i perioden mellom 3 uker før fastsatt termindato og 6 uker etter fødsel. En student som blir far, har rett til utsatt eksamen hvis eksamensdatoen er innenfor 2 uker etter fødselen. Retten til utsatt eksamen og permisjon gjelder tilsvarende ved adopsjon. Vedrørende frist for avleggelse av utsatt eksamen, jf. § 6-12.</article><article class="numberedLegalP" data-numerator="4" id="kapittel-1-foreslåttparagraf-6-nummer-4">(4) Det gis ikke utsatt innleveringsfrist ved større innleveringsoppgaver eller arbeidskrav, unntatt ved dokumentert sykdom eller helt spesielle forhold.</article></article><article class="futureLegalArticle" data-name="§6-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 6-7</span>. <span class="legalArticleTitle">Sensur og sensorer</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Styret har delegert til administrasjonen å oppnevne sensor(er) ved eksamen, prøve, bedømmelse av oppgave, eller annet arbeid når resultatet av vurderingen inngår på vitnemålet, eller innregnes i karakter for utdanningen. Sensorene vil være interne, eksterne, eller en kombinasjon av disse. Sensorene skal ha kompetanse til å vurdere om læringsutbyttet er oppnådd.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Sensuren skal foreligge innen 3 uker hvis ikke særlige grunner gjør det nødvendig å bruke mer tid. Styret har delegert til administrasjonen å gjøre unntak for enkelteksamener og kan fastsette en lengre frist når det ikke er mulig å skaffe det antall kvalifiserte sensorer som er nødvendig for å avvikle sensuren på 3 uker. Hvis sensuren ikke kan gis innen 3 uker, skal studentene varsles om det og samtidig få vite når sensuren kan ventes.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Ved ny sensur grunnet klage over formelle feil ved eksamen benyttes én eller flere nye sensorer. Minst én sensor skal være ekstern. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. Ny karakterfastsetting kan skje til gunst eller ugunst for klager, eller opprinnelig karakter opprettholdes. Hvis den endelige karakteren er fastsatt på grunnlag av både skriftlig og muntlig prøve, og karakteren endres etter ny sensur av den skriftlige delen av eksamen, skal det holdes ny muntlig prøve for fastsetting av endelig karakter.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Ved klage på karaktersetting benyttes én eller flere nye sensorer. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. Ny karakterfastsetting kan skje til gunst eller ugunst for klager, eller opprinnelig karakter opprettholdes. Hvis den endelige karakteren er fastsatt på grunnlag av både skriftlig og muntlig prøve, og karakteren endres etter ny sensur av den skriftlige delen av eksamen, skal det holdes ny muntlig prøve for fastsetting av endelig karakter.</article></article><article class="futureLegalArticle" data-name="§6-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6-8</span>. <span class="legalArticleTitle">Begrunnelse for karakter</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Kandidaten har rett til å få sensors begrunnelse for karakterfastsettingen, jf. fagskoleloven § 22 første ledd. Begrunnelsen skal være gitt innen 2 uker etter at kandidaten har bedt om dette, jf. § 22 annet ledd. Dersom begrunnelsen ikke kan gis innen 2 uker, skal studenten varsles om dette og samtidig få oppgitt når begrunnelsen kan ventes.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Krav om begrunnelse må fremsettes for administrasjonen senest innen 1 uke etter at sensuren er kunngjort. Ved muntlig eksamen må krav om begrunnelse fremsettes umiddelbart etter at karakter er meddelt, og sensor må umiddelbart meddele begrunnelsen.</article></article><article class="futureLegalArticle" data-name="§6-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6-9</span>. <span class="legalArticleTitle">Klage på karakter</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Studenten kan klage skriftlig på karakteren innen 3 uker etter at eksamensresultatet er kunngjort, eller – hvis det er bedt om begrunnelse – innen 3 uker fra det tidspunkt begrunnelse er gitt.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Hvis kandidaten har fremsatt klage på formelle feil ved eksamen, jf. § 6-10, løper klagefristen på karakterfastsetting fra det tidspunktet endelig vedtak foreligger.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) En student kan ikke klage på en bedømmelse av en muntlig prestasjon, vurdering av praksisstudier, eller lignende som etter sin art ikke lar seg etterprøve.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Klage på karakterfastsetting sendes til administrasjonen, som styrer omsensurprosessen. Ny(e) sensor(er) skal ikke gjøres kjent med hvilken karakter besvarelsen har fått ved ordinær sensur. De(n) nye sensoren(e) setter den endelige karakteren. Ny karakterfastsetting kan skje til gunst eller ugunst for klager, eller opprinnelig karakter opprettholdes.</article><article class="numberedLegalP" data-numerator="5" id="kapittel-1-foreslåttparagraf-9-nummer-5">(5) Karakter som fastsettes ved omsensur kan ikke påklages.</article><article class="numberedLegalP" data-numerator="6" id="kapittel-1-foreslåttparagraf-9-nummer-6">(6) Arbeidskrav som ikke godkjennes kan påklages til ny sensur. Ny vurdering på bakgrunn av klage skal foretas av annen faglærer.</article><article class="numberedLegalP" data-numerator="7" id="kapittel-1-foreslåttparagraf-9-nummer-7">(7) Sensur etter klage skal være klar innen 3 uker fra klagen mottas.</article></article><article class="futureLegalArticle" data-name="§6-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 6-10</span>. <span class="legalArticleTitle">Klage over formelle feil ved eksamen</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Kandidaten som har avlagt eksamen eller prøve, kan klage over formelle feil ved oppgavegivning, eksamensavvikling eller sensur, jf. fagskoleloven § 23.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Klage over formelle feil ved eksamen må fremsettes skriftlig innen 3 uker etter at kandidaten er, eller burde være kjent med det forhold som begrunner klagen. Har kandidaten bedt om begrunnelse for karakterfastsettingen, løper fristen fra slik begrunnelse er gitt. Har kandidaten fremsatt klage over karakterfastsettingen etter reglene i § 6-9, løper klagefristen fra det tidspunkt resultatet av omsensuren er kunngjort.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Klage over formelle feil ved eksamen fremsettes til administrasjonen. Ved klage over formelle feil ved eksamen, kan administrasjonen fatte vedtak om oppheving av sensuren og iverksetting av nødvendige tiltak. Dette gjelder likevel bare der det er rimelig å anta at feilen kan ha hatt betydning for kandidaten eller klassen sin prestasjon eller bedømmelsen av denne.</article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Hvis administrasjonens vurdering av klagen, og eventuelle korrigerende tiltak, ikke er tilfredsstillende for klager, sendes klagen for behandling i lokal klagenemnd.</article><article class="numberedLegalP" data-numerator="5" id="kapittel-1-foreslåttparagraf-10-nummer-5">(5) Administrasjonens tiltak knyttet til formelle feil ved eksamen kan også iverksettes selv om ingen har klaget over feilen. Alle berørte kandidater skal orienteres om feilen, om hvilke tiltak som er iverksatt, og om at de innen 3 uker etter å ha mottatt orienteringen kan klage på vedtak om tiltak. Lokal klagenemnd er klageinstans.</article><article class="numberedLegalP" data-numerator="6" id="kapittel-1-foreslåttparagraf-10-nummer-6">(6) Hvis det avholdes ny sensur eller ny eksamen, kan den nye karakterfastsettingen påklages etter reglene i § 6-9. Karakterer kan kun endres etter ny sensur.</article></article><article class="futureLegalArticle" data-name="§6-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 6-11</span>. <span class="legalArticleTitle">Eksamensforsøk og kontinuasjonseksamen</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Kandidaten har rett på totalt 3 eksamensforsøk. Kandidaten har rett til ny eksamen innen utløpet av det første kalenderåret etter ordinær eksamen ble avholdt.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Et eksamensforsøk regnes som gjennomført selv om kandidaten ikke møter, såfremt kandidaten var oppmeldt til den aktuelle eksamen ved utløpet av avmeldingsfristen og ikke har dokumentert legitimt fravær.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Kandidater som har gyldig dokumentert fravær på eksamen kan melde seg opp til kontinuasjonseksamen kostnadsfritt.</article><article class="numberedLegalP" data-numerator="4" id="kapittel-1-foreslåttparagraf-11-nummer-4">(4) Kandidater som har strøket på eksamen, eller som ønsker å forbedre sin karakter, kan avlegge kontinuasjonseksamen. Kandidaten er selv ansvarlig for å sette seg inn i den til enhver tid gjeldende studieplan ved kontinuasjon. I tilfeller hvor det foretas endringer i emneinnhold eller emnesammensetning, vil det bli gitt anledning til å kontinuere én gang etter gammel ordning.</article><article class="numberedLegalP" data-numerator="5" id="kapittel-1-foreslåttparagraf-11-nummer-5">(5) Ved kontinuasjonseksamen gjøres den beste karakteren gjeldende.</article><article class="numberedLegalP" data-numerator="6" id="kapittel-1-foreslåttparagraf-11-nummer-6">(6) Eksamensavgift for første eksamensforsøk er normalt inkludert i studieavgiften. Unntak kan imidlertid forekomme, og vil i så fall bli opplyst i hvert enkelt tilfelle. Kontinuasjonsavgift betales særskilt dersom ikke annet er bestemt.</article></article><article class="futureLegalArticle" data-name="§6-12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 6-12</span>. <span class="legalArticleTitle">Fusk</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Handlinger eller forhold som tar sikte på å gi kandidaten, eller en medstudent, et uberettiget fortrinn regnes som fusk eller forsøk på fusk. Som fusk regnes også andre uredelige handlinger eller forhold som tar sikte på å gi kandidaten et uberettiget fortrinn ved vurderingen, jf. fagskoleloven § 24, for eksempel at:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-nummer-1-punkt-1"><article class="legalP" id="kapittel-1-foreslåttparagraf-12-nummer-1-punkt-1-ledd-1">kandidatens kunnskaper og ferdigheter ikke blir prøvd og vurdert på en upartisk og faglig betryggende måte</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-nummer-1-punkt-2"><article class="legalP" id="kapittel-1-foreslåttparagraf-12-nummer-1-punkt-2-ledd-1">kandidaten har fått kjennskap til eksamensoppgaver før eksamen starter</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-nummer-1-punkt-3"><article class="legalP" id="kapittel-1-foreslåttparagraf-12-nummer-1-punkt-3-ledd-1">kandidaten har manipulert eksamensbesvarelsen etter at den er levert.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Hovedområder som betraktes som fusk eller forsøk på fusk:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-12-nummer-2-punkt-1"><article class="legalP" id="kapittel-1-foreslåttparagraf-12-nummer-2-punkt-1-ledd-1">Bruk av, eller uberettiget tilgang til, ulovlige hjelpemidler</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-12-nummer-2-punkt-2"><article class="legalP" id="kapittel-1-foreslåttparagraf-12-nummer-2-punkt-2-ledd-1">Ulovlig samarbeid mellom enkeltpersoner eller grupper</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-12-nummer-2-punkt-3"><article class="legalP" id="kapittel-1-foreslåttparagraf-12-nummer-2-punkt-3-ledd-1">Plagiat</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-12-nummer-2-punkt-4"><article class="legalP" id="kapittel-1-foreslåttparagraf-12-nummer-2-punkt-4-ledd-1">Manglende eller feilaktig kildebruk slik at teksten fremstår som kandidatens egen. Studentene plikter å sette seg inn i de ulike studienes krav til kildebruk.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) For at en eksamen skal kunne annulleres på grunn av fusk, må handlingen være forsettlig eller grovt uaktsom. Imidlertid har kandidaten meget streng aktsomhetsplikt knyttet til å være kjent med eksamensreglementet, hvilke hjelpemidler som er tillatt brukt under selve eksamen og et særlig ansvar for å forsikre seg om at det bare er lovlige hjelpemidler tilgjengelig.</article><article class="numberedLegalP" data-numerator="4" id="kapittel-1-foreslåttparagraf-12-nummer-4">(4) Ved fusk eller forsøk på fusk, kan lokal klagenemnd som førsteinstans vedta å annullere godkjenning av emne og resultater av obligatorisk innlevering eller eksamen.</article><article class="numberedLegalP" data-numerator="5" id="kapittel-1-foreslåttparagraf-12-nummer-5">(5) Ved fusk eller forsøk på fusk, kan lokal klagenemnd som førsteinstans vedta å utestenge kandidaten fra all utdanning ved skolen og frata studenten retten til å gå opp til eksamen i inntil ett år, jf. § 7-2 (2) og (3).</article><article class="numberedLegalP" data-numerator="6" id="kapittel-1-foreslåttparagraf-12-nummer-6">(6) Vedtak om sanksjoner som følge av fusk eller forsøk på fusk er enkeltvedtak jf. forvaltningsloven § 2 (1) b og kan påklages til Nasjonalt klageorgan for fagskoleutdanning.</article><article class="numberedLegalP" data-numerator="7" id="kapittel-1-foreslåttparagraf-12-nummer-7">(7) Annullert eksamen teller som ett eksamensforsøk, jf. § 6-11 (1).</article></article><article class="futureLegalArticle" data-name="§6-13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 6-13</span>. <span class="legalArticleTitle">Karakterer</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Eksamenskarakterene vil bli offentliggjort senest 3 uker etter avholdt eksamen.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Ved eksamen, prøve, bedømmelse av oppgave, eller annen vurdering skal karakterene enten være Bestått/Ikke bestått eller fra en gradert skala fra A til F, jamfør fagskoleforskriften § 40. Laveste karakter som godkjennes for bestått eksamen er E. Vurderingsuttrykkene som benyttes for den graderte skalaen er: <table><tbody><tr><td data-text-align="left" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende presentasjon som klart utmerker seg. Studenten viser svært god vurderingsevne og stor grad av selvstendighet.</td></tr><tr><td data-text-align="left" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon. Studenten viser meget god vurderingsevne og selvstendighet.</td></tr><tr><td data-text-align="left" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder. Studenten viser god vurderingsevne og selvstendighet på de viktigste områder.</td></tr><tr><td data-text-align="left" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler. Studenten viser en viss grad av vurderingsevne og selvstendighet.</td></tr><tr><td data-text-align="left" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer. Studenten viser liten vurderingsevne og selvstendighet.</td></tr><tr><td data-text-align="left" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene. Studenten viser både manglende vurderingsevne og selvstendighet.</td></tr></tbody></table></article><article class="numberedLegalP" data-numerator="3" id="kapittel-1-foreslåttparagraf-13-nummer-3">(3) Et emne som vurderes etter karakterskalaen bestått/ikke bestått, bedømmes som bestått dersom kandidatens prestasjon minst tilsvarer karakteren D.</article></article><article class="futureLegalArticle" data-name="§6-14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 6-14</span>. <span class="legalArticleTitle">Vitnemål og karakterutskrift</span></span><article class="numberedLegalP" data-numerator="1" id="kapittel-1-foreslåttparagraf-14-nummer-1">(1) Skolen dokumenterer fullført og bestått fagskoleutdanning med vitnemål. Skolen utsteder kun ett vitnemål per utdanning. En avgift påløper ved bestilling av duplikat.</article><article class="numberedLegalP" data-numerator="2" id="kapittel-1-foreslåttparagraf-14-nummer-2">(2) Vitnemålet inneholder informasjon om:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-14-nummer-2-punkt-1"><article class="legalP" id="kapittel-1-foreslåttparagraf-14-nummer-2-punkt-1-ledd-1">Det overordnede læringsutbyttet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-14-nummer-2-punkt-2"><article class="legalP" id="kapittel-1-foreslåttparagraf-14-nummer-2-punkt-2-ledd-1">Emner og eventuell praksis</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-14-nummer-2-punkt-3"><article class="legalP" id="kapittel-1-foreslåttparagraf-14-nummer-2-punkt-3-ledd-1">Kvalifikasjonsnivået som oppnås</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-14-nummer-2-punkt-4"><article class="legalP" id="kapittel-1-foreslåttparagraf-14-nummer-2-punkt-4-ledd-1">Angivelse av karaktersystemet</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-14-nummer-2-punkt-5"><article class="legalP" id="kapittel-1-foreslåttparagraf-14-nummer-2-punkt-5-ledd-1">Antall studiepoeng og eventuell betegnelse for fagskolegrad</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-14-nummer-2-punkt-6"><article class="legalP" id="kapittel-1-foreslåttparagraf-14-nummer-2-punkt-6-ledd-1">Karakter/karakterer</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-14-nummer-2-punkt-7"><article class="legalP" id="kapittel-1-foreslåttparagraf-14-nummer-2-punkt-7-ledd-1">Tilbyders, fagskolens, utdannings, og kandidatens navn.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-14-nummer-3">(3) Karakterutskrift kan utstedes til studenter som har fullført deler av utdanningen.</article></article><article class="futureLegalArticle" data-name="§6-15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 6-15</span>. <span class="legalArticleTitle">Forutsetning for utstedelse av vitnemål</span></span><article class="numberedLegalP" data-numerator="1" id="kapittel-1-foreslåttparagraf-15-nummer-1">(1) Utstedelse av vitnemål forutsetter at:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-nummer-1-punkt-1"><article class="legalP" id="kapittel-1-foreslåttparagraf-15-nummer-1-punkt-1-ledd-1">Studieavgiften er betalt i sin helhet eller at studenten følger en avtalt betalingsplan.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-nummer-1-punkt-2"><article class="legalP" id="kapittel-1-foreslåttparagraf-15-nummer-1-punkt-2-ledd-1">Alle eksamener som beskrevet i studieplanen er fullført og bestått.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-15-nummer-1-punkt-3"><article class="legalP" id="kapittel-1-foreslåttparagraf-15-nummer-1-punkt-3-ledd-1">Udokumentert fravær ikke overstiger 25&#xa0;%</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-15-nummer-1-punkt-4"><article class="legalP" id="kapittel-1-foreslåttparagraf-15-nummer-1-punkt-4-ledd-1">Eventuell obligatorisk praksis er gjennomført og bestått.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-15-nummer-2">(2) Skolen beholder alle eksamensbesvarelser og innleveringer/arbeidskrav, og kan fremvise disse i undervisningsøyemed i anonymisert stand. I enkelte emner vil studentene likevel ha behov for å beholde disse, for eksempel til porteføljer eller søknader om autorisasjon. I slike tilfeller må materiellet hentes på skolen fra og med den datoen klagefristen har gått ut og innen 3 uker. Skolen kan destruere materiell som ikke er hentet innen 3 uker etter klagefristen.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-06-1901/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft 1. mai 2021.</article></section></main></body></html>