<!DOCTYPE html><html lang="no"><head><title>Forskrift om endring i midlertidig forskrift om tilpasninger i reglene om barnehager, grunnskoler og videregående opplæring som følge av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-20-1209</dd><dt class="dokid">DokumentID</dt><dd class="dokid">LTI/forskrift/2021-04-20-1209</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2021-04-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-05-26-1061</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-07-04-84/§2-1</li><li>lov/2003-07-04-84/§3-1</li></ul></dd><dt class="dateOfPublication">Kunngjort</dt><dd class="dateOfPublication">2021-04-21 15:45</dd><dt class="journalNumber">Journalnummer</dt><dd class="journalNumber">2021-0610</dd><dt class="titleShort">Korttittel</dt><dd class="titleShort">Endr. i midl. forskrift om tilpasninger i reglene om barnehager, grunnskoler og videregående opplæring som følge av utbrudd av covid-19</dd><dt class="title">Tittel</dt><dd class="title">Forskrift om endring i midlertidig forskrift om tilpasninger i reglene om barnehager, grunnskoler og videregående opplæring som følge av utbrudd av covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 20. april 2021 med hjemmel i lov 4. juli 2003 nr. 84 om frittståande skolar (friskolelova) § 2-1 og § 3-1.</dd><dt class="refid">RefID</dt><dd class="refid">forskrift/2021-04-20-1209</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om tilpasninger i reglene om barnehager, grunnskoler og videregående opplæring som følge av utbrudd av covid-19<ul class="tocSubUl"><li>I<ul class="tocSubUl"><li>§ 12a. Midlertidige særregler om inntak i friskoler høsten 2021</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-20-1209" id="dokument"><h1>Forskrift om endring i midlertidig forskrift om tilpasninger i reglene om barnehager, grunnskoler og videregående opplæring som følge av utbrudd av covid-19</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-20-1209/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I midlertidig forskrift 26. mai 2020 nr. 1061 om tilpasninger i reglene om barnehager, grunnskoler og videregående opplæring som følge av utbrudd av covid-19 gjøres følgende endring:</article> <article class="defaultP" margin-top="true">Ny § 12a skal lyde:</article><article class="futureLegalArticle" data-name="§12a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Midlertidige særregler om inntak i friskoler høsten 2021</span></span><article class="legalP" id="kapittel-1-foreslåttparagraf-1-ledd-1">Friskoler kan i skoleåret 2021–2022, uavhengig av fastsatt elevtall, ta inn følgende søkere uten rett til videregående opplæring:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Søkere som har vært avgangselever på Vg3 ved den aktuelle friskolen våren 2020 eller våren 2021 og som ikke har bestått ett eller flere fag</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Søkere som tidligere har vært elever ved skolen og som var ferdig med læretiden våren 2020 eller våren 2021 og som ikke har oppnådd fag- og eller svennebrev</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Søkere som er permitterte eller arbeidsledige</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Søkere som i skoleåret 2020–2021 var elever på Vg1 eller Vg2 etter § 12 i forskriften og som søker inntak på Vg2 eller Vg3 ved den samme friskolen.</article></article></li></ul></article><article class="legalP" id="kapittel-1-foreslåttparagraf-1-ledd-2">Søkere som har oppnådd studie- eller yrkeskompetanse, kan ikke tas inn etter første ledd.</article><article class="legalP" id="kapittel-1-foreslåttparagraf-1-ledd-3">Ved inntak av søkere etter første ledd kan en vurdering av søkerens formalkompetanse erstatte kravet om en realkompetansevurdering i friskolelova § 3-1 andre ledd. Søkere som tas inn etter første ledd, utløser rett til tilskudd.</article><article class="legalP" id="kapittel-1-foreslåttparagraf-1-ledd-4">Skoler godkjent etter friskolelova § 2-1 andre ledd bokstav f, kan ta inn søkere etter første ledd uten krav til dokumentasjon av funksjonshemming. Disse elevene utløser ordinært tilskudd, ikke tilskudd etter særskilte satser for skoler som driver særskilt tilrettelagt opplæring for funksjonshemmede.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-20-1209/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringen trer i kraft straks.</article></section></main></body></html>