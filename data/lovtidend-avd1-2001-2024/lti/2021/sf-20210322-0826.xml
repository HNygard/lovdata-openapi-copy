<!DOCTYPE html><html lang="no"><head><title>Forskrift om midlertidig unntak for gjennomføring av trafikkopplæring og øvingskjøring (ekstraordinære tiltak i forbindelse med covid-19)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-22-826</dd><dt class="dokid">DokumentID</dt><dd class="dokid">LTI/forskrift/2021-03-22-826</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2021-03-22</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§24</li><li>lov/1965-06-18-4/§26</li><li>lov/1965-06-18-4/§27</li><li>lov/1965-06-18-4/§28</li><li>forskrift/2004-10-01-1339/§31-4</li><li>forskrift/2003-09-29-1196</li></ul></dd><dt class="dateOfPublication">Kunngjort</dt><dd class="dateOfPublication">2021-03-23 16:30</dd><dt class="journalNumber">Journalnummer</dt><dd class="journalNumber">2021-0418</dd><dt class="titleShort">Korttittel</dt><dd class="titleShort">Forskrift om midl. unntak for gjennomføring av trafikkopplæring og øvingskjøring (ekstraordinære tiltak i forbindelse med covid-19)</dd><dt class="title">Tittel</dt><dd class="title">Forskrift om midlertidig unntak for gjennomføring av trafikkopplæring og øvingskjøring (ekstraordinære tiltak i forbindelse med covid-19)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 22. mars 2021 med hjemmel i lov 18. juni 1965 nr. 4 om vegtrafikk (vegtrafikkloven) § 24, § 26, § 27 og § 28 og forskrift 1. oktober 2004 nr. 1339 om trafikkopplæring og førerprøve m.m. (trafikkopplæringsforskriften) § 31-4, jf. delegeringsvedtak 29. september 2003 nr. 1196.</dd><dt class="refid">RefID</dt><dd class="refid">forskrift/2021-03-22-826</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig unntak for gjennomføring av trafikkopplæring og øvingskjøring (ekstraordinære tiltak i forbindelse med covid-19)<ul class="tocSubUl"><li>§ 1. Virkeområde</li><li>§ 2. Tilpasninger ved nettbaserte samlinger</li><li>§ 3. Tilpasninger for grunnkurs tunge kjøretøy</li><li>§ 4. Tilpassinger ved innledning og avslutning av sikkerhetskurs på bane</li><li>§ 5. Tilpasninger ved innledning og avslutning av sikkerhetskurs på veg for klasse B</li><li>§ 6. Trafikalt grunnkurs og rett til øvingskjøring</li><li>§ 7. Utfyllende bestemmelser</li><li>§ 8. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-22-826" id="dokument"><h1>Forskrift om midlertidig unntak for gjennomføring av trafikkopplæring og øvingskjøring (ekstraordinære tiltak i forbindelse med covid-19)</h1><article class="legalArticle" data-lovdata-URL="LTI/forskrift/2021-03-22-826/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gir midlertidige unntak fra visse bestemmelser i trafikkopplæringsforskriften. Disse unntakene gjelder:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">bestemmelser om gjennomføring av nettbaserte samlinger som et alternativ til fysiske samlinger for ulike deler av den obligatoriske opplæringen ved trafikkskoler,</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">rett til å øvingskjøre uten å ha gjennomført alle deler av trafikalt grunnkurs,</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">at færre lærere kan være til stede ved innledning og avslutning av sikkerhetskurs på bane,</article></article></li><li data-li-identifier="4." data-name="4."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">at innledning og avslutning av sikkerhetskurs på veg i klasse B kan gjennomføres digitalt, og</article></article></li><li data-li-identifier="5." data-name="5."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">alternativ måte å gjennomføre del 1.1 av grunnkurs tunge kjøretøy.</article></article></li></ul></article><article class="legalP" id="paragraf-1-ledd-2">Øvrige vilkår etter trafikkopplæringsforskriften for gjennomføring av trafikkopplæring og øvingskjøring er likevel gjeldende.</article></article><article class="legalArticle" data-lovdata-URL="LTI/forskrift/2021-03-22-826/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tilpasninger ved nettbaserte samlinger</span></h2><article class="legalP" id="paragraf-2-ledd-1">Trafikalt grunnkurs del 1 til og med 4, jf. trafikkopplæringsforskriften § 8-3 annet ledd nr. 1 til og med nr. 4, kan gjennomføres som nettbaserte samlinger med maksimalt 8 elever pr. samling.</article><article class="legalP" id="paragraf-2-ledd-2">Grunnkurs klasse AM 146, jf. trafikkopplæringsforskriften § 10-6, kan gjennomføres som nettbaserte samlinger med maksimalt 8 elever.</article><article class="legalP" id="paragraf-2-ledd-3">Grunnkurs klasse A1, A2 og A, jf. trafikkopplæringsforskriften § 9-6, kan gjennomføres som nettbaserte samlinger med maksimalt 8 elever.</article><article class="legalP" id="paragraf-2-ledd-4">Grunnkurs klasse S, jf. trafikkopplæringsforskriften § 14-6, kan gjennomføres som nettbaserte samlinger med maksimalt 8 elever.</article><article class="legalP" id="paragraf-2-ledd-5">Grunnkurs tunge kjøretøy del 1.2 til og med 1.6, jf. trafikkopplæringsforskriften § 16-2 annet ledd nr. 2 til og med nr. 6, kan gjennomføres som nettbaserte samlinger med maksimalt 8 elever.</article></article><article class="legalArticle" data-lovdata-URL="LTI/forskrift/2021-03-22-826/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilpasninger for grunnkurs tunge kjøretøy</span></h2><article class="legalP" id="paragraf-3-ledd-1">Grunnkurs tunge kjøretøy del 1.1, jf. trafikkopplæringsforskriften § 16-1, kan gjennomføres med bare en elev om gangen og skal da vare i minst 30 minutter.</article></article><article class="legalArticle" data-lovdata-URL="LTI/forskrift/2021-03-22-826/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilpassinger ved innledning og avslutning av sikkerhetskurs på bane</span></h2><article class="legalP" id="paragraf-4-ledd-1">Når det er nødvendig på grunn av det som er fastsatt om antall personer og avstander i gjeldende smittevernregler, kan innledning og avslutning av sikkerhetskurs på bane, jf. trafikkopplæringsforskriften § 11-6 første ledd og § 28-1 tredje ledd, gjennomføres med færre lærere til stede.</article><article class="legalP" id="paragraf-4-ledd-2">Dersom smittevernreglene ikke tillater undervisning i klasserom, kan innledning og avslutning av sikkerhetskurs på bane gjennomføres i kjøretøyet på området til øvingsbanen.</article></article><article class="legalArticle" data-lovdata-URL="LTI/forskrift/2021-03-22-826/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Tilpasninger ved innledning og avslutning av sikkerhetskurs på veg for klasse B</span></h2><article class="legalP" id="paragraf-5-ledd-1">Når det er nødvendig på grunn av gjeldende smittevernregler, kan gjennomføring av innledning og avslutning av sikkerhetskurs på veg i klasse B, jf. trafikkopplæringsforskriften § 11-8, gjennomføres digitalt.</article></article><article class="legalArticle" data-lovdata-URL="LTI/forskrift/2021-03-22-826/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Trafikalt grunnkurs og rett til øvingskjøring</span></h2><article class="legalP" id="paragraf-6-ledd-1">Personer som skal øvingskjøre må ha fullført trafikalt grunnkurs del 1 til og med del 4, jf. trafikkopplæringsforskriften § 8-3 annet ledd nr. 1 til og med nr. 4, ved godkjent trafikkskole før øvingskjøringen kan starte. Slikt trafikalt grunnkurs gir rett til å øvingskjøre til og med 31. oktober 2021 for de som har tatt ut bevis for fullført trafikalt grunnkurs del 1 til og med 4 innen 1. juli 2021.</article><article class="legalP" id="paragraf-6-ledd-2">Bevis for fullført trafikalt grunnkurs del 1 til og med 4, jf. trafikkopplæringsforskriften § 8-4, medbringes under øvingskjøring.</article></article><article class="legalArticle" data-lovdata-URL="LTI/forskrift/2021-03-22-826/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Utfyllende bestemmelser</span></h2><article class="legalP" id="paragraf-7-ledd-1">Statens vegvesen kan gi retningslinjer med utfyllende bestemmelser til unntakene som fremgår av denne forskriften.</article></article><article class="legalArticle" data-lovdata-URL="LTI/forskrift/2021-03-22-826/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h2><article class="legalP" id="paragraf-8-ledd-1">Forskriften trer i kraft straks.</article></article></main></body></html>