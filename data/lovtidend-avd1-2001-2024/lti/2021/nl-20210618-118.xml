<!DOCTYPE html><html lang="no"><head><title>Lov om endringer i helse- og omsorgstjenesteloven (godkjenningsmodell for fritt brukervalg)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-118</dd><dt class="dokid">DokumentID</dt><dd class="dokid">LTI/lov/2021-06-18-118</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2011-06-24-30</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Kommunehelsetjeneste</li> <li>Helse- og omsorgsrett &gt; Pasientrettigheter</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1020</dd><dt class="titleShort">Korttittel</dt><dd class="titleShort">Endringslov til helse- og omsorgstjenesteloven</dd><dt class="title">Tittel</dt><dd class="title">Lov om endringer i helse- og omsorgstjenesteloven (godkjenningsmodell for fritt brukervalg)</dd><dt class="miscInformation">Annet om dokumentet</dt><dd class="miscInformation">Prop.116 L (2020–2021), Innst.616 L (2020–2021), Lovvedtak 167 (2020–2021). Stortingets første og andre gangs behandling hhv. 8. og 11. juni 2021. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2021-06-18-118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helse- og omsorgstjenesteloven (godkjenningsmodell for fritt brukervalg)<ul class="tocSubUl"><li>I<ul class="tocSubUl"><li>§ 3-11. Godkjenningsmodell for fritt brukervalg</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-118" id="dokument"><h1>Lov om endringer i helse- og omsorgstjenesteloven (godkjenningsmodell for fritt brukervalg)</h1><article class="defaultP" data-text-size="small">Endring i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-118/KAPITTEL_1"><h2 data-text-align="center">I</h2><article class="defaultP">I lov 24. juni 2011 nr. 30 om kommunale helse- og omsorgstjenester m.m. skal ny § 3-11 lyde:</article><article class="futureLegalArticle" data-name="§3-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Godkjenningsmodell for fritt brukervalg</span></span><article class="legalP" id="kapittel-1-foreslåttparagraf-1-ledd-1">Kommunen kan etter § 3-1 siste ledd velge å innføre en godkjenningsmodell for flere leverandører med løpende annonsering, uten begrensning i antall leverandører eller søknadsfrist. Kommunen bestemmer hvilke tjenester som inngår i godkjenningsmodellen.</article><article class="legalP" id="kapittel-1-foreslåttparagraf-1-ledd-2">Kommuner som velger å innføre en godkjenningsmodell etter første ledd, skal sørge for:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">løpende publisering av tjenester som inngår i godkjenningsmodellen, opplysninger om søknadsprosess, vilkår for godkjenning, kontraktsvilkår og fastsatt kompensasjon for leverandørene.</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">godkjenning av og inngåelse av kontrakt med samtlige søkere som oppfyller vilkårene for godkjenning.</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">informasjon og beslutningsstøtte til pasienter, brukere og pårørende om valg og bytte av leverandør.</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">tilbud i kommunal egenregi for personer som ikke kan eller vil velge.</article></article></li></ul></article><article class="legalP" id="kapittel-1-foreslåttparagraf-1-ledd-3">Mottakere av tjenester som inngår i godkjenningsmodellen, kan velge mellom godkjente leverandører. Kommunen har ansvaret for å etablere kontakt mellom tjenestemottaker og leverandør.</article><article class="legalP" id="kapittel-1-foreslåttparagraf-1-ledd-4">Kommunen kan tilbakekalle en gitt godkjenning dersom leverandøren ikke oppfyller vilkårene for godkjenning. Uavhengig av om vilkårene for godkjenning er oppfylt, kan kommunen nekte å gi godkjenning eller tilbakekalle en gitt godkjenning dersom leverandøren ikke oppfyller krav i helselovgivningen, en tilsynsmyndighet har avgjort at leverandøren bryter med krav etter helselovgivningen, eller leverandøren har gitt uriktige opplysninger eller tilbakeholdt opplysninger av betydning for vilkårene for godkjenning. Kommunen kan nekte godkjenning der det fremstår som sannsynlig at leverandøren vil gå konkurs. Kommunen kan tilbakekalle en gitt godkjenning ved konkurs.</article><article class="legalP" id="kapittel-1-foreslåttparagraf-1-ledd-5">Tjenestemottakers klageadgang følger av pasient- og brukerrettighetsloven kapittel 7.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-118/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven trer i kraft fra den tiden Kongen bestemmer. Kongen kan bestemme at de enkelte bestemmelsene i loven skal tre i kraft til forskjellig tid.</article></section></main></body></html>