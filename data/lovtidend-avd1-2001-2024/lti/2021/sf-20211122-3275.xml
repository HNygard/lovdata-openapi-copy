<!DOCTYPE html><html lang="no"><head><title>Forskrift om endring i forskrift om utøvelse av fisket i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-22-3275</dd><dt class="dokid">DokumentID</dt><dd class="dokid">LTI/forskrift/2021-11-22-3275</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-12-22-1878</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2004-12-22-1878/§98</li></ul></dd><dt class="dateOfPublication">Kunngjort</dt><dd class="dateOfPublication">2021-11-25 15:55</dd><dt class="journalNumber">Journalnummer</dt><dd class="journalNumber">2021-1899</dd><dt class="titleShort">Korttittel</dt><dd class="titleShort">Endr. i forskrift om utøvelse av fisket i sjøen</dd><dt class="title">Tittel</dt><dd class="title">Forskrift om endring i forskrift om utøvelse av fisket i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 22. november 2021 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og forskrift 22. desember 2004 nr. 1878 om utøvelse av fisket i sjøen § 98.</dd><dt class="refid">RefID</dt><dd class="refid">forskrift/2021-11-22-3275</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utøvelse av fisket i sjøen<ul class="tocSubUl"><li>I<ul class="tocSubUl"><li>§ 73a. Krav til merking av teiner og ruser i rekreasjonsfiske</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-22-3275" id="dokument"><h1>Forskrift om endring i forskrift om utøvelse av fisket i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2021-11-22-3275/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 22. desember 2004 nr. 1878 om utøvelse av fisket i sjøen gjøres følgende endringer:</article> <article class="defaultP" margin-top="true">§ 33a fjerde ledd (endret) skal lyde:</article><article class="legalP" id="kapittel-1-ledd-2">Teiner som er satt ut for fangst av sjøkreps, hummer, kongekrabbe, taskekrabbe og annen krabbe unntatt snøkrabbe, skal ha rømmingshull innmontert i samsvar med anvisningene i vedlegg til forskriften. Kravet om rømmingshull i teiner satt ut for fangst av kongekrabbe gjelder fra og med 1. januar 2022. Samme dato gjelder for teiner satt ut for fangst av sjøkreps med fartøy som ikke er merkeregistrert. Kravet om rømmingshull i teiner satt ut med merkeregistrert fartøy for fangst av sjøkreps, taskekrabbe og annen krabbe unntatt snøkrabbe og kongekrabbe, gjelder fra og med 1. juli 2022 sammen med en revidert monteringsanvisning.</article> <article class="defaultP" margin-top="true">§ 73a (ny) skal lyde:</article><article class="futureLegalArticle" data-name="§73a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 73a</span>. <span class="legalArticleTitle">Krav til merking av teiner og ruser i rekreasjonsfiske</span></span><article class="legalP" id="kapittel-1-foreslåttparagraf-1-ledd-1">Teiner og ruser som er satt i sjøen fra fartøy som ikke er merkeregistrert eller fra land, skal være tydelig merket med eierens navn og adresse. Merket skal være lett synlig på redskapen. Dersom flere redskaper er satt i lenke, gjelder kravet om merking hvert enkelt redskap i lenken. Sanke- og samleteiner som står i sjøen for oppbevaring av skalldyr fanget i rekreasjonsfiske skal være merket på samme måte.</article><article class="legalP" id="kapittel-1-foreslåttparagraf-1-ledd-2">Merking skal ikke foretas på de deler av en teine som er beregnet for å flyte opp til overflaten etter en tid i sjøen (flyteelement).</article><article class="legalP" id="kapittel-1-foreslåttparagraf-1-ledd-3">Kravet til merking av teiner og ruser i bestemmelsen her gjelder i tillegg til kravet til merking av vak i § 73.</article></article> <article class="defaultP" margin-top="true">Gjeldende «Vedlegg 8. Krav til rømmingshull» erstattes av revidert «Vedlegg 8. Krav til rømmingshull»:</article><article class="defaultP">Trykk her for å se vedlegget: (pdf)</article> <article class="defaultP" margin-top="true">Nytt vedlegg 10 skal lyde:</article><span class="futuretitle" id="kapittel-1-foreslåttittel-1">Vedlegg 10. Krav til rømmingshull for å redusere faren for spøkelsesfiske ved tap av teiner i fiske etter kongekrabbe</span><article class="defaultP">Trykk her for å se vedlegget: (pdf)</article> <article class="defaultP" margin-top="true">Nytt vedlegg 11 skal lyde:</article><span class="futuretitle" id="kapittel-1-foreslåttittel-2">Vedlegg 11. Krav til rømmingshull for å redusere faren for spøkelsesfiske ved tap av teiner i fiske etter sjøkreps</span><article class="defaultP">Trykk her for å se vedlegget: (pdf)</article></section><section class="section" data-name="kapII" id="kapittel-2" data-lovdata-URL="LTI/forskrift/2021-11-22-3275/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section></main></body></html>