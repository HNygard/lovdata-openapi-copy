<!DOCTYPE html><html lang="no"><head><title>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-07-1453</dd><dt class="dokid">DokumentID</dt><dd class="dokid">LTI/forskrift/2021-05-07-1453</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Veg-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2021-05-18</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-10-07-1219</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§5</li><li>lov/1965-06-18-4/§6</li><li>lov/1965-06-18-4/§43</li><li>forskrift/1967-03-17-3462</li></ul></dd><dt class="dateOfPublication">Kunngjort</dt><dd class="dateOfPublication">2021-05-11 15:20</dd><dt class="journalNumber">Journalnummer</dt><dd class="journalNumber">2021-0729</dd><dt class="titleShort">Korttittel</dt><dd class="titleShort">Endr. i skiltforskriften</dd><dt class="title">Tittel</dt><dd class="title">Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 7. mai 2021 med hjemmel i lov 18. juni 1965 nr. 4 om vegtrafikk (vegtrafikkloven) § 5, § 6 og § 43, jf. delegeringsvedtak 17. mars 1967 nr. 3462.</dd><dt class="refid">RefID</dt><dd class="refid">forskrift/2021-05-07-1453</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-07-1453" id="dokument"><h1>Forskrift om endring i forskrift om offentlige trafikkskilt, vegoppmerking, trafikklyssignaler og anvisninger (skiltforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2021-05-07-1453/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 7.oktober 2005 nr. 1219 om offentlige trafikkskilt, vegoppmerking, trafikklyssignaler og anvisninger (skiltforskriften) gjøres følgende endringer:</article> <article class="defaultP" margin-top="true">I kapittel 4 Forbudsskilt § 8 tas følgende nye skilt inn:</article><article class="defaultP"><table><tbody><tr><td data-text-align="left" data-vertical-align="top"><img alt="forbudsskilt elsparkesykkel inni rød sirkel med diagonal rød strek over" height="99" src="static/LTI/sf-20210507-1453-01.png" width="99" /><br />306.10</td><td data-text-align="left" data-vertical-align="bottom">306.10 Forbudt for små elektriske kjøretøy<br />Forbudet gjelder ferdsel på veg og fortau med små elektriske kjøretøy som definert i forskrift om krav til sykkel § 2 femte ledd.</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="soneskilt med tallet 6 inni rød ring med en elsparkesykkel under" height="163" src="static/LTI/sf-20210507-1453-02.png" width="113" /><br />367</td><td data-text-align="left" data-vertical-align="bottom">367 Fartsgrensesone for små elektriske kjøretøy<br />Skiltet angir grense for område hvor det gjelder forbud mot kjøring på veg og fortau med større fart enn 6 km/t med små elektriske kjøretøy som definert i forskrift om krav til sykkel § 2 femte ledd. Forbudet gjelder til det blir opphevet ved skilt 369 «Slutt på fartsgrensesone for små elektriske kjøretøy».</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="grått soneskilt med tallet 6 inni en ring med en elsparkesykkel under og tre sorte streker som går diagonalt over skiltet" height="162" src="static/LTI/sf-20210507-1453-03.png" width="112" /><br />369</td><td data-text-align="left" data-vertical-align="bottom">369 Slutt på fartsgrensesone for små elektriske kjøretøy</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="soneskilt parkering forbudt med en elsparkesykkel under" height="161" src="static/LTI/sf-20210507-1453-04.png" width="112" /><br />377</td><td data-text-align="left" data-vertical-align="bottom">377 Sone med parkeringsforbud for små elektriske kjøretøy<br />Skiltet angir grense for område hvor det er forbudt å parkere små elektriske kjøretøy som definert i forskrift om krav til sykkel § 2 femte ledd på veg og fortau. Skiltet gjelder til det blir opphevet av skilt 379 «Slutt på sone med parkeringsforbud for små elektriske kjøretøy». Innenfor området kan det ved skilt være fastsatt avvikende bestemmelser om parkering eller stans. For disse stedene gjelder ikke soneskiltets bestemmelser.</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="grått soneskilt der et parkering forbudtskilt står over en elsparkesykkel og tre sorte streker går diagonalt over skiltet" height="157" src="static/LTI/sf-20210507-1453-05.png" width="109" /><br />379</td><td data-text-align="left" data-vertical-align="bottom">379 Slutt på sone med parkeringsforbud for små elektriske kjøretøy</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="soneskilt med en elsparkesykkel inni en rød sirkel med en rød strek diagonalt over sykkelen" height="155" src="static/LTI/sf-20210507-1453-06.png" width="116" /><br />380</td><td data-text-align="left" data-vertical-align="bottom">380 Sone med bruksforbud for små elektriske kjøretøy<br />Skiltet angir grense for område hvor det er forbudt å bruke små elektriske kjøretøy som definert i forskrift om krav til sykkel § 2 femte ledd på veg og fortau. Skiltet gjelder til det blir opphevet av skilt 382 «Slutt på sone med bruksforbud for små elektriske kjøretøy».</td></tr></tbody></table></article><article class="defaultP"><table><tbody><tr><td data-text-align="left" data-vertical-align="top"><img alt="soneskilt med en elsparkesykkel inni en sirkel med strek diagonalt over og tre sorte streker går diagonalt over hele skiltet" height="156" src="static/LTI/sf-20210507-1453-07.png" width="116" /><br />382</td><td data-text-align="left" data-vertical-align="bottom">382 Slutt på sone med bruksforbud for små elektriske kjøretøy</td></tr></tbody></table></article> <article class="defaultP" margin-top="true">I kapittel 9 Underskilt § 18, 807 Symbol, tas følgende nye skilt inn:</article><article class="defaultP"><table><tbody><tr><td data-text-align="left" data-vertical-align="top"><img alt="rektangulært skilt med en sparkesykkel i sort på hvit bakgrunn" height="57" src="static/LTI/sf-20210507-1453-08.png" width="112" /><br />807.10</td><td data-text-align="left" data-vertical-align="bottom">807.10 Små elektriske kjøretøy som definert i forskrift om krav til sykkel § 2 femte ledd</td></tr></tbody></table></article> <article class="defaultP" margin-top="true">§ 18 De enkelte underskilt, A. Alminnelige underskilt, første ledd første punktum skal lyde:</article><article class="legalP" id="kapittel-1-ledd-2">Symbolene 807.1–807.10 benyttet på underskilt betyr at hovedskiltets regulering eller informasjon gjelder vedkommende kjøretøy- eller trafikantgruppe.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-05-07-1453/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 18. mai 2021.</article></section></main></body></html>