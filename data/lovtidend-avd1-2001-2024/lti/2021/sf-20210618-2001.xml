<!DOCTYPE html><html lang="no"><head><title>Forskrift om endring i forskrift om innreiserestriksjoner for utlendinger av hensyn til folkehelsen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-18-2001</dd><dt class="dokid">DokumentID</dt><dd class="dokid">LTI/forskrift/2021-06-18-2001</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-06-19 kl. 12.00</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-06-29-1423</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-06-19-83/§2</li><li>forskrift/2020-06-19-1244</li><li>lov/1994-08-05-55/§7-12</li><li>forskrift/2020-06-29-1423/§4b</li><li>forskrift/2020-06-29-1423/§4c</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 19:30</dd><dt class="journalNumber">Journalnummer</dt><dd class="journalNumber">2021-1137</dd><dt class="titleShort">Korttittel</dt><dd class="titleShort">Endr. i forskrift om innreiserestriksjoner for utlendinger</dd><dt class="title">Tittel</dt><dd class="title">Forskrift om endring i forskrift om innreiserestriksjoner for utlendinger av hensyn til folkehelsen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 18. juni 2021 med hjemmel i midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen § 2, jf. delegeringsvedtak 19. juni 2020 nr. 1244, og lov 5. august 1994 nr. 55 om vern mot smittsomme sykdommer § 7-12, jf. forskrift 29. juni 2020 nr. 1423 om innreiserestriksjoner for utlendinger av hensyn til folkehelsen § 4b tredje ledd og § 4c fjerde ledd.</dd><dt class="refid">RefID</dt><dd class="refid">forskrift/2021-06-18-2001</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om innreiserestriksjoner for utlendinger av hensyn til folkehelsen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-18-2001" id="dokument"><h1>Forskrift om endring i forskrift om innreiserestriksjoner for utlendinger av hensyn til folkehelsen</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-18-2001/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 29. juni 2020 nr. 1423 om innreiserestriksjoner for utlendinger av hensyn til folkehelsen gjøres følgende endringer:</article> <article class="defaultP" margin-top="true">§ 1 annet ledd skal lyde:</article><article class="legalP" id="kapittel-1-ledd-2">Det som er fastsatt i denne forskriften for EØS-borgere gjelder tilsvarende for borgere av Sveits. Reglene gjelder også for borgere av Storbritannia så langt de passer.</article> <article class="defaultP" margin-top="true">§ 2 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">utlending som er bosatt i et land eller område i EØS-/Schengenområdet eller Storbritannia som ikke er omfattet av karanteneplikt etter covid-19-forskriften § 4 første ledd bokstav a. Utlendingen må ha oppholdt seg på hjemstedet de ti siste dagene før ankomst til Norge. Hvis utlendingen har reist gjennom et område med karanteneplikt på vei til Norge, gjelder covid-19-forskriften § 6a bokstav a tilsvarende.</article></article></li></ul></article> <article class="defaultP" margin-top="true">§ 2 ny bokstav i, j og k skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">utlending som er bosatt i EØS-/Schengenområdet eller Storbritannia, og som har en av følgende familierelasjoner til en person bosatt i Norge: <ul class="defaultList"><li data-li-identifier="1." data-name="1."><article class="listArticle" id="kapittel-1-ledd-2-punkt-2-ledd-1-punkt-1"><article class="legalP" id="kapittel-1-ledd-2-punkt-2-ledd-1-punkt-1-ledd-1">voksne barn eller stebarn</article></article></li><li data-li-identifier="2." data-name="2."><article class="listArticle" id="kapittel-1-ledd-2-punkt-2-ledd-1-punkt-2"><article class="legalP" id="kapittel-1-ledd-2-punkt-2-ledd-1-punkt-2-ledd-1">foreldre eller steforeldre til voksne barn eller stebarn</article></article></li><li data-li-identifier="3." data-name="3."><article class="listArticle" id="kapittel-1-ledd-2-punkt-2-ledd-1-punkt-3"><article class="legalP" id="kapittel-1-ledd-2-punkt-2-ledd-1-punkt-3-ledd-1">mindreårige eller voksne barnebarn eller stebarnebarn</article></article></li><li data-li-identifier="4." data-name="4."><article class="listArticle" id="kapittel-1-ledd-2-punkt-2-ledd-1-punkt-4"><article class="legalP" id="kapittel-1-ledd-2-punkt-2-ledd-1-punkt-4-ledd-1">besteforeldre eller stebesteforeldre til mindreårige eller voksne barnebarn eller stebarnebarn.</article></article></li></ul></article></article></li><li data-li-identifier="j." data-name="j."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">utlending over 18 år som er bosatt i EØS-/Schengenområdet eller Storbritannia, er i et etablert kjæresteforhold som har vart i minst ni måneder med en person over 18 år bosatt i Norge, har møtt kjæresten fysisk, og har fått innvilget søknad om innreise av Utlendingsdirektoratet, jf. § 5 annet ledd</article></article></li><li data-li-identifier="k." data-name="k."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">mindreårige barn til utlending som nevnt i bokstav j.</article></article></li></ul></article> <article class="defaultP" margin-top="true">§ 3 ny bokstav x skal lyde:<ul class="defaultList"><li data-li-identifier="x." data-name="x."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">idrettsutøvere og nødvendig støttepersonell som kommer til Norge for å delta i Oslo Bislett Games eller kvalifiseringskamper til UEFA Champions League eller UEFA Conference League.</article></article></li></ul></article> <article class="defaultP" margin-top="true">§ 4b oppheves.</article> <article class="defaultP" margin-top="true">§ 4c fjerde ledd oppheves.</article> <article class="defaultP" margin-top="true">§ 5 nytt tredje og fjerde ledd skal lyde:</article><article class="legalP" id="kapittel-1-ledd-3">Utlendingsdirektoratet kan videreformidle opplysninger om at søknad om innreise etter § 2 bokstav j er innvilget, avslått eller avvist til Direktoratet for samfunnssikkerhet og beredskap. Utlendingsdirektoratet og Direktoratet for samfunnssikkerhet og beredskap kan registrere informasjon som nevnt i første punktum i innreiseregisteret, jf. covid-19-forskriften § 5b. Ved grensekontroll kan politiet, eller den etaten politiet har gitt myndighet, innhente opplysninger som nevnt i første punktum fra Utlendingsdirektoratets vedtaksregister eller via innreiseregisteret som henter opplysninger fra Utlendingsdirektoratets vedtaksregister. Slik innhenting kan skje ved direkte søk.</article><article class="legalP" id="kapittel-1-ledd-4">Søknader etter annet ledd kan behandles ved automatisert saksbehandling. Den registrerte har rett til manuell overprøving av avgjørelsen.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-18-2001/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 19. juni 2021 kl. 12.00.</article></section></main></body></html>