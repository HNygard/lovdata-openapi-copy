<!DOCTYPE html><html lang="no"><head><title>Retningslinjer for tilskuddsordning for lokal kompetanseutvikling i fag- og yrkesopplæringen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-01-26-229</dd><dt class="dokid">DokumentID</dt><dd class="dokid">LTI/forskrift/2021-01-26-229</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for barnehage og grunnskole</li></ul></dd><dt class="dateInForce">I kraft fra</dt><dd class="dateInForce">2021-01-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-22-3202</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2021-01-28 14:55</dd><dt class="journalNumber">Journalnummer</dt><dd class="journalNumber">2021-0103</dd><dt class="titleShort">Korttittel</dt><dd class="titleShort">Retningslinjer for tilskuddsordning for lokal kompetanseutvikling i fag- og yrkesopplæringen</dd><dt class="title">Tittel</dt><dd class="title">Retningslinjer for tilskuddsordning for lokal kompetanseutvikling i fag- og yrkesopplæringen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 26. januar 2021 til gjennomføring av Stortingets budsjettvedtak.</dd><dt class="refid">RefID</dt><dd class="refid">forskrift/2021-01-26-229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Retningslinjer for tilskuddsordning for lokal kompetanseutvikling i fag- og yrkesopplæringen<ul class="tocSubUl"><li>Del I – Tilskuddsordningens innretning<ul class="tocSubUl"><li>1. Mål for tilskuddsordningen<ul class="tocSubUl"><li>1.1. Mål</li><li>1.2. Målgruppe</li></ul></li><li>2. Kjennetegn på måloppnåelse</li><li>3. Tildelingskriterier<ul class="tocSubUl"><li>3.1 Tilskuddsmottaker</li><li>3.2 Vilkår for å få tilskudd</li></ul></li><li>4. Kriterier for bruk av tilskuddet<ul class="tocSubUl"><li>4.1 Samarbeidsforum</li><li>4.2 Kompetanseutviklingstiltak er forankret i lokalt definerte behov</li></ul></li><li>5. Evaluering</li></ul></li><li>Del II – Forvaltning og saksbehandling av ordningen<ul class="tocSubUl"><li>6. Ansvar for å forvalte tilskuddsordningen</li><li>7. Ansvar for å koordinere samarbeidsforum</li><li>8. Kunngjøring av ordningen</li><li>9. Tilskuddsbrevets innhold</li><li>10. Utbetaling av tilskuddet</li><li>11. Rapporter fra tilskuddsmottaker</li><li>12. Oppfølgings- og kontrollrutiner</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-01-26-229" id="dokument"><h1>Retningslinjer for tilskuddsordning for lokal kompetanseutvikling i fag- og yrkesopplæringen</h1><article class="legalP" id="ledd-1">Retningslinjer 22. desember 2020 nr. 3202 for tilskuddsordning for lokal kompetanseutvikling i fag- og yrkesopplæringen oppheves 26. januar 2021.</article><section class="section" data-name="delI" id="kapittel-1" data-lovdata-URL="LTI/forskrift/2021-01-26-229/KAPITTEL_1"><h2>Del I – Tilskuddsordningens innretning</h2><article class="legalP" id="kapittel-1-ledd-1">Tilskuddsordning for lokal kompetanseutvikling skal bidra til å øke kompetansen og kvaliteten i videregående skoler, i fylkeskommuner og lærebedrifter. Tilskuddsordningen omfatter Desentralisert ordning for kompetanseutvikling innen yrkesfag. Bakgrunn for ordningen er Meld.St.21 (2016–2017) Lærelyst – tidlig innsats og kvalitet i skolen.</article><article class="legalP" id="kapittel-1-ledd-2">Fag- og yrkesopplæringen inngår også som målgruppe i Kompetanseløftet for spesialpedagogikk og inkluderende praksis, vises for øvrig til tilskuddsordning for lokal kompetanseutvikling i barnehage og grunnopplæring.</article><section class="section" data-name="kap1" id="kapittel-1-kapittel-1" data-lovdata-URL="LTI/forskrift/2021-01-26-229/KAPITTEL_1-1"><h3>1. Mål for tilskuddsordningen</h3><article class="legalP" id="kapittel-1-kapittel-1-ledd-1">Sektormålene for skole som er vedtatt av Stortinget i statsbudsjettet, utgjør rammen for bruken av midlene. For ordningen er det et overordnet mål å styrke kunnskap og kompetanse som bidrar til et likeverdig tilbud og fremmer utvikling, læring og trivsel hos alle barn og unge, og sikre at samiske perspektiver blir ivaretatt i barnehage og skole.</article><article class="legalP" id="kapittel-1-kapittel-1-ledd-2">Skoleeiere har ansvar for at virksomhetene drives i samsvar med lov- og regelverk, og dette omfatter også et ansvar for å legge til rette for kompetanseutvikling for sine ansatte, jf. opplæringslovens § 10-8. Medbestemmelse skal ivaretas etter hovedavtalens bestemmelser.</article><section class="section" data-name="kap1.1" id="kapittel-1-kapittel-1-kapittel-1" data-lovdata-URL="LTI/forskrift/2021-01-26-229/KAPITTEL_1-1-1"><h4>1.1. Mål</h4><article class="legalP" id="kapittel-1-kapittel-1-kapittel-1-ledd-1">Mål for tilskuddsordningen er:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-1-kapittel-1-ledd-1-punkt-1"><article class="legalP" id="kapittel-1-kapittel-1-kapittel-1-ledd-1-punkt-1-ledd-1">Styrket kompetanse i skoler og lærebedrifter ut fra lokale behov.</article></article></li><li data-li-identifier="•" data-name="•"><article class="listArticle" id="kapittel-1-kapittel-1-kapittel-1-ledd-1-punkt-2"><article class="legalP" id="kapittel-1-kapittel-1-kapittel-1-ledd-1-punkt-2-ledd-1">Langsiktig og styrket samarbeid mellom skole og arbeidsliv.</article></article></li><li data-li-identifier="•" data-name="•"><article class="listArticle" id="kapittel-1-kapittel-1-kapittel-1-ledd-1-punkt-3"><article class="legalP" id="kapittel-1-kapittel-1-kapittel-1-ledd-1-punkt-3-ledd-1">Gjensidig kompetanseutvikling ved utveksling av kunnskap og erfaring mellom aktørene i fag- og yrkesopplæringen.</article></article></li></ul></article></section><section class="section" data-name="kap1.2" id="kapittel-1-kapittel-1-kapittel-2" data-lovdata-URL="LTI/forskrift/2021-01-26-229/KAPITTEL_1-1-2"><h4>1.2. Målgruppe</h4><article class="legalP" id="kapittel-1-kapittel-1-kapittel-2-ledd-1">Målgrupper for kompetansetiltakene i tilskuddsordningen er:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-1-kapittel-2-ledd-1-punkt-1"><article class="legalP" id="kapittel-1-kapittel-1-kapittel-2-ledd-1-punkt-1-ledd-1">yrkesfaglærere<sup class="footnotereference" data-footnotereferencevalue="1" data-unique-footnote-counter="1">1</sup> i videregående skoler</article></article></li><li data-li-identifier="•" data-name="•"><article class="listArticle" id="kapittel-1-kapittel-1-kapittel-2-ledd-1-punkt-2"><article class="legalP" id="kapittel-1-kapittel-1-kapittel-2-ledd-1-punkt-2-ledd-1">instruktører og faglige ledere som gir opplæring i bedrift</article></article></li><li data-li-identifier="•" data-name="•"><article class="listArticle" id="kapittel-1-kapittel-1-kapittel-2-ledd-1-punkt-3"><article class="legalP" id="kapittel-1-kapittel-1-kapittel-2-ledd-1-punkt-3-ledd-1">prøvenemndsmedlemmer.</article></article></li></ul></article><article class="legalP" id="kapittel-1-kapittel-1-kapittel-2-ledd-2">Fylkeskommuner kan inkludere andre yrkesgrupper eller aktører i sine tiltak, dersom de finner det hensiktsmessig for kompetansebyggingen lokalt. Dette kan være lærere som underviser i fellesfag på yrkesfag (fellesfaglærere), lærere som underviser på yrkesfag ved fagskoler og avdelingsledere og rådgivere for yrkesfaglige utdanningsprogram.</article><article class="legalP" id="kapittel-1-kapittel-1-kapittel-2-ledd-3">Private videregående skoler godkjent etter friskoleloven § 2-1 omfattes av ordningen på lik linje med offentlige skoler.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Yrkesfaglærere vil si lærere som underviser i programfag på yrkesfaglige utdanningsprogram.</article></footer></section></section><section class="section" data-name="kap2" id="kapittel-1-kapittel-2" data-lovdata-URL="LTI/forskrift/2021-01-26-229/KAPITTEL_1-2"><h3>2. Kjennetegn på måloppnåelse</h3><article class="legalP" id="kapittel-1-kapittel-2-ledd-1">Kjennetegn på måloppnåelse gir en beskrivelse av hva som skal legges til grunn for vurdering av måloppnåelse, jf. målformulering i punkt 1.1. Dette er kjennetegn som fylkeskommunene skal rapportere på, jf. krav til rapportering i punkt 10.</article><article class="legalP" id="kapittel-1-kapittel-2-ledd-2">Måloppnåelse vurderes gjennom følgende kjennetegn:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-1"><article class="legalP" id="kapittel-1-kapittel-2-ledd-2-punkt-1-ledd-1">Målgruppene har gjennomført kompetanseutviklingstiltak som fremmer kollektiv utvikling, hvor skole- og arbeidsplassbaserte tiltak er prioritert der det er hensiktsmessig.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-2"><article class="legalP" id="kapittel-1-kapittel-2-ledd-2-punkt-2-ledd-1">Tiltakene er forankret i lokale behov, identifisert gjennom lokale prosesser som involverer ansatte i virksomheten.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-3"><article class="legalP" id="kapittel-1-kapittel-2-ledd-2-punkt-3-ledd-1">Samiske perspektiver er ivaretatt i de lokale prioriteringene av kompetansebehov.</article></article></li><li data-li-identifier="•" data-name="•"><article class="listArticle" id="kapittel-1-kapittel-2-ledd-2-punkt-4"><article class="legalP" id="kapittel-1-kapittel-2-ledd-2-punkt-4-ledd-1">Tiltakene er planlagt og gjennomført i samarbeid mellom fylkeskommunen, arbeidslivet og andre tilbydere av kompetanseutvikling.</article></article></li></ul></article></section><section class="section" data-name="kap3" id="kapittel-1-kapittel-3" data-lovdata-URL="LTI/forskrift/2021-01-26-229/KAPITTEL_1-3"><h3>3. Tildelingskriterier</h3><section class="section" data-name="kap3.1" id="kapittel-1-kapittel-3-kapittel-1" data-lovdata-URL="LTI/forskrift/2021-01-26-229/KAPITTEL_1-3-1"><h4>3.1 Tilskuddsmottaker</h4><article class="legalP" id="kapittel-1-kapittel-3-kapittel-1-ledd-1">Fylkeskommuner skal motta tilskudd gjennom denne tilskuddsordningen. Den årlige rammen for tilskuddsordningen er basert på en fordelingsnøkkel.</article><article class="legalP" id="kapittel-1-kapittel-3-kapittel-1-ledd-2">Det er opp til fylkeskommunene å velge hvem de nærmere ønsker å samarbeide med om kompetanseutvikling. I den grad fylkeskommuner har behov for kjøp av kompetansetjenester, skal regelverket for offentlige anskaffelser følges.</article></section><section class="section" data-name="kap3.2" id="kapittel-1-kapittel-3-kapittel-2" data-lovdata-URL="LTI/forskrift/2021-01-26-229/KAPITTEL_1-3-2"><h4>3.2 Vilkår for å få tilskudd</h4><article class="legalP" id="kapittel-1-kapittel-3-kapittel-2-ledd-1">Tilskuddet skal nyttes av fylkeskommunene til kompetanseutvikling av målgruppen for denne tilskuddsordningen.</article></section></section><section class="section" data-name="kap4" id="kapittel-1-kapittel-4" data-lovdata-URL="LTI/forskrift/2021-01-26-229/KAPITTEL_1-4"><h3>4. Kriterier for bruk av tilskuddet</h3><section class="section" data-name="kap4.1" id="kapittel-1-kapittel-4-kapittel-1" data-lovdata-URL="LTI/forskrift/2021-01-26-229/KAPITTEL_1-4-1"><h4>4.1 Samarbeidsforum</h4><article class="legalP" id="kapittel-1-kapittel-4-kapittel-1-ledd-1">Det skal etableres ett samarbeidsforum i hver fylkeskommune. Samarbeidsforumet skal vurdere hvordan lokale behov for kompetanseutvikling kan møtes.</article><article class="legalP" id="kapittel-1-kapittel-4-kapittel-1-ledd-2">Samarbeidsforumet skal bli enig om en langsiktig plan for prioriterte kompetanseutviklingstiltak, jf. retningslinjenes del II. Samarbeidsforumets kompetanseutviklingsplan skal beskrive:<ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-1"><article class="legalP" id="kapittel-1-kapittel-4-kapittel-1-ledd-2-punkt-1-ledd-1">Hvilke tiltak som skal prioriteres, hvilke målgrupper som skal delta i tiltakene og tiltakenes varighet.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-2"><article class="legalP" id="kapittel-1-kapittel-4-kapittel-1-ledd-2-punkt-2-ledd-1">Den andelsmessige disponeringen av midlene mellom fylkeskommunen og de øvrige aktørene, som legges til grunn i videre anskaffelser.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-3"><article class="legalP" id="kapittel-1-kapittel-4-kapittel-1-ledd-2-punkt-3-ledd-1">Fylkeskommunenes egenfinansiering (eksempelvis i form av egne midler og/eller en ressursstilling).</article></article></li></ul></article><article class="defaultP"><i>Samarbeidsforumets sammensetning</i><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-4"><article class="legalP" id="kapittel-1-kapittel-4-kapittel-1-ledd-2-punkt-4-ledd-1">Samarbeidsforumet skal inkludere arbeidslivet (inkl. partene i arbeidslivet lokalt), lærerorganisasjonene, yrkesopplæringsnemnda og relevante tilbydere av kompetanseutvikling.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-5"><article class="legalP" id="kapittel-1-kapittel-4-kapittel-1-ledd-2-punkt-5-ledd-1">Private videregående skoler med yrkesfag godkjent etter friskoleloven § 2-1 skal være representert i samarbeidsforumet.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-6"><article class="legalP" id="kapittel-1-kapittel-4-kapittel-1-ledd-2-punkt-6-ledd-1">Fylkeskommunen har koordineringsansvar for samarbeidsforum.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-1-ledd-2-punkt-7"><article class="legalP" id="kapittel-1-kapittel-4-kapittel-1-ledd-2-punkt-7-ledd-1">Statsforvalteren kan delta i samarbeidsforum som observatør.</article></article></li></ul></article><article class="legalP" id="kapittel-1-kapittel-4-kapittel-1-ledd-3">Det er opp til fylkeskommunene å vurdere hvilke andre samarbeidspartnere som kan være representert i forumet.</article><article class="legalP" id="kapittel-1-kapittel-4-kapittel-1-ledd-4">I tillegg til samarbeidsforum kan fylkeskommunene samarbeide i lokale kompetansenettverk, for å sikre god involvering og deltakelse på tvers av videregående skoler, arbeidslivet og andre relevante aktører. Kompetansenettverkene kan gå på tvers av fylkeskommuner, og inkludere andre relevante aktører for å medvirke til god forankring og dialog.</article></section><section class="section" data-name="kap4.2" id="kapittel-1-kapittel-4-kapittel-2" data-lovdata-URL="LTI/forskrift/2021-01-26-229/KAPITTEL_1-4-2"><h4>4.2 Kompetanseutviklingstiltak er forankret i lokalt definerte behov</h4><ul class="defaultList"><li data-li-identifier="•" data-name="•"><article class="listArticle" id="kapittel-1-kapittel-4-kapittel-2-punkt-1"><article class="legalP" id="kapittel-1-kapittel-4-kapittel-2-punkt-1-ledd-1">Behovene for kompetanseutvikling skal være basert på lokale analyser og faglig dialog med aktørene i fag- og yrkesopplæringen.</article></article></li><li data-li-identifier="•" data-name="•"><article class="listArticle" id="kapittel-1-kapittel-4-kapittel-2-punkt-2"><article class="legalP" id="kapittel-1-kapittel-4-kapittel-2-punkt-2-ledd-1">Lokale vurderinger av kompetanseutviklingsbehov skal forankres ved den enkelte skole og lærebedrift på en måte som involverer ansatte i virksomheten.</article></article></li></ul></section></section><section class="section" data-name="kap5" id="kapittel-1-kapittel-5" data-lovdata-URL="LTI/forskrift/2021-01-26-229/KAPITTEL_1-5"><h3>5. Evaluering</h3><article class="legalP" id="kapittel-1-kapittel-5-ledd-1">Det gjennomføres nasjonale forskningsbaserte evalueringer av ordningen.</article><article class="legalP" id="kapittel-1-kapittel-5-ledd-2">Fylkeskommuner og tilbydere av kompetanseutvikling skal samarbeide om å evaluere kompetansetiltakene og vurdere måloppnåelse, jf. punkt 1 og 2.</article></section></section><section class="section" data-name="delII" id="kapittel-2" data-lovdata-URL="LTI/forskrift/2021-01-26-229/KAPITTEL_2"><h2>Del II – Forvaltning og saksbehandling av ordningen</h2><section class="section" data-name="kap6" id="kapittel-2-kapittel-1" data-lovdata-URL="LTI/forskrift/2021-01-26-229/KAPITTEL_2-1"><h3>6. Ansvar for å forvalte tilskuddsordningen</h3><article class="legalP" id="kapittel-2-kapittel-1-ledd-1">Utdanningsdirektoratet utbetaler midlene til fylkeskommunene gjennom årlige tilskuddsbrev. Midlene tildeles ut fra en fordelingsnøkkel.</article><article class="legalP" id="kapittel-2-kapittel-1-ledd-2">Utdanningsdirektoratet har ansvaret for forvaltning av tilskuddsordningen. Det innebærer å formidle overordnede nasjonale intensjoner, rammer og føringer for ordningen.</article></section><section class="section" data-name="kap7" id="kapittel-2-kapittel-2" data-lovdata-URL="LTI/forskrift/2021-01-26-229/KAPITTEL_2-2"><h3>7. Ansvar for å koordinere samarbeidsforum</h3><article class="legalP" id="kapittel-2-kapittel-2-ledd-1">Fylkeskommunene har ansvaret for koordinering av samarbeidsforumene. Det innebærer:<ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-2-ledd-1-punkt-1"><article class="legalP" id="kapittel-2-kapittel-2-ledd-1-punkt-1-ledd-1">Å etablere et samarbeidsforum.</article></article></li><li data-li-identifier="•" data-name="•"><article class="listArticle" id="kapittel-2-kapittel-2-ledd-1-punkt-2"><article class="legalP" id="kapittel-2-kapittel-2-ledd-1-punkt-2-ledd-1">Å sørge for at kriteriene for bruk av tilskuddet er kjent for aktørene i samarbeidsforumet og ev. lokale kompetansenettverk.</article></article></li><li data-li-identifier="•" data-name="•"><article class="listArticle" id="kapittel-2-kapittel-2-ledd-1-punkt-3"><article class="legalP" id="kapittel-2-kapittel-2-ledd-1-punkt-3-ledd-1">Å bidra til samarbeid og sammenheng på tvers av ulike kompetansetiltak, blant annet i tiltak knyttet til Kompetanseløftet for spesialpedagogikk og inkluderende praksis.</article></article></li><li data-li-identifier="•" data-name="•"><article class="listArticle" id="kapittel-2-kapittel-2-ledd-1-punkt-4"><article class="legalP" id="kapittel-2-kapittel-2-ledd-1-punkt-4-ledd-1">Å rapportere årlig til Utdanningsdirektoratet.</article></article></li></ul></article><article class="legalP" id="kapittel-2-kapittel-2-ledd-2">Andelen av midler disponert til aktører som tilbyr kompetanseutvikling, og den nærmere bruken av midlene, skal være basert på kompetanseutviklingsplanen til samarbeidsforumet og i tråd med intensjonen med tilskuddsordningen. Ved disponering av midler til tilbydere av kompetanseutvikling skal fylkeskommunene følge regelverket for offentlige anskaffelser.</article></section><section class="section" data-name="kap8" id="kapittel-2-kapittel-3" data-lovdata-URL="LTI/forskrift/2021-01-26-229/KAPITTEL_2-3"><h3>8. Kunngjøring av ordningen</h3><article class="legalP" id="kapittel-2-kapittel-3-ledd-1">Utdanningsdirektoratet skal gjøre de årlige rammene for tilskuddsordningen kjent.</article></section><section class="section" data-name="kap9" id="kapittel-2-kapittel-4" data-lovdata-URL="LTI/forskrift/2021-01-26-229/KAPITTEL_2-4"><h3>9. Tilskuddsbrevets innhold</h3><article class="legalP" id="kapittel-2-kapittel-4-ledd-1">Tilskuddsbrevet skal inneholde:<ul class="defaultList"><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-1"><article class="legalP" id="kapittel-2-kapittel-4-ledd-1-punkt-1-ledd-1">tilskuddsmottakers navn, organisasjonsnummer, kontonummer og tilskuddsbeløp</article></article></li><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-2"><article class="legalP" id="kapittel-2-kapittel-4-ledd-1-punkt-2-ledd-1">formål og hvilke tiltak tilskuddet skal benyttet til</article></article></li><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-3"><article class="legalP" id="kapittel-2-kapittel-4-ledd-1-punkt-3-ledd-1">tidsramme</article></article></li><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-4"><article class="legalP" id="kapittel-2-kapittel-4-ledd-1-punkt-4-ledd-1">krav til rapportering</article></article></li><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-5"><article class="legalP" id="kapittel-2-kapittel-4-ledd-1-punkt-5-ledd-1">juridiske forpliktelser</article></article></li><li data-li-identifier="•" data-name="•"><article class="listArticle" id="kapittel-2-kapittel-4-ledd-1-punkt-6"><article class="legalP" id="kapittel-2-kapittel-4-ledd-1-punkt-6-ledd-1">mulige reaksjonsformer dersom mottaker ikke opptrer i samsvar med forutsetningene for tilskuddet.</article></article></li></ul></article></section><section class="section" data-name="kap10" id="kapittel-2-kapittel-5" data-lovdata-URL="LTI/forskrift/2021-01-26-229/KAPITTEL_2-5"><h3>10. Utbetaling av tilskuddet</h3><article class="legalP" id="kapittel-2-kapittel-5-ledd-1">Utbetaling av tilskudd skal foretas i henhold til Utdanningsdirektoratets instruks for økonomiforvaltning. Utdanningsdirektoratet skal tildele midler til fylkeskommunene innen 15. februar.</article></section><section class="section" data-name="kap11" id="kapittel-2-kapittel-6" data-lovdata-URL="LTI/forskrift/2021-01-26-229/KAPITTEL_2-6"><h3>11. Rapporter fra tilskuddsmottaker</h3><article class="legalP" id="kapittel-2-kapittel-6-ledd-1">Fylkeskommunene skal rapportere årlig til Utdanningsdirektoratet om hvilke tiltak som er gjennomført, hvordan midlene er brukt og en vurdering av måloppnåelse, jf. punkt 2.</article></section><section class="section" data-name="kap12" id="kapittel-2-kapittel-7" data-lovdata-URL="LTI/forskrift/2021-01-26-229/KAPITTEL_2-7"><h3>12. Oppfølgings- og kontrollrutiner</h3><article class="legalP" id="kapittel-2-kapittel-7-ledd-1">Utdanningsdirektoratet skal foreta en formalia- og rimelighetskontroll av rapporter.</article></section></section></main></body></html>