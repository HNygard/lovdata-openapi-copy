<!DOCTYPE html><html lang="no"><head><title>Forskrift om endring i forskrift om utsatte frister på transportområdet knyttet til covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-08-624</dd><dt class="dokid">DokumentID</dt><dd class="dokid">LTI/forskrift/2021-03-08-624</dd><dt class="ministry">Departement</dt><dd class="ministry"><ul><li>Samferdselsdepartementet og Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Veg- by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2021-03-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-06-18-1227</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§10</li><li>lov/2002-06-21-45/§35</li><li>lov/1965-06-18-4/§24</li><li>lov/1965-06-18-4/§29</li><li>lov/2019-06-21-70/§30</li><li>lov/1993-06-11-100/§3d</li><li>lov/1993-06-11-100/§6</li><li>lov/1993-06-11-100/§16</li><li>forskrift/1997-04-04-275</li><li>lov/2007-02-16-9/§39</li></ul></dd><dt class="dateOfPublication">Kunngjort</dt><dd class="dateOfPublication">2021-03-08 15:25</dd><dt class="journalNumber">Journalnummer</dt><dd class="journalNumber">2021-0317</dd><dt class="titleShort">Korttittel</dt><dd class="titleShort">Endr. i forskrift om utsatte frister på transportområdet knyttet til covid-19</dd><dt class="title">Tittel</dt><dd class="title">Forskrift om endring i forskrift om utsatte frister på transportområdet knyttet til covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet og Nærings- og fiskeridepartementet 8. mars 2021 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 10 og § 35, lov 18. juni 1965 nr. 4 om vegtrafikk (vegtrafikkloven) § 24 og § 29, lov 21. juni 2019 nr. 70 om havner og farvann (havne- og farvannsloven) § 30, lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 3d, § 6 og § 16, jf. delegeringsvedtak 4. april 1997 nr. 275 og lov 16. februar 2007 nr. 9 om skipssikkerhet (skipssikkerhetsloven) § 39. <br /><strong>EØS-henvisninger:</strong> EØS-avtalen vedlegg XIII nr. 4b (forordning (EU) 2020/698) og nr. 4c (forordning (EU) 2021/267).</dd><dt class="refid">RefID</dt><dd class="refid">forskrift/2021-03-08-624</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utsatte frister på transportområdet knyttet til covid-19<ul class="tocSubUl"><li>I<ul class="tocSubUl"><li>§ 1. Gjennomføring av forordning (EU) 2020/698 og forordning (EU) 2021/267 i norsk rett</li><li>§ 2. Utsatte frister etter forordning (EU) 2020/698</li><li>§ 3. Utsatte frister etter forordning (EU) 2021/267</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-08-624" id="dokument"><h1>Forskrift om endring i forskrift om utsatte frister på transportområdet knyttet til covid-19</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-08-624/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. juni 2020 nr. 1227 om utsatte frister på transportområdet knyttet til covid-19 gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EU) 2020/698 og forordning (EU) 2021/267 i norsk rett</span></span><article class="legalP" id="kapittel-1-foreslåttparagraf-1-ledd-1">EØS-avtalen vedlegg XIII nr. 4b (forordning (EU) 2020/698) om fastsettelse av særlige midlertidige tiltak i forbindelse med covid-19-utbruddet og om gyldigheten av visse sertifikater, lisenser og tillatelser og utsettelsen av visse periodiske kontroller og opplæringstiltak på visse områder av transportregelverket og EØS-avtalen vedlegg XIII nr. 4c (forordning (EU) 2021/267) om fastsettelse av særlige og midlertidige tiltak på bakgrunn av den vedvarende covid-19-krisen med hensyn til fornyelse eller forlengelse av visse sertifikater, lisenser og tillatelser, utsettelse av visse periodiske kontroller og regelmessig opplæring på visse områder av transportregelverket samt forlengelse av visse perioder nevnt i forordning (EU) 2020/698, gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Utsatte frister etter forordning (EU) 2020/698</span></span><article class="legalP" id="kapittel-1-foreslåttparagraf-2-ledd-1">Forordningens bestemmelser om utsatte frister i artikkel 4, 5, 7, 8 og 11 gjelder ikke for frister fastsatt av norske myndigheter.</article><article class="legalP" id="kapittel-1-foreslåttparagraf-2-ledd-2">Forordningens bestemmelser om utsatte frister i artikkel 3 gjelder ikke for førerkort utstedt av norske myndigheter der innehaveren er over 80 år.</article></article> <article class="defaultP" margin-top="true">Ny § 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Utsatte frister etter forordning (EU) 2021/267</span></span><article class="legalP" id="kapittel-1-foreslåttparagraf-3-ledd-1">Forordningens bestemmelser om utsatte frister i artikkel 4, 5, 7, og 8 gjelder ikke for frister fastsatt av norske myndigheter.</article><article class="legalP" id="kapittel-1-foreslåttparagraf-3-ledd-2">Forordningens bestemmelser om utsatte frister etter artikkel 2 nr. 2, 4 og 6 og artikkel 3 nr. 2 gjelder ikke for forlengelser etter forordning (EU) 2020/698. jf. denne forskrift § 1 og § 2.</article><article class="legalP" id="kapittel-1-foreslåttparagraf-3-ledd-3">Forordningens bestemmelser om utsatte frister i artikkel 3 gjelder ikke for førerkort utstedt av norske myndigheter der innehaveren er over 80 år.</article></article> <article class="defaultP" margin-top="true">Gjeldende § 3 blir ny § 4.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-08-624/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>