<!DOCTYPE html><html lang="no"><head><title>Lov om endringer i pensjonslovgivningen mv. (pensjon fra første krone og dag, garanterte pensjonsprodukter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-12-22-164</dd><dt class="dokid">DokumentID</dt><dd class="dokid">LTI/lov/2021-12-22-164</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2000-03-24-16</li><li>lov/2000-11-24-81</li><li>lov/2005-06-10-44</li><li>lov/2005-12-21-124</li><li>lov/2013-12-13-106</li></ul></dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Forsikring</li> <li>Erstatnings- og forsikringsrett</li> <li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2021-12-22 11:05</dd><dt class="journalNumber">Journalnummer</dt><dd class="journalNumber">2021-2264</dd><dt class="titleShort">Korttittel</dt><dd class="titleShort">Endringslov til pensjonslovgivningen mv.</dd><dt class="title">Tittel</dt><dd class="title">Lov om endringer i pensjonslovgivningen mv. (pensjon fra første krone og dag, garanterte pensjonsprodukter)</dd><dt class="miscInformation">Annet om dokumentet</dt><dd class="miscInformation">Prop.223 L (2020–2021), Innst.51 L (2021–2022), Lovvedtak 22 (2021–2022), Lovanmerkning 1 (2021-2022). Stortingets første, andre og tredje gangs behandling hhv. 14., 17. og 20. desember 2021. Fremmet av Finansdepartementet.</dd><dt class="refid">RefID</dt><dd class="refid">lov/2021-12-22-164</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i pensjonslovgivningen mv. (pensjon fra første krone og dag, garanterte pensjonsprodukter)<ul class="tocSubUl"><li>I<ul class="tocSubUl"><li>§ 3-5. Arbeidstakere i deltidsstilling</li></ul></li><li>II</li><li>III<ul class="tocSubUl"><li>§ 4-10 a. Bufferfond</li><li>§ 4-11. Pensjonsordningens forsikringskapital</li></ul></li><li>IV</li><li>V<ul class="tocSubUl"><li>§ 3-4. Arbeidstakere i deltidsstilling</li></ul></li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2021-12-22-164" id="dokument"><h1>Lov om endringer i pensjonslovgivningen mv. (pensjon fra første krone og dag, garanterte pensjonsprodukter)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 24. mars 2000 nr. 16 om foretakspensjon (foretakspensjonsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 24. november 2000 nr. 81 om innskuddspensjon i arbeidsforhold (innskuddspensjonsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 10. juni 2005 nr. 44 om forsikringsvirksomhet (forsikringsvirksomhetsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 21. desember 2005 nr. 124 om obligatorisk tjenestepensjon.</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Lov 13. desember 2013 nr. 106 om tjenestepensjon (tjenestepensjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-12-22-164/KAPITTEL_1"><h2 data-text-align="center">I</h2><article class="defaultP">I lov 24. mars 2000 nr. 16 om foretakspensjon gjøres følgende endringer:</article> <article class="defaultP" margin-top="true">§ 2-12 åttende ledd skal lyde:</article><article class="numberedLegalP" data-numerator="8" id="kapittel-1-nummer-1">(8) Bestemmelsen i annet ledd gjelder likevel ikke pensjonsordning for arbeidstakere som omfattes av foretakspensjonsloven § 3-9 annet ledd.</article> <article class="defaultP" margin-top="true">§ 3-2 annet ledd annet punktum skal lyde:</article><article class="legalP" id="kapittel-1-ledd-1">Bestemmelsen i § 3-5 gjelder tilsvarende.</article> <article class="defaultP" margin-top="true">§ 3-3 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Pensjonsordningen skal omfatte alle arbeidstakere i foretaket som har fylt 13 år, med mindre annet er fastsatt i loven her eller i forskrifter fastsatt av Kongen.</article> <article class="defaultP" margin-top="true">§ 3-4 første ledd skal lyde:</article><article class="numberedLegalP" data-numerator="1" id="kapittel-1-nummer-3">(1) En arbeidstaker som ansettes av foretaket og som fyller de øvrige vilkårene for medlemskap i pensjonsordningen, opptas som medlem når arbeidstakeren har mottatt samlet lønn fra foretaket med et beløp som tilsvarer rapporteringspliktig lønn i a-meldingen, med mindre annet følger av forskrift fastsatt av departementet. I regelverket for pensjonsordningen kan det fastsettes lavere eller ingen minstekrav til lønn for opptak i pensjonsordningen. Dersom pensjonsordningen ikke har minstekrav til lønn, skal arbeidstakeren opptas som medlem fra første arbeidsdag i foretaket.</article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Arbeidstakere i deltidsstilling</span></span><article class="legalP" id="kapittel-1-foreslåttparagraf-1-ledd-1">Opptjent pensjon for arbeidstaker i deltidsstilling skal utgjøre en forholdsmessig del av den pensjon som ville være opptjent dersom arbeidstakeren hadde hatt fulltidsstilling.</article></article> <article class="defaultP" margin-top="true">§ 3-6 oppheves.</article> <article class="defaultP" margin-top="true">Nåværende §§ 3-7 til 3-11 blir nye §§ 3-6 til 3-10.</article> <article class="defaultP" margin-top="true">Ny § 3-8 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) En arbeidstaker skal tas opp som medlem av pensjonsordningen etter bestemmelsene i §§ 3-3 til 3-7 selv om arbeidstakeren ved ansettelsen har mindre enn 10 år igjen til opptjeningsalderen etter § 4-1.</article> <article class="defaultP" margin-top="true">§ 4-5 tredje ledd skal lyde:</article><article class="numberedLegalP" data-numerator="3" id="kapittel-1-nummer-5">(3) For medlem som har opptjent rett til full pensjon, og som fortsatt har stilling i foretaket, gjelder § 3-9 annet ledd tilsvarende.</article> <article class="defaultP" margin-top="true">§ 4-7 første ledd nytt fjerde punktum skal lyde:</article><article class="legalP" id="kapittel-1-ledd-2">Er opptjent premiereserve knyttet til alderspensjon mellom 50 og 150 prosent av folketrygdens grunnbeløp, kan medlemmet kreve at premiereserven og en forholdsmessig andel av tilleggsavsetninger blir overført til annen foretakspensjonsordning eller individuell pensjonsavtale etter lov 27. juni 2008 nr. 62 om individuell pensjonsordning.</article> <article class="defaultP" margin-top="true">§ 4-7 a. annet ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Avtale etter første ledd kan også omfatte kompensasjon fra pensjonsinnretningen til fripoliseinnehaveren for bortfall av rentegarantien. Kompensasjonen skal reflektere verdien av rentegarantien på avtaletidspunktet, basert på realistiske forutsetninger om fremtidig renteutvikling. Kompensasjonen skal tilføres investeringsporteføljen tilknyttet fripoliseinnehaveren.</article> <article class="defaultP" margin-top="true">§ 4-7 a. nåværende annet til sjette ledd blir nytt tredje til syvende ledd.</article> <article class="defaultP" margin-top="true">§ 4-7 a. nytt sjette ledd skal lyde:</article><article class="numberedLegalP" data-numerator="6" id="kapittel-1-nummer-7">(6) Før det inngås avtale om utstedelse av fripolise tilordnet egen investeringsportefølje, skal pensjonsinnretningen skriftlig opplyse fripoliseinnehaveren om at:<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">investeringsporteføljen tilordnet fripolisen vil bli forvaltet for fripoliseinnehaverens regning og risiko,</article></article></li><li data-li-identifier="b)" data-name="b)"><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">pensjonsytelsene bestemmes ut fra verdien av porteføljen på tidspunktet for uttak av pensjon,</article></article></li><li data-li-identifier="c)" data-name="c)"><article class="listArticle" id="kapittel-1-nummer-7-punkt-3"><article class="legalP" id="kapittel-1-nummer-7-punkt-3-ledd-1">pensjonsinnretningens ansvar for avkastningsresultatet og verdiutviklingen over tid bortfaller med mindre annet er avtalt, og at</article></article></li><li data-li-identifier="d)" data-name="d)"><article class="listArticle" id="kapittel-1-nummer-7-punkt-4"><article class="legalP" id="kapittel-1-nummer-7-punkt-4-ledd-1">pensjonsinnretningen har rett til vederlag som nevnt i fjerde ledd.</article></article></li></ul><p class="leddfortsettelse">For hvert forhold det opplyses om etter bokstav a til d skal det samtidig opplyses skriftlig om hvilke vilkår som gjelder for en fripolise som undergis alminnelig forvaltning. Hvis avtalen omfatter kompensasjon etter annet ledd skal det gis skriftlig informasjon om hvordan kompensasjonen er beregnet.</p></article> <article class="defaultP" margin-top="true">§ 4-7 b. annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Bestemmelsene i § 4-7 a annet til syvende ledd gjelder tilsvarende for en fripolise utstedt etter paragrafen her.</article> <article class="defaultP" margin-top="true">§ 4-11 første ledd annet punktum skal lyde:</article><article class="legalP" id="kapittel-1-ledd-3">For eldre arbeidstakere gjelder § 3-8 tredje ledd.</article> <article class="defaultP" margin-top="true">§ 5-1 annet ledd skal lyde:</article><article class="numberedLegalP" data-numerator="2" id="kapittel-1-nummer-9">(2) Det kan fastsettes i regelverket at alderspensjon skal opphøre eller settes ned ved fylte 77 år eller senere, men ikke i noe tilfelle før alderspensjon har vært utbetalt minst i 10 år. Utbetalingstiden for opphørende og livsvarige ytelser kan settes ned til det antall hele år som er nødvendig for at samlet årlig alderspensjon utgjør om lag 30 prosent av folketrygdens grunnbeløp. Medlemmet kan kreve at utbetalingstiden for opphørende og livsvarige ytelser settes ned til det antall hele år som er nødvendig for at samlet årlig alderspensjon utgjør om lag 50 prosent av folketrygdens grunnbeløp. Medlemmet og pensjonsinnretningen kan avtale at opphørende og livsvarige ytelser settes ned til det antall hele år som er nødvendig for at samlet årlig alderspensjon utgjør om lag 100 prosent av folketrygdens grunnbeløp. Ved omregning etter annet og tredje punktum gjelder § 5-6 annet ledd annet punktum tilsvarende. Kongen kan i forskrift gi nærmere regler om pliktig informasjon og rådgivning som skal gis før det inngås avtale etter fjerde punktum.</article></section><section class="section" data-name="kapII" id="kapittel-2" data-lovdata-URL="LTI/lov/2021-12-22-164/KAPITTEL_2"><h2 data-text-align="center">II</h2><article class="defaultP">I lov 24. november 2000 nr. 81 om innskuddspensjon i arbeidsforhold gjøres følgende endringer:</article> <article class="defaultP" margin-top="true">§ 4-2 første og annet ledd skal lyde:</article><article class="numberedLegalP" data-numerator="1" id="kapittel-2-nummer-1">(1) Pensjonsordningen skal omfatte alle arbeidstakere i foretaket som har fylt 13 år, med mindre annet er fastsatt i loven her eller i forskrifter fastsatt av Kongen. I regelverket kan det fastsettes at arbeidstakere som har fylt 75 år, ikke skal opptas som medlem.</article><article class="numberedLegalP" data-numerator="2" id="kapittel-2-nummer-2">(2) En arbeidstaker som ansettes av foretaket og som fyller de øvrige vilkårene for medlemskap i pensjonsordningen, opptas som medlem når arbeidstakeren har mottatt samlet lønn fra foretaket med et beløp som tilsvarer rapporteringspliktig lønn i a-meldingen, med mindre annet følger av forskrift fastsatt av departementet. I regelverket for pensjonsordningen kan det fastsettes lavere eller ingen minstekrav til lønn for opptak i pensjonsordningen. Dersom pensjonsordningen ikke har minstekrav til lønn, skal arbeidstakeren opptas som medlem fra første arbeidsdag i foretaket.</article> <article class="defaultP" margin-top="true">§ 4-2 tredje og fjerde ledd oppheves.</article></section><section class="section" data-name="kapIII" id="kapittel-3" data-lovdata-URL="LTI/lov/2021-12-22-164/KAPITTEL_3"><h2 data-text-align="center">III</h2><article class="defaultP">I lov 10. juni 2005 nr. 44 om forsikringsvirksomhet gjøres følgende endringer:</article> <article class="defaultP" margin-top="true">§ 3-13 annet ledd første punktum skal lyde:</article><article class="legalP" id="kapittel-3-ledd-1">Avkastning tilordnet en kontrakt skal etter fradrag for tilordning i samsvar med beregningsgrunnlaget for kontrakten og i tilfelle tilleggsavsetninger etter § 3-19 eller avsetning til bufferfond etter § 4-10 a, tilordnes kontrakten som overskudd på avkastningsresultatet.</article> <article class="defaultP" margin-top="true">§ 3-19 annet ledd tredje punktum skal lyde:</article><article class="legalP" id="kapittel-3-ledd-2">Kongen kan i forskrift gi nærmere regler om adgang til å bruke en annen prosentsats for grupper av kontrakter.</article> <article class="defaultP" margin-top="true">Ny § 4-10 a skal lyde:</article><article class="futureLegalArticle" data-name="§4-10a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 4-10 a</span>. <span class="legalArticleTitle">Bufferfond</span></span><article class="legalP" id="kapittel-3-foreslåttparagraf-1-ledd-1">For å sikre sine forpliktelser under kontrakter med kontraktfastsatte forpliktelser, kan pensjonsinnretningen avsette hele eller deler av overskuddet på avkastningsresultatet for den enkelte kontrakt til bufferfond ut over minstekravet til premiereserve. Tilsvarende gjelder for kontrakter i særskilt investeringsportefølje som skal sikre alders-, uføre- og etterlatteytelser etter reglene i § 4-15. Finanstilsynet kan, når det finner at soliditetshensyn tilsier det, pålegge pensjonsinnretningen å avsette overskuddet på den enkelte kontrakt til bufferfond.</article><article class="legalP" id="kapittel-3-foreslåttparagraf-1-ledd-2">Pensjonsinnretningens bufferfond skal være fordelt på de enkelte kontraktene. Pensjonsinnretningen fastsetter årets avsetning til bufferfond, jf. § 3-13 første ledd, i prosent av premiereserven knyttet til den enkelte kontrakt ut fra pensjonsinnretningens risiko for avkastningsresultatet. Kongen kan i forskrift gi nærmere regler om avsetninger til bufferfond.</article><article class="legalP" id="kapittel-3-foreslåttparagraf-1-ledd-3">Dersom avkastningen tilordnet en kontrakt etter § 3-13 første ledd i et år er negativ eller ikke er stor nok til å dekke det årlige kravet til økning i premiereserven etter premieberegningsgrunnlaget, kan kravet oppfylles ved bruk av bufferfond tilordnet kontrakten.</article><article class="legalP" id="kapittel-3-foreslåttparagraf-1-ledd-4">Midler som er avsatt til bufferfond, kan i et senere år tilordnes kontrakten som overskudd.</article><article class="legalP" id="kapittel-3-foreslåttparagraf-1-ledd-5">Bestemmelsene om tilleggsavsetninger i § 3-19 og kursreguleringsfond i § 3-21 gjelder ikke for pensjonsordninger som omfattes av bestemmelsen her.</article></article> <article class="defaultP" margin-top="true">§ 4-11 skal lyde:</article><article class="futureLegalArticle" data-name="§4-11" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 4-11</span>. <span class="legalArticleTitle">Pensjonsordningens forsikringskapital</span></span><article class="legalP" id="kapittel-3-foreslåttparagraf-2-ledd-1">Pensjonsordningens forsikringskapital består av premiereserven, bufferfond, premiefond, og eventuelt bufferavsetning for pensjonsordninger med flerårig avkastningsgaranti.</article></article> <article class="defaultP" margin-top="true">§ 6-7 første ledd første punktum skal lyde:</article><article class="legalP" id="kapittel-3-ledd-3">En ytelsesbasert pensjonsordnings midler omfatter premiereserve til sikring av opptjent pensjon, herunder premiereserve for uføre- og etterlatteytelser, samt tilleggsavsetninger eller bufferfond, pensjonistenes overskuddsfond og premiefondet.</article> <article class="defaultP" margin-top="true">§ 6-10 annet og tredje ledd skal lyde:</article><article class="legalP" id="kapittel-3-ledd-4">Tilleggsavsetninger, bufferfond, pensjonistenes overskuddsfond og premiefond skal etter overføringen fortsatt være en del av pensjonsordningens midler og anvendes etter ellers gjeldende regler.</article><article class="legalP" id="kapittel-3-ledd-5">Er overført premiereserve ikke tilstrekkelig til å sikre rettighetene til de enkelte medlemmer eller pensjonister etter beregningsgrunnlaget i pensjonsinnretningen det flyttes til, skal manglende premiereserve tilføres fra premiefondet. Resten dekkes i tilfelle ved overførte tilleggsavsetninger eller bufferfond eller ved overføringer fra foretaket.</article></section><section class="section" data-name="kapIV" id="kapittel-4" data-lovdata-URL="LTI/lov/2021-12-22-164/KAPITTEL_4"><h2 data-text-align="center">IV</h2><article class="defaultP">I lov 21. desember 2005 nr. 124 om obligatorisk tjenestepensjon gjøres følgende endringer:</article> <article class="defaultP" margin-top="true">§ 4 første ledd annet punktum skal lyde:</article><article class="legalP" id="kapittel-4-ledd-1">Innskuddet skal minst utgjøre 2 prosent av den lønn opp til 12 G som det enkelte medlem mottar fra foretaket i løpet av innskuddsåret, jf. innskuddspensjonsloven § 5-5.</article> <article class="defaultP" margin-top="true">§ 4 annet ledd annet punktum skal lyde:</article><article class="legalP" id="kapittel-4-ledd-2">Årlig innskudd skal minst utgjøre 2 prosent av den lønn opp til 12 G som det enkelte medlem mottar fra foretaket i løpet av premieåret, jf. tjenestepensjonsloven § 4-3.</article></section><section class="section" data-name="kapV" id="kapittel-5" data-lovdata-URL="LTI/lov/2021-12-22-164/KAPITTEL_5"><h2 data-text-align="center">V</h2><article class="defaultP">I lov 13. desember 2013 nr. 106 om tjenestepensjon gjøres følgende endringer:</article> <article class="defaultP" margin-top="true">§ 3-2 første ledd skal lyde:</article><article class="numberedLegalP" data-numerator="1" id="kapittel-5-nummer-1">(1) Pensjonsordningen skal omfatte alle arbeidstakere i foretaket som har fylt 13 år. Kongen kan i forskrift gjøre unntak fra bestemmelsen i første punktum.</article> <article class="defaultP" margin-top="true">§ 3-2 tredje ledd annet punktum skal lyde:</article><article class="legalP" id="kapittel-5-ledd-1">Bestemmelsen i § 3-4 gjelder tilsvarende.</article> <article class="defaultP" margin-top="true">§ 3-3 første ledd skal lyde:</article><article class="numberedLegalP" data-numerator="1" id="kapittel-5-nummer-2">(1) En arbeidstaker som ansettes av foretaket og som fyller de øvrige vilkårene for medlemskap i pensjonsordningen, opptas som medlem når arbeidstakeren har mottatt samlet lønn fra foretaket med et beløp som tilsvarer rapporteringspliktig lønn i a-meldingen, med mindre annet følger av forskrift fastsatt av departementet. I regelverket for pensjonsordningen kan det fastsettes lavere eller ingen minstekrav til lønn for opptak i pensjonsordningen. Dersom pensjonsordningen ikke har minstekrav til lønn, skal arbeidstakeren opptas som medlem fra første arbeidsdag i foretaket.</article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Arbeidstakere i deltidsstilling</span></span><article class="legalP" id="kapittel-5-foreslåttparagraf-1-ledd-1">Pensjonsopptjeningen for arbeidstaker i deltidsstilling skal utgjøre en forholdsmessig del av den pensjon som ville være opptjent dersom arbeidstakeren hadde hatt fulltidsstilling.</article></article> <article class="defaultP" margin-top="true">§ 3-5 oppheves.</article> <article class="defaultP" margin-top="true">Nåværende §§ 3-6 til 3-8 blir nye §§ 3-5 til 3-7.</article> <article class="defaultP" margin-top="true">Ny § 3-7 første ledd første punktum skal lyde:</article><article class="legalP" id="kapittel-5-ledd-2">En arbeidstaker skal tas opp som medlem av pensjonsordningen etter bestemmelsene i §§ 3-3 til 3-6 frem til fylte 75 år.</article></section><section class="section" data-name="kapVI" id="kapittel-6" data-lovdata-URL="LTI/lov/2021-12-22-164/KAPITTEL_6"><h2 data-text-align="center">VI</h2><ul class="defaultList"><li data-li-identifier="1." data-name="1."><article class="listArticle" id="kapittel-6-punkt-1"><article class="legalP" id="kapittel-6-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-6-punkt-2"><article class="legalP" id="kapittel-6-punkt-2-ledd-1">Departementet kan gi nærmere overgangsregler.</article></article></li></ul></section></main></body></html>