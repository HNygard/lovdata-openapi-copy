<!DOCTYPE html><html lang="no"><head><title>Lov om utsettelse av fristene for å fastsette årsregnskap mv. og avholde ordinær generalforsamling mv. for å avhjelpe konsekvenser av utbrudd av covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-102</dd><dt class="dokid">DokumentID</dt><dd class="dokid">LTI/lov/2021-06-18-102</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2021-06-18 – 2021-11-10</dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-1034</dd><dt class="legalArea">Rettsområde</dt><dd class="legalArea"><ul><li>Bank, finans og regnskapsrett &gt; Regnskap</li> <li>Selskaper, fond og foreninger</li></ul></dd><dt class="titleShort">Korttittel</dt><dd class="titleShort">Lov om utsettelse av fristene for å fastsette årsregnskap mv.</dd><dt class="title">Tittel</dt><dd class="title">Lov om utsettelse av fristene for å fastsette årsregnskap mv. og avholde ordinær generalforsamling mv. for å avhjelpe konsekvenser av utbrudd av covid-19</dd><dt class="miscInformation">Annet om dokumentet</dt><dd class="miscInformation">Prop.188 L (2020–2021), Innst.630 L (2020–2021), Lovvedtak 168 (2020–2021). Stortingets første og andre gangs behandling hhv. 9. og 14. juni 2021. Fremmet av Finansdepartementet.</dd><dt class="refid">RefID</dt><dd class="refid">lov/2021-06-18-102</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om utsettelse av fristene for å fastsette årsregnskap mv. og avholde ordinær generalforsamling mv. for å avhjelpe konsekvenser av utbrudd av covid-19<ul class="tocSubUl"><li>§ 1. Lovens formål</li><li>§ 2. Utsettelse av frist for å fastsette årsregnskap og årsberetning og frist for å ilegge forsinkelsesgebyr for manglende innsending til Regnskapsregisteret</li><li>§ 3. Utsettelse av frist for å avholde ordinær generalforsamling og ordinært årsmøte i aksjeselskaper, allmennaksjeselskaper og samvirkeforetak</li><li>§ 4. Utsettelse av frist for å avholde ordinær generalforsamling og ordinært årsmøte i boligbyggelag, borettslag og eierseksjonssameier</li><li>§ 5. Lovens ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-102" id="dokument"><h1>Lov om utsettelse av fristene for å fastsette årsregnskap mv. og avholde ordinær generalforsamling mv. for å avhjelpe konsekvenser av utbrudd av covid-19</h1><article class="legalArticle" data-lovdata-URL="LTI/lov/2021-06-18-102/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Lovens formål</span></h2><article class="legalP" id="paragraf-1-ledd-1">Lovens formål er å avhjelpe konsekvenser av utbruddet av covid-19.</article></article><article class="legalArticle" data-lovdata-URL="LTI/lov/2021-06-18-102/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Utsettelse av frist for å fastsette årsregnskap og årsberetning og frist for å ilegge forsinkelsesgebyr for manglende innsending til Regnskapsregisteret</span></h2><article class="numberedLegalP" data-numerator="1" id="paragraf-2-nummer-1">(1) Fristen i regnskapsloven § 3-1 tredje ledd for å fastsette årsregnskap og årsberetning utsettes med to måneder i 2021.</article><article class="numberedLegalP" data-numerator="2" id="paragraf-2-nummer-2">(2) Fristen i regnskapsloven § 8-3 første ledd første punktum for å ilegge forsinkelsesgebyr utsettes til 1. oktober 2021.</article><article class="numberedLegalP" data-numerator="3" id="paragraf-2-nummer-3">(3) Første og annet ledd gjelder ikke for regnskapspliktige med omsettelige verdipapirer tatt opp til handel på regulert marked eller som er underlagt tilsyn av Finanstilsynet etter finanstilsynsloven.</article></article><article class="legalArticle" data-lovdata-URL="LTI/lov/2021-06-18-102/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Utsettelse av frist for å avholde ordinær generalforsamling og ordinært årsmøte i aksjeselskaper, allmennaksjeselskaper og samvirkeforetak</span></h2><article class="numberedLegalP" data-numerator="1" id="paragraf-3-nummer-1">(1) Fristene i aksjeloven § 5-5 første ledd og allmennaksjeloven § 5-6 første ledd for å avholde ordinær generalforsamling utsettes med to måneder i 2021.</article><article class="numberedLegalP" data-numerator="2" id="paragraf-3-nummer-2">(2) Fristen i samvirkelova § 41 første ledd første punktum for å avholde ordinært årsmøte utsettes med to måneder i 2021.</article><article class="numberedLegalP" data-numerator="3" id="paragraf-3-nummer-3">(3) Første og annet ledd gjelder ikke for foretak med omsettelige verdipapirer tatt opp til handel på regulert marked eller som er underlagt tilsyn av Finanstilsynet etter finanstilsynsloven.</article></article><article class="legalArticle" data-lovdata-URL="LTI/lov/2021-06-18-102/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Utsettelse av frist for å avholde ordinær generalforsamling og ordinært årsmøte i boligbyggelag, borettslag og eierseksjonssameier</span></h2><article class="numberedLegalP" data-numerator="1" id="paragraf-4-nummer-1">(1) Fristen i bustadbyggjelagslova § 5-6 første ledd for å avholde ordinær generalforsamling utsettes med to måneder i 2021.</article><article class="numberedLegalP" data-numerator="2" id="paragraf-4-nummer-2">(2) Fristen i burettslagslova § 7-4 første ledd for å avholde ordinær generalforsamling utsettes med to måneder i 2021.</article><article class="numberedLegalP" data-numerator="3" id="paragraf-4-nummer-3">(3) Fristen i eierseksjonsloven § 41 første ledd for å avholde ordinært årsmøte utsettes med to måneder i 2021.</article></article><article class="legalArticle" data-lovdata-URL="LTI/lov/2021-06-18-102/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Lovens ikrafttredelse og varighet</span></h2><article class="legalP" id="paragraf-5-ledd-1">Loven trer i kraft straks. Loven oppheves 10. november 2021.</article></article></main></body></html>