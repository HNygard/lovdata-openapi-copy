<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Bjørknes Høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-25-3078</dd><dt class="dokid">DokumentID</dt><dd class="dokid">LTI/forskrift/2021-06-25-3078</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Oslo Nye Høyskole</li></ul></dd><dt class="dateInForce">I kraft fra</dt><dd class="dateInForce">2021-06-25</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-01-1082</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§7-2</li></ul></dd><dt class="dateOfPublication">Kunngjort</dt><dd class="dateOfPublication">2021-10-26 14:30</dd><dt class="journalNumber">Journalnummer</dt><dd class="journalNumber">2021-1789</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Bjørknes Høyskole</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Bjørknes Høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av høyskolestyret ved Oslo Nye Høyskole 25. juni 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 7-2.</dd><dt class="refid">RefID</dt><dd class="refid">forskrift/2021-06-25-3078</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Bjørknes Høyskole<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-25-3078" id="dokument"><h1>Forskrift om endring i forskrift om opptak, studier og eksamen ved Bjørknes Høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-25-3078/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. mars 2019 nr. 1082 om opptak, studier og eksamen ved Bjørknes Høyskole gjøres følgende endringer:</article> <article class="defaultP" margin-top="true">Selve forskriftens tittel/overskrift/kortnavn skal lyde:</article><article class="defaultP"><i>Forskrift om opptak, studier og eksamen ved Oslo Nye Høyskole</i></article> <article class="defaultP" margin-top="true">§ 1-1 virkeområde skal lyde:</article><article class="legalP" id="kapittel-1-ledd-2">Forskriften gjelder for opptak til studier ved Oslo Nye Høyskole, og for studenter ved Oslo Nye Høyskole som har opptak til og er deltagere i flerårige, ettårige og mer kortvarige studier eller i enkeltemner. For studieprogrammer uten NOKUT-godkjenning vil annet reglement gjelde.</article> <article class="defaultP" margin-top="true">§ 2-4 opptakskriterier skal lyde:</article><article class="legalP" id="kapittel-1-ledd-3">Høyskolen følger til enhver tid Kunnskapsdepartementets forskrift 6. januar 2017 nr. 13 om opptak til høgare utdanning. Herav følger at alle med generell studiekompetanse kan bli tatt opp til studier ved Oslo Nye Høyskole under forutsetning av at ev. tilleggskrav tilfredsstilles.</article><article class="legalP" id="kapittel-1-ledd-4">Det kreves nødvendig språkmestring. For studenter som ikke har norsk videregående skole kan norsk og engelsk dekkes ved at de gjennomfører prøver som til enhver tid er fastsatt i forskrift om opptak til høgare utdanning.</article><article class="legalP" id="kapittel-1-ledd-5">Det kan søkes om opptak på grunnlag av realkompetanse etter § 3-1 i forskrift om opptak til høgare utdanning. Høyskolen har dermed fastsatt følgende minstekrav til realkompetansesøkere:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">Arbeids- og/eller utdanningspraksis i minimum 5 år</article></article></li><li data-li-identifier="2." data-name="2."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">Alder minst 25 år</article></article></li><li data-li-identifier="3." data-name="3."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">Har ikke generell studiekompetanse</article></article></li><li data-li-identifier="4." data-name="4."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">Norskkunnskaper tilstrekkelig til å kunne gjennomføre studiene, veiledende på VKII nivå</article></article></li><li data-li-identifier="5." data-name="5."><article class="listArticle" id="kapittel-1-ledd-5-punkt-5"><article class="legalP" id="kapittel-1-ledd-5-punkt-5-ledd-1">For enkeltstudier/programmer kan det fastsettes krav ut over de generelle kravene i gjeldende studieplan.</article></article></li></ul></article><article class="legalP" id="kapittel-1-ledd-6">Hvis minstekravene til realkompetanse er oppfylt, foretas det en individuell faglig vurdering av hver søker i denne kategorien slik at søkerens kompetanse er satt opp mot de faglige kravene til studiet det er søkt opptak til.</article><article class="legalP" id="kapittel-1-ledd-7">For mastergrader er opptakskravet i henhold til forskrift om krav til mastergrad og Kunnskapsdepartementets forskrift 6. januar 2017 nr. 13 om opptak til høgare utdanning.</article><article class="legalP" id="kapittel-1-ledd-8">Søker til mastergrad må ha fullført bachelorgrad eller tilsvarende (inkludert cand.mag.-grad, dersom bachelorgraden er tatt i utlandet må den tilsvare en norsk bachelorgrad) som inkluderer minimum 80 studiepoeng innen fagområdet masterutdanningen gjelder og 15 studiepoeng forskningsmetoder. For å kvalifisere til opptak på mastergraden må søker også ha oppnådd minimum C i gjennomsnitt på bachelorgrad som det søkes opptak på bakgrunn av.</article> <article class="defaultP" margin-top="true">§ 3-1 krav til studiedeltakelse skal lyde:</article><article class="legalP" id="kapittel-1-ledd-9">Høyskolestyret kan fastsette krav til studiedeltakelse. Oslo Nye Høyskole sørger for at det som fastsettes etter denne paragraf, blir kunngjort på passende måte, og er allment tilgjengelig ved skolen.</article><article class="legalP" id="kapittel-1-ledd-10">I universitets- og høyskoleloven § 7-9 fastsettes det i tillegg regler for bruk av klesplagg:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">Studenter og ansatte skal ikke bruke klesplagg som helt eller delvis dekker ansiktet i forbindelse med undervisning eller tilsvarende, inkludert på turer, ekspedisjoner og lignende i tilknytning til utdanningsinstitusjonens undervisning. Forbudet gjelder ikke når bruken av slike plagg er begrunnet i klimatiske, pedagogiske, læringsmessige, helsemessige eller sikkerhetsmessige forhold.</article></article></li><li data-li-identifier="2." data-name="2."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">En student som tross skriftlig advarsel har brukt klesplagg som helt eller delvis dekker ansiktet i strid med første ledd, kan bortvises i inntil ett år. Hvis studenten til tross for skriftlig advarsel ikke etterkommer et vedtak om bortvisning, kan studenten utestenges fra utdanningen i inntil ett år. Vedtak om bortvisning kan treffes av rektor eller den rektor bemyndiger. Vedtak om utestengning treffes av styret selv eller institusjonens klagenemnd. Vedtak om bortvisning eller utestengning kan påklages, jf. § 5-1.</article></article></li></ul></article> <article class="defaultP" margin-top="true">§ 3-2 utestenging og bortvisning skal lyde:</article><article class="legalP" id="kapittel-1-ledd-11">Med hjemmel i § 4-8 første, andre, tredje, fjerde, og femte ledd lov 1. april 2005 nr. 15 om universiteter og høyskoler (universitets- og høyskoleloven) er det fastsatt regler for utestenging og bortvisning fra Oslo Nye Høyskole i en tidsbegrenset periode i henhold til følgende forhold:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">Fusk eller forsøk på fusk ved eksamen, prøve, innlevering eller annen vurderingsform, jf. § 4-14 i denne forskrift</article></article></li><li data-li-identifier="2." data-name="2."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">Adferd som er uforenlig med et yrke og/eller som i betydelig grad kan skade høyskolen eller den studenters omdømme</article></article></li><li data-li-identifier="3." data-name="3."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">Repeterende adferd som virker negativt inn på læringsmiljøet og det sosiale miljøet på skolen og som ikke opphører etter skriftlig advarsel fra høyskolestyret.</article></article></li></ul></article><article class="legalP" id="kapittel-1-ledd-12">Bortvisning betyr i denne sammenheng at en student kan vises bort fra bestemte områder på høyskolen og gjelder ved saker innen forhold nr. 3 nevnt over. Ved utestenging mister studenten rett til å gå opp til eksamen for en tidsbegrenset periode og kan være et resultat av alle ovennevnte forhold.</article><article class="legalP" id="kapittel-1-ledd-13">I de saker der det etter universitets- og høyskoleloven er opp til institusjonens eget styre eller klagenemnd å fatte vedtak om utestenging og bortvisning skal saken ordinært avgjøres av klagenemnden ved Oslo Nye Høyskole.</article><article class="legalP" id="kapittel-1-ledd-14">Rektor kan selv eller etter innstilling fra studieleder, programansvarlig eller eksamensansvarlig fremme sak for høyskolestyret, ev. klagenemnden.</article><article class="legalP" id="kapittel-1-ledd-15">Vedtak om utestenging og bortvisning kan påklages til Felles klagenemnd for studentsaker, oppnevnt av Kunnskapsdepartementet jf. § 5-1, sjuende ledd i universitets- og høyskoleloven.</article><article class="legalP" id="kapittel-1-ledd-16">Der sak om utestenging og bortvisning som følge av ovennevnte forhold er reist har studenten rett til bistand fra advokat eller tilsvarende talsperson. Oslo Nye Høyskole dekker utgifter studenten har til dette.</article> <article class="defaultP" margin-top="true">§ 3-4 utmelding og permisjon skal lyde:</article><article class="legalP" id="kapittel-1-ledd-17">Dersom en student sier opp sin studieplass, framgår de økonomiske forpliktelsene av studiekontrakten. Oppsigelsen skal helst skje skriftlig og skal bekreftes mottatt av høyskolen.</article><article class="legalP" id="kapittel-1-ledd-18">Ved egen alvorlig sykdom eller andre særskilte forhold, kan studenten skriftlig søke om å få si opp studieplassen uten å måtte betale studieavgift i oppsigelsesperioden. Alvorlig sykdom må bekreftes ved legeerklæring, og på bakgrunn av denne avgjør høyskolen om fritak kan gis. Det gis anledning til å søke om inntil ett års permisjon i løpet av studietiden. Søknad om permisjon skal sendes skriftlig. Det belastes ikke studieavgift i permisjonstiden, men vanlige oppsigelsesregler gjelder dersom studenten ikke fortsetter studiet etter endt permisjonsperiode. Studenter har rett til foreldrepermisjon med hjemmel i § 4-5 i universitets- og høyskoleloven.</article><article class="legalP" id="kapittel-1-ledd-19">Oslo Nye Høyskole kan ikke garantere at alle studieprogrammer vil starte opp hvert år.</article> <article class="defaultP" margin-top="true">§ 4-5 ekstern sensor eller tilsynssensor skal lyde:</article><article class="legalP" id="kapittel-1-ledd-20">Ekstern sensor og/eller tilsynssensor skal tilfredsstille minst ett av følgende krav:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">Være ansatt på høyskolelektor-/amanuensisnivå eller høyere ved universitet/statlig høyskole eller annen forskningsinstitusjon</article></article></li><li data-li-identifier="2." data-name="2."><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">På annen måte ha dokumentert relevant vitenskapelig kompetanse på samme nivå som nevnt under punkt 1</article></article></li><li data-li-identifier="3." data-name="3."><article class="listArticle" id="kapittel-1-ledd-20-punkt-3"><article class="legalP" id="kapittel-1-ledd-20-punkt-3-ledd-1">Erfaring som sensor i vedkommende fag ved universitet/statlig høyskole.</article></article></li></ul></article><article class="legalP" id="kapittel-1-ledd-21">Ekstern sensor og tilsynssensor kan ikke være ansatt ved Oslo Nye Høyskole eller ha hatt undervisningsoppgaver eller andre oppgaver av vesentlig omfang på det aktuelle emnet i gjeldende semester.</article> <article class="defaultP" margin-top="true">§ 4-7 godskriving av annen utdanning eller realkompetanse skal lyde:</article><article class="legalP" id="kapittel-1-ledd-22">Rektor avgjør om søknader om godkjenning av utdanning fra andre institusjoner under lov om universiteter og høyskoler skal godskrives studenten med samme antall studiepoeng ved Oslo Nye Høyskole etter innstilling fra studieleder.</article><article class="legalP" id="kapittel-1-ledd-23">Rektor avgjør om utdanning fra utenlandsk høyere utdanningsinstitusjon eller norsk utdanningsinstitusjon som ikke går inn under lov om universiteter og høyskoler anses som faglig jevngod med utdanning som tilbys ved Oslo Nye Høyskole etter innstilling fra studieleder.</article><article class="legalP" id="kapittel-1-ledd-24">Fritak for eksamen eller deler av eksamenspensum, kan gis når det godtgjøres at tilsvarende eller annen velegnet eksamen er avlagt ved annen institusjon. Realkompetanse kan også gi grunnlag for fritak. Rektor avgjør fritaksgrunnlaget etter innstilling fra studieleder.</article> <article class="defaultP" margin-top="true">§ 4-8 gjennomføring av eksamen skal lyde:</article><article class="legalP" id="kapittel-1-ledd-25">Høyskolestyret godkjenner Oslo Nye Høyskoles Avtale om eksamen. Hver student plikter å gjøre seg kjent med innholdet i retningslinjene</article> <article class="defaultP" margin-top="true">§ 4-9 særskilt bestemmelse ved netteksamen skal lyde:</article><article class="legalP" id="kapittel-1-ledd-26">Ved eksamen avlagt på nett har Oslo Nye Høyskole anledning til å kalle inn en student til muntlig høring innen tre uker etter avlagt eksamen. Studenten gis en frist på en uke fra innkallingen til å forberede seg til den muntlige høringen. Ved muntlig høring skal eksaminator og sensor vurdere om studentens kunnskapsnivå er forenlig med den besvarelsen som ble innlevert ved netteksamen. Dersom så ikke er tilfelle, skal studenten strykes og saken oversendes til rektor for vurdering før den eventuelt sendes klagenemnden til videre oppfølging. Ut over dette kan ikke karakteren justeres. Klagenemnden kan bestemme at en student mister retten til å ta netteksamen og vil da kun ha mulighet til å ta stedlig eksamen.</article> <article class="defaultP" margin-top="true">§ 4-14 annullering av eksamen, prøve eller innlevering skal lyde:</article><article class="legalP" id="kapittel-1-ledd-27">Med hjemmel i § 4-7 i universitets- og høyskoleloven er det fastsatt at styret ved Oslo Nye Høyskole eller høyskolens klagenemnd kan annullere eksamen, prøve eller innlevering ved fusk, forsøk på fusk, eller annen uredelig opptreden. Høyskolestyret eller klagenemnden gjør vedtak etter at saken er fremmet av rektor.</article><article class="legalP" id="kapittel-1-ledd-28">Oppdages fusk, forsøk på fusk, eller det foreligger mistanke om fusk under eksamen skal eksamensvakten notere seg studenten(e)s kandidatnummer og hva som er gjort. Høyskolens eksamensansvarlig skal informeres straks. Studenten(e) får lov til å fortsette eksamen. Eksamensansvarlig sender saken over til rektor som utformer en innstilling til klagenemnden.</article><article class="legalP" id="kapittel-1-ledd-29">Med fusk menes:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-29-punkt-1"><article class="legalP" id="kapittel-1-ledd-29-punkt-1-ledd-1">Bruk av hjelpemidler som ikke er tillatt ved eksamen.</article></article></li><li data-li-identifier="2." data-name="2."><article class="listArticle" id="kapittel-1-ledd-29-punkt-2"><article class="legalP" id="kapittel-1-ledd-29-punkt-2-ledd-1">Plagiat.</article></article></li><li data-li-identifier="3." data-name="3."><article class="listArticle" id="kapittel-1-ledd-29-punkt-3"><article class="legalP" id="kapittel-1-ledd-29-punkt-3-ledd-1">Hjelp til en medstudent i eksamensløsningen.</article></article></li><li data-li-identifier="4." data-name="4."><article class="listArticle" id="kapittel-1-ledd-29-punkt-4"><article class="legalP" id="kapittel-1-ledd-29-punkt-4-ledd-1">Mottak av hjelp fra annen person.</article></article></li><li data-li-identifier="5." data-name="5."><article class="listArticle" id="kapittel-1-ledd-29-punkt-5"><article class="legalP" id="kapittel-1-ledd-29-punkt-5-ledd-1">Brudd på avtale om eksamen.</article></article></li></ul></article><article class="legalP" id="kapittel-1-ledd-30">Hvis fusk som er avdekket under eksamen, før eller etter sensur kan dokumenteres og studenten ikke kan avklare forholdet, kan høyskolestyret eller klagenemnden annullere eksamen, jf. universitets- og høyskoleloven § 4-7, første ledd. Videre forfølging av saken kan være utestenging fra høyskolen og fratatt rett til å gå opp til eksamen ved institusjoner under universitets- og høyskoleloven i inntil ett år, jf. § 4-8 i universitets- og høyskoleloven, samt § 3-2 i denne forskrift og/eller mistet rett til å ta eksamen på nett jf. § 4-9 i denne forskrift. Høyskolestyret kan også annullere eksamen eller prøve hvis studenten har meldt seg opp til den aktuelle eksamen på grunnlag av falskt vitnemål eller annen uredelig opptreden jf. § 4-7 i universitets- og høyskoleloven.</article><article class="legalP" id="kapittel-1-ledd-31">Adgang til annullering foreldes ikke.</article><article class="legalP" id="kapittel-1-ledd-32">Vedtak om annullering kan påklages til Felles klagenemnd for studentsaker, oppnevnt av Kunnskapsdepartementet, jf. § 5-1, sjuende ledd i universitets- og høyskoleloven.</article><article class="legalP" id="kapittel-1-ledd-33">Etter annullering av eksamen, plikter studenten å levere tilbake eventuelle vitnemål og karakterutskrifter.</article><article class="legalP" id="kapittel-1-ledd-34">Hvis vitnemålet kan danne grunnlag for autorisasjon for yrkesutøving, skal institusjonen gi melding om annullering til gjeldende myndighet.</article> <article class="defaultP" margin-top="true">§ 5-1 vitnemål skal lyde:</article><article class="legalP" id="kapittel-1-ledd-35">Institusjonen utferdiger vitnemål om fullført utdanningsprogram. Samtidig skal det utferdiges Diploma Supplement. For å kunne tildeles bachelor- og mastergrad med vitnemål fra Oslo Nye Høyskole må studenten ha avlagt minst 60 studiepoeng ved høyskolen. Ved bachelorutdanning med avsluttende bacheloroppgave må dette avlegges ved Oslo Nye Høyskole. Ved masterutdanning må masteroppgaven avlegges ved Oslo Nye Høyskole. Den som ikke har avsluttet utdanningen skal på anmodning gis karakterutskrift og/eller vitnemål for de eksamener eller prøver som han eller hun har bestått under forutsetning av at forpliktelsene ovenfor høyskolen er overholdt. Enkeltemner, kortere kurs eller ikke fullførte studier dokumenteres ved karakterutskrift.</article> <article class="defaultP" margin-top="true">§ 6-1 ikrafttredelse skal lyde:</article><article class="legalP" id="kapittel-1-ledd-36">Forskriften gjelder fra og med 1. mars 2019 for grader, studier og eksamener ved Oslo Nye Høyskole og erstatter forskrift 16. juni 2014 nr. 1015 om opptak, studier og eksamen ved Bjørknes Høyskole.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-25-3078/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer ikraft straks.</article></section></main></body></html>