<!DOCTYPE html><html lang="no"><head><title>Forskrift om vern av Rein frå Jotunheimen/Rein fra Jotunheimen som geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-08-24-2570</dd><dt class="dokid">DokumentID</dt><dd class="dokid">LTI/forskrift/2021-08-24-2570</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2021-08-24</dd><dt class="basedOn">Hjemmel</dt><dd class="basedOn"><ul><li>forskrift/2002-07-05-698/§15</li><li>lov/2003-12-19-124/§30</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2021-08-25 15:20</dd><dt class="journalNumber">Journalnummer</dt><dd class="journalNumber">2021-1498</dd><dt class="titleShort">Korttittel</dt><dd class="titleShort">Forskrift om vern av Rein frå Jotunheimen/Rein fra Jotunheimen som geografisk nemning</dd><dt class="title">Tittel</dt><dd class="title">Forskrift om vern av Rein frå Jotunheimen/Rein fra Jotunheimen som geografisk nemning</dd><dt class="miscInformation">Annet om dokumentet</dt><dd class="miscInformation"><strong>Heimel:</strong> Fastsett av Mattilsynet 24. august 2021 med heimel i forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15, jf. lov 19. desember 2003 nr. 124 om matproduksjon og mattrygghet mv. (matloven) § 30, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2021-08-24-2570</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om vern av Rein frå Jotunheimen/Rein fra Jotunheimen som geografisk nemning<ul class="tocSubUl"><li>§ 1. Beskytta produktnemning</li><li>§ 2. Rettmessig brukar</li><li>§ 3. Vilkår for bruk av produktnemninga</li><li>§ 4. Iverksetjing</li><li>Vedlegg. Beskriving av produktet sitt opphav og tilknyting til det geografiske området<ul class="tocSubUl"><li>Kart over beiteområder Rein frå Jotunheimen/Rein fra Jotunheimen</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-08-24-2570" id="dokument"><h1>Forskrift om vern av Rein frå Jotunheimen/Rein fra Jotunheimen som geografisk nemning</h1><article class="legalArticle" data-lovdata-URL="LTI/forskrift/2021-08-24-2570/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></h2><article class="legalP" id="paragraf-1-ledd-1">Rein frå Jotunheimen/Rein fra Jotunheimen.</article></article><article class="legalArticle" data-lovdata-URL="LTI/forskrift/2021-08-24-2570/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Rettmessig brukar</span></h2><article class="legalP" id="paragraf-2-ledd-1">Kontaktutvalget for Tamreinlagene i Sør-Norge.</article></article><article class="legalArticle" data-lovdata-URL="LTI/forskrift/2021-08-24-2570/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></h2><ul class="defaultList"><li data-li-identifier="1." data-name="1."><article class="listArticle" id="paragraf-3-punkt-1"><span class="miscHeadline"><i>Produktbeskriving</i></span><article class="legalP" id="paragraf-3-punkt-1-ledd-1">Rein frå Jotunheimen/Rein fra Jotunheimen er kjøt av tamrein (<i>Rangifer tarandus tarandus</i>) som har gått på naturbeite i fjellområda i Jotunheimen og Filefjell.</article><article class="legalP" id="paragraf-3-punkt-1-ledd-2">Nemninga Rein frå Jotunheimen/Rein fra Jotunheimen omfattar ferske og fryste skrottar, naturlege stykningsdelar og kjøttsorteringer av kalv, simle og bukk av tamrein. Meir enn 50&#xa0;% av dyra som slaktast skal vera kalv. Minimum slaktevekt på kalv skal vera 20 kg.</article></article></li><li data-li-identifier="2." data-name="2."><article class="listArticle" id="paragraf-3-punkt-2"><span class="miscHeadline"><i>Geografisk område</i></span><article class="legalP" id="paragraf-3-punkt-2-ledd-1">Beiteområdet for tamrein som omfattast av nemninga Rein frå Jotunheimen/Rein fra Jotunheimen er avgrensa til Jotunheimen og Filefjell i tråd med vedlagte kart.</article></article></li><li data-li-identifier="3." data-name="3."><article class="listArticle" id="paragraf-3-punkt-3"><span class="miscHeadline"><i>Produksjonsmetode</i></span><article class="legalP" id="paragraf-3-punkt-3-ledd-1">Tamreinen kalvar ute på beite i slutten av april og litt ut i mai. Storleiken på tamreinflokkane skal tilpassast beiteområda slik at beitet ikkje blir beita ned.</article><article class="legalP" id="paragraf-3-punkt-3-ledd-2">Tamreinen skal gjetast og flyttast på for heile tida å søkje dei områda der beiteforholda er best. Tamreinen forflyttar seg sjølv til dei ulike sesongbeitene. Det skal ikkje nyttast bil for transport mellom beiteområda.</article><article class="legalP" id="paragraf-3-punkt-3-ledd-3">All tilvekst skal skje ved naturleg fôropptak. Kraftfôr eller anna tilleggsfôr, kunstige tilsetningsstoff eller vekstfremmande næring skal ikkje nyttast.</article><article class="legalP" id="paragraf-3-punkt-3-ledd-4">Slakting skal skje ein til to gonger årleg, på hausten og om vinteren, og skal gjennomførast i fjellet i tilknyting til beiteområdet.</article><article class="legalP" id="paragraf-3-punkt-3-ledd-5">Det skal drivast eit systematisk avlsarbeid med registrering og veging av kalvane for å sikre optimal flokksamansetning og eit godt framtidig vekstgrunnlag med høge kalvevektar.</article></article></li><li data-li-identifier="4." data-name="4."><article class="listArticle" id="paragraf-3-punkt-4"><span class="miscHeadline"><i>Merking av produktet:</i></span><article class="legalP" id="paragraf-3-punkt-4-ledd-1">Rein frå Jotunheimen/Rein fra Jotunheimen kan merkast med teksten og figurmerket for Beskytta geografisk nemning/Beskyttet geografisk betegnelse.</article></article></li></ul></article><article class="legalArticle" data-lovdata-URL="LTI/forskrift/2021-08-24-2570/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Iverksetjing</span></h2><article class="legalP" id="paragraf-4-ledd-1">Forskrifta blir sett i verk straks.</article></article><section class="section" data-name="vedlegg" id="kapittel-1" data-lovdata-URL="LTI/forskrift/2021-08-24-2570/KAPITTEL_1"><h2>Vedlegg. Beskriving av produktet sitt opphav og tilknyting til det geografiske området</h2><article class="legalP" id="kapittel-1-ledd-1">Blant samane i Skandinavia kan tradisjonen med tamreindrift førast attende til 14-1500-talet, truleg endå lengre. I Jotunheimen og Filefjell har tamreindrifta røter attende til 1780-talet. Ca. 1860 vart tamreindrifta over heile Langfjella utradert på grunn av for mykje ulv, men kom med hjelp av samar i gang igjen i 1880-åra. Samtidig skjedde det ein overgang frå intensiv til ekstensiv reindrift, med overgang frå mjølkeproduksjon med få dyr til kjøtproduksjon med langt større flokkar.</article><article class="legalP" id="kapittel-1-ledd-2">Sommarbeitet i Jotunheimen og Filefjell ligg gjennomgåande i høgfjellet og er spesielt godt. Høgdeforskjellar frå 1000 meter til 2000 meter, med størstedelen mellom 1000 og 1600 meter, gjer det mogleg for reinen å beite på nygroe og godt beitegrunnlag til godt ut i september. Reinen beiter seg oppover ettersom snøen smeltar, og tek alltid det graset, urtene og blada som er nyast og ferskast, og som er mest næringsrikt. Dette gir høge slaktevekter og god kvalitet på reinkjøtet. Å gjete tamreinflokkane er også viktig for å utnytte beiteressursane.</article><article class="legalP" id="kapittel-1-ledd-3">Medlemmane i tamreinlaga har opparbeid seg høg kompetanse om tamreindrift, noko som visar seg i høgt og stabilt slakteuttak og høg kalvetilvekst.</article><section class="section" id="kapittel-1-kapittel-1" data-lovdata-URL="LTI/forskrift/2021-08-24-2570/KAPITTEL_1-1"><h3>Kart over beiteområder Rein frå Jotunheimen/Rein fra Jotunheimen</h3><article class="defaultP">Alle beiteområder:</article><article class="defaultP"><img alt="kart over alle beiteområder" height="754" src="static/LTI/sf-20210824-2570-01.png" width="535" /></article><article class="defaultP">Vår-, sommer- og høstbeite:</article><article class="defaultP"><img alt="kart over vår-, sommer- og høstbeite" height="754" src="static/LTI/sf-20210824-2570-02.png" width="533" /></article><article class="defaultP">Vinterbeite:</article><article class="defaultP"><img alt="kart over vinterbeite" height="754" src="static/LTI/sf-20210824-2570-03.png" width="535" /></article></section></section></main></body></html>