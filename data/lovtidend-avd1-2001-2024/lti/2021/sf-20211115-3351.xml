<!DOCTYPE html><html lang="no"><head><title>Forskrift om endring i kirkeordning for Den norske kirke</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-15-3351</dd><dt class="dokid">DokumentID</dt><dd class="dokid">LTI/forskrift/2021-11-15-3351</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2021-11-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-03-30-2307</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§15</li></ul></dd><dt class="dateOfPublication">Kunngjort</dt><dd class="dateOfPublication">2021-12-03 16:10</dd><dt class="journalNumber">Journalnummer</dt><dd class="journalNumber">2021-1940</dd><dt class="titleShort">Korttittel</dt><dd class="titleShort">Endr. i kirkeordning for Den norske kirke</dd><dt class="title">Tittel</dt><dd class="title">Forskrift om endring i kirkeordning for Den norske kirke</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 15. november 2021 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 15 første ledd annet punktum.</dd><dt class="refid">RefID</dt><dd class="refid">forskrift/2021-11-15-3351</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i kirkeordning for Den norske kirke<ul class="tocSubUl"><li>I<ul class="tocSubUl"><li>§ 20. Forvaltning av kirkene og begrensning i rådighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-15-3351" id="dokument"><h1>Forskrift om endring i kirkeordning for Den norske kirke</h1><section class="section" data-name="kapI" id="kapittel-1" data-lovdata-URL="LTI/forskrift/2021-11-15-3351/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 30. mars 2019 nr. 2307 om kirkeordning for Den norske kirke gjøres følgende endringer:</article> <article class="defaultP" margin-top="true">Tittel på § 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Forvaltning av kirkene og begrensning i rådighet</span></span></article> <article class="defaultP" margin-top="true">§ 20 annet ledd skal lyde:</article><article class="legalP" id="kapittel-1-ledd-2">Kirker kan ikke avhendes, pantsettes eller påheftes bruksretter. Biskopen kan likevel samtykke i avhending og påhefte av bruksretter når særlige grunner tilsier det. Det kan stilles vilkår for slik godkjenning. Bestemmelsene om enkeltvedtak i forvaltningsloven kommer til anvendelse på biskopens vedtak. Biskopens vedtak i saker om avhending av kirker kan påklages til Kirkerådet. I saker om påhefte av bruksretter skal Kirkerådet gi retningslinjer for saksbehandlingen.</article> <article class="defaultP" margin-top="true">§ 23 fjerde ledd skal lyde:</article><article class="legalP" id="kapittel-1-ledd-3">Oppføring av ny kirke skal godkjennes av Kirkerådet. Det samme gjelder tomt til oppføring av kirke, tegninger, kostnadsoverslag og finansieringsplan.</article> <article class="defaultP" margin-top="true">§ 23 femte ledd skal lyde:</article><article class="legalP" id="kapittel-1-ledd-4">Nedlegging av kirke skal godkjennes av biskopen. Bestemmelsene om enkeltvedtak i forvaltningsloven kommer til anvendelse på biskopens vedtak. Biskopens vedtak kan påklages til Kirkerådet.</article> <article class="defaultP" margin-top="true">§ 23 nytt sjette ledd skal lyde:</article><article class="legalP" id="kapittel-1-ledd-5">Tiltak ut over vanlig vedlikehold av kirke skal godkjennes av biskopen. Bestemmelsene om enkeltvedtak i forvaltningsloven kommer til anvendelse på biskopens vedtak. Biskopens vedtak kan påklages til Kirkerådet.</article> <article class="defaultP" margin-top="true">§ 23 nytt syvende ledd skal lyde:</article><article class="legalP" id="kapittel-1-ledd-6">På uteområdet ved en listeført kirke som ikke har en tilknyttet gravplass, skal tiltak som ikke er søknadspliktige etter plan- og bygningsloven og som vil kunne ha en negativ innvirkning på kulturhistoriske verdier, ikke finne sted uten biskopens godkjenning. Før biskopen treffer sin avgjørelse, skal saken forelegges rette kulturmiljømyndighet for uttalelse.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-11-15-3351/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article><article class="legalP" id="kapittel-2-ledd-2">Søknader om samtykke til avhending eller nedlegging av kirker som er mottatt av Kirkerådet før endringene har trådt i kraft, avgjøres av Kirkerådet med mindre vedkommende kirke er listeført. Ved listeførte kirker oversender Kirkerådet ikke avgjorte søknader til biskopen for behandling etter de nye reglene.</article></section></main></body></html>