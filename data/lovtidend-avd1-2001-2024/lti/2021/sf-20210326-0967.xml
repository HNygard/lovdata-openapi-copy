<!DOCTYPE html><html lang="no"><head><title>Forskrift om søknad om unntak fra innreiserestriksjonene for utlendinger som er strengt nødvendige for å opprettholde forsvarlig drift i grøntnæringen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-26-967</dd><dt class="dokid">DokumentID</dt><dd class="dokid">LTI/forskrift/2021-03-26-967</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="dateInForce">I kraft fra</dt><dd class="dateInForce">2021-03-26</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-06-19-83/§2</li><li>lov/2020-06-19-83/§3</li><li>lov/1967-02-10/§28</li></ul></dd><dt class="dateOfPublication">Kunngjort</dt><dd class="dateOfPublication">2021-03-26 14:45</dd><dt class="journalNumber">Journalnummer</dt><dd class="journalNumber">2021-0495</dd><dt class="titleShort">Korttittel</dt><dd class="titleShort">Forskrift om søknad om unntak fra innreiserestriksjonene for utlendinger som er strengt nødvendige for å opprettholde forsvarlig drift i grøntnæringen</dd><dt class="title">Tittel</dt><dd class="title">Forskrift om søknad om unntak fra innreiserestriksjonene for utlendinger som er strengt nødvendige for å opprettholde forsvarlig drift i grøntnæringen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 26. mars 2021 med hjemmel i midlertidig lov 19. juni 2020 nr. 83 om innreiserestriksjoner for utlendinger av hensyn til folkehelsen § 2 fjerde ledd og § 3 tredje ledd og lov 10. februar 1967 om behandlingsmåten i forvaltningssaker (forvaltningsloven) § 28 fjerde ledd. Fremmet av Landbruks- og matdepartementet.</dd><dt class="refid">RefID</dt><dd class="refid">forskrift/2021-03-26-967</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om søknad om unntak fra innreiserestriksjonene for utlendinger som er strengt nødvendige for å opprettholde forsvarlig drift i grøntnæringen<ul class="tocSubUl"><li>§ 1. Formål</li><li>§ 2. Søknad om unntak fra innreiserestriksjonene</li><li>§ 3. Krav til søker</li><li>§ 4. Krav til søknaden</li><li>§ 5. Avvisning av søknad som følge av misbruk</li><li>§ 6. Innhenting av opplysninger fra offentlige myndigheter</li><li>§ 7. Klageadgang</li><li>§ 8. Vedtakets varighet</li><li>§ 9. Endringer i forskriften</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-26-967" id="dokument"><h1>Forskrift om søknad om unntak fra innreiserestriksjonene for utlendinger som er strengt nødvendige for å opprettholde forsvarlig drift i grøntnæringen</h1><article class="legalArticle" data-lovdata-URL="LTI/forskrift/2021-03-26-967/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å etablere en søknadsbasert ordning for unntak fra innreiserestriksjonene for utlendinger som er omfattet av midlertidig lov om innreiserestriksjoner for utlendinger av hensyn til folkehelsen § 2 første ledd bokstav c, og skal arbeide innenfor grøntnæringen.</article><article class="legalP" id="paragraf-1-ledd-2">Med grøntnæringen menes i denne forskriften virksomheter som produserer poteter, grønnsaker, frukt og bær.</article></article><article class="legalArticle" data-lovdata-URL="LTI/forskrift/2021-03-26-967/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Søknad om unntak fra innreiserestriksjonene</span></h2><article class="legalP" id="paragraf-2-ledd-1">Det kan etter søknad fra foretak som nevnt i § 3 gis unntak fra innreiserestriksjonene etter midlertidig lov om innreiserestriksjoner for utlendinger av hensyn til folkehelsen § 2 første ledd bokstav c, for en utlending som er strengt nødvendig for å opprettholde forsvarlig drift innenfor grøntnæringen.</article><article class="legalP" id="paragraf-2-ledd-2">Det er et vilkår at utlendingen som nevnt i første ledd har et arbeids- eller oppdragsforhold med foretaket som søker, at arbeidet må foretas ved tilstedeværelse i Norge og at den nødvendige arbeidskraft ikke er tilgjengelig i det norske arbeidsmarkedet.</article><article class="legalP" id="paragraf-2-ledd-3">Søker må sørge for at de til enhver tid gjeldende smittevernregler etter smittevernloven og forskrift gitt med hjemmel i smittevernloven overholdes under hele arbeidsoppholdet, herunder krav til karanteneopphold.</article><article class="legalP" id="paragraf-2-ledd-4">Selv om utlendingen gis unntak fra innreiserestriksjonene etter første ledd, har utlendingen kun adgang til innreise dersom også de øvrige vilkårene etter lov og forskrift om innreiserestriksjoner for utlendinger av hensyn til folkehelsen, og de alminnelige vilkårene for rett til innreise og opphold i utlendingsloven, er oppfylt.</article><article class="legalP" id="paragraf-2-ledd-5">Dersom det er gitt unntak på uriktige forutsetninger eller som følge av uriktige opplysninger, kan utlendingen bortvises i medhold av midlertidig lov om innreiserestriksjoner for utlendinger av hensyn til folkehelsen § 2 tredje ledd. Lovens § 5, § 6 og § 8 gjelder tilsvarende. Lovens § 7 og § 9 gjelder ikke. Lovens § 4 første ledd gjelder dersom utlendingen kan klandres for forholdene som begrunner bortvisning.</article></article><article class="legalArticle" data-lovdata-URL="LTI/forskrift/2021-03-26-967/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søker</span></h2><article class="legalP" id="paragraf-3-ledd-1">Foretaket som søker må oppfylle følgende vilkår:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Foretaket må være registrert i Foretaksregisteret eller, dersom foretaket er et enkeltpersonforetak, i Enhetsregisteret.</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Foretaket må være skattepliktig til Norge, jf. skatteloven § 2-2 første ledd, eller deltakerne i foretaket må være skattepliktig til Norge for selskapets inntekter, jf. skatteloven § 2-2 tredje ledd. Ordningen omfatter også tilfeller der foretaket eller foretakets eier skattlegges i Norge for virksomhet her etter skatteloven § 2-3 første ledd bokstav b.</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">Foretaket skal ha ordnede forhold med hensyn til betaling av skatt, arbeidsavgift og merverdiavgift, herunder kun helt bagatellmessig restanse på nevnte skatter og avgifter.</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">Foretaket må utøve lovlig aktivitet, dvs. ha de tillatelser, godkjenninger eller bevillinger som kreves for driften.</article></article></li></ul></article></article><article class="legalArticle" data-lovdata-URL="LTI/forskrift/2021-03-26-967/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til søknaden</span></h2><article class="legalP" id="paragraf-4-ledd-1">Søknad sendes til Landbruksdirektoratet på elektronisk skjema.</article><article class="legalP" id="paragraf-4-ledd-2">Søker skal blant annet oppgi følgende opplysninger og dokumentasjon:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-2-punkt-1"><article class="legalP" id="paragraf-4-ledd-2-punkt-1-ledd-1">søkers kontaktinformasjon</article></article></li><li data-li-identifier="b." data-name="b."><article class="listArticle" id="paragraf-4-ledd-2-punkt-2"><article class="legalP" id="paragraf-4-ledd-2-punkt-2-ledd-1">fullt navn til utlendingen det søkes om unntak fra innreiserestriksjoner for, samt nasjonalitet, fødselsdato, passnummer eller identifikasjonsnummer fra annet legitimasjonsdokument som er godkjent som reisedokument, jf. utlendingsloven § 8 og D-nummer eller internasjonalt identifikasjonsnummer for utenlandske inntektsmottakere</article></article></li><li data-li-identifier="c." data-name="c."><article class="listArticle" id="paragraf-4-ledd-2-punkt-3"><article class="legalP" id="paragraf-4-ledd-2-punkt-3-ledd-1">arbeids- eller oppdragsavtale som dokumenterer arbeidsforholdet mellom utlendingen og foretaket som søker</article></article></li><li data-li-identifier="d." data-name="d."><article class="listArticle" id="paragraf-4-ledd-2-punkt-4"><article class="legalP" id="paragraf-4-ledd-2-punkt-4-ledd-1">beskrivelse av arbeidet som utlendingen skal utføre for søker og begrunnelse for at utlendingen omfattes av § 2 første og andre ledd.</article></article></li></ul></article><article class="legalP" id="paragraf-4-ledd-3">Søker skal vedlegge fullmakt fra utlendingen om at det søkes om innreise for vedkommende.</article></article><article class="legalArticle" data-lovdata-URL="LTI/forskrift/2021-03-26-967/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Avvisning av søknad som følge av misbruk</span></h2><article class="legalP" id="paragraf-5-ledd-1">En søknad etter § 2 kan avvises dersom foretaket i en tidligere søknad har gitt vesentlig uriktige eller villedende opplysninger, eller det avdekkes alvorlige brudd på § 2 tredje ledd eller på arbeidsmiljøloven, herunder gjennom tilsyn fra Arbeidstilsynet.</article></article><article class="legalArticle" data-lovdata-URL="LTI/forskrift/2021-03-26-967/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Innhenting av opplysninger fra offentlige myndigheter</span></h2><article class="legalP" id="paragraf-6-ledd-1">Landbruksdirektoratet kan uten hinder av taushetsplikt innhente nødvendige opplysninger, for å kontrollere at kriteriene etter denne forskriften er oppfylt, fra følgende offentlige myndigheter:<ul class="defaultList"><li data-li-identifier="a." data-name="a."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">Registerenheten i Brønnøysund</article></article></li><li data-li-identifier="b." data-name="b."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">Skatteetaten</article></article></li><li data-li-identifier="c." data-name="c."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">Arbeidstilsynet</article></article></li><li data-li-identifier="d." data-name="d."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">NAV, herunder opplysninger fra Aa-registeret</article></article></li><li data-li-identifier="e." data-name="e."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">andre offentlige myndigheter, dersom opplysningene har betydning for forvaltningen av ordningen.</article></article></li></ul></article></article><article class="legalArticle" data-lovdata-URL="LTI/forskrift/2021-03-26-967/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Klageadgang</span></h2><article class="legalP" id="paragraf-7-ledd-1">Vedtak etter denne forskrift kan ikke påklages.</article></article><article class="legalArticle" data-lovdata-URL="LTI/forskrift/2021-03-26-967/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Vedtakets varighet</span></h2><article class="legalP" id="paragraf-8-ledd-1">Vedtak om unntak fra innreiserestriksjonene etter § 2 gjelder for innreise inntil 30 dager fra vedtaksdato.</article></article><article class="legalArticle" data-lovdata-URL="LTI/forskrift/2021-03-26-967/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Endringer i forskriften</span></h2><article class="legalP" id="paragraf-9-ledd-1">Landbruks- og matdepartementet kan i forskrift oppheve og endre forskriften.</article></article><article class="legalArticle" data-lovdata-URL="LTI/forskrift/2021-03-26-967/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft straks.</article></article></main></body></html>