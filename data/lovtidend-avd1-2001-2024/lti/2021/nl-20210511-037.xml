<!DOCTYPE html><html lang="no"><head><title>Lov om endringer i plan- og bygningsloven, eierseksjonsloven og matrikkellova (endret regelverk for eksisterende byggverk og oppdeling av boenheter til hybler mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-11-37</dd><dt class="dokid">DokumentID</dt><dd class="dokid">LTI/lov/2021-05-11-37</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">Kongen fastset, 2021-05-11</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-101</li><li>lov/2008-06-27-71</li><li>lov/2012-01-20-7</li><li>lov/2017-06-16-65</li></ul></dd><dt class="legalArea">Rettsområde</dt><dd class="legalArea"><ul><li>Anskaffelser, avtaler, bygg og entrepriser &gt; Boligoppføring</li> <li>Anskaffelser, avtaler, bygg og entrepriser &gt; Byggesaksbehandling</li> <li>Fast eiendoms rettsforhold &gt; Ekspropriasjon</li> <li>Fast eiendoms rettsforhold &gt; Matrikkel</li> <li>Fast eiendoms rettsforhold &gt; Sameie</li> <li>Fast eiendoms rettsforhold &gt; Tinglysing. Registrering</li> <li>Forvaltnings- og kommunalrett &gt; Offentlige reguleringer</li> <li>Tvangsfullbyrdelse &gt; Tvangsgrunnlag og tvangskraft</li></ul></dd><dt class="dateOfPublication">Kunngjort</dt><dd class="dateOfPublication">2021-05-11 11:00</dd><dt class="journalNumber">Journalnummer</dt><dd class="journalNumber">2021-0651</dd><dt class="titleShort">Korttittel</dt><dd class="titleShort">Endringslov til plan- og bygningsloven, eierseksjonsloven mv.</dd><dt class="title">Tittel</dt><dd class="title">Lov om endringer i plan- og bygningsloven, eierseksjonsloven og matrikkellova (endret regelverk for eksisterende byggverk og oppdeling av boenheter til hybler mv.)</dd><dt class="miscInformation">Annet om dokumentet</dt><dd class="miscInformation">Prop.64 L (2020–2021), Innst.323 L (2020–2021), Lovvedtak 93 (2020–2021). Stortingets første og andre gangs behandling hhv. 20. og 27. april 2021. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">lov/2021-05-11-37</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i plan- og bygningsloven, eierseksjonsloven og matrikkellova (endret regelverk for eksisterende byggverk og oppdeling av boenheter til hybler mv.)<ul class="tocSubUl"><li>I<ul class="tocSubUl"><li>§ 21-6. Privatrettslige forhold</li><li>§ 25-4. Tilsyn med eksisterende byggverk og arealer</li><li>§ 25-5. Eier eller brukers plikter ved tilsyn etter § 25-4</li><li>§ 29-12. Ekspropriasjon som avslagsgrunn</li><li>§ 31-1. Plikt til å holde byggverk og installasjoner i forsvarlig stand</li><li>§ 31-2. Krav som skal være oppfylt ved tiltak på eksisterende byggverk</li><li>§ 31-3. Tiltak på eksisterende byggverk som er eller brukes i strid med en senere vedtatt plan</li><li>§ 31-4. Kommunens adgang til å gi helt eller delvis unntak fra krav</li><li>§ 31-5. Kommunens adgang til å avslå søknad om riving inntil det foreligger igangsettingstillatelse for nytt tiltak</li><li>§ 31-6. Plikt til å frakoble vann- og avløpsledninger</li><li>§ 31-7. Pålegg om tiltak for å avverge fare for skade eller vesentlig ulempe</li><li>§ 31-8. Pålegg om øyeblikkelig sikring</li><li>§ 31-9. Plan- og bygningsmyndighetenes rett til å gjennomføre øyeblikkelig sikring</li><li>§ 31-10. Pålegg om riving og fjerning</li><li>§ 31-11. Plan- og bygningsmyndighetenes rett til å sørge for riving og fjerning der det ikke kan påvises noen eier eller ansvarlig</li><li>§ 31-12. Forskrift om kommunens adgang til å pålegge dokumentasjon og utbedring</li><li>§ 31-13. Forskrift med krav om universell utforming</li></ul></li><li>II<ul class="tocSubUl"><li>§ 27. Komplettering av opplysningane i matrikkelen</li></ul></li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2021-05-11-37" id="dokument"><h1>Lov om endringer i plan- og bygningsloven, eierseksjonsloven og matrikkellova (endret regelverk for eksisterende byggverk og oppdeling av boenheter til hybler mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 101 om eigedomsregistrering (matrikkellova).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 27. juni 2008 nr. 71 om planlegging og byggesaksbehandling (plan- og bygningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 20. januar 2012 nr. 7 om endringer i matrikkellova og tinglysingsloven mv.</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 16. juni 2017 nr. 65 om eierseksjoner (eierseksjonsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-05-11-37/KAPITTEL_1"><h2 data-text-align="center">I</h2><article class="defaultP">I lov 27. juni 2008 nr. 71 om planlegging og byggesaksbehandling gjøres følgende endringer:</article> <article class="defaultP" margin-top="true">§ 1-1 femte ledd skal lyde:</article><article class="legalP" id="kapittel-1-ledd-1">Prinsippet om universell utforming skal ivaretas i planleggingen og kravene til det enkelte byggetiltak. Det samme gjelder hensynet til barn og unges oppvekstvilkår og estetisk utforming av omgivelsene. For boliger skal prinsippet om universell utforming ivaretas gjennom krav til tilgjengelighet.</article> <article class="defaultP" margin-top="true">§ 3-1 første ledd bokstav d skal lyde:<ul class="defaultList"><li data-li-identifier="d)" data-name="d)"><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">legge til rette for verdiskaping, næringsutvikling og tilstrekkelig boligbygging</article></article></li></ul></article> <article class="defaultP" margin-top="true">§ 11-9 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">byggegrenser, utbyggingsvolum og funksjonskrav, herunder om universell utforming, leke-, ute- og oppholdsplasser, skilt og reklame, parkering, frikjøp av parkeringsplasser etter § 28-7 og oppdeling av boenheter til hybler,</article></article></li></ul></article> <article class="defaultP" margin-top="true">§ 12-7 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">vilkår for eller forbud mot former for bruk av arealer, bygninger og anlegg i planområdet, som oppdeling av boenheter til hybler og byggegrenser, for å fremme eller sikre formålet med planen, avveie interesser og ivareta ulike hensyn i eller utenfor planområdet,</article></article></li></ul></article> <article class="defaultP" margin-top="true">§ 16-3 tredje ledd oppheves. Nåværende fjerde ledd blir tredje ledd.</article> <article class="defaultP" margin-top="true">§ 20-1 første ledd skal lyde:</article><article class="legalP" id="kapittel-1-ledd-2">Følgende tiltak omfattes av byggesaksbestemmelsene i denne lov:<ul class="defaultList"><li data-li-identifier="a)" data-name="a)"><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">oppføring, tilbygging, påbygging, underbygging eller plassering av bygning, konstruksjon eller anlegg</article></article></li><li data-li-identifier="b)" data-name="b)"><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">vesentlig endring eller vesentlig reparasjon av tiltak som nevnt under bokstav a</article></article></li><li data-li-identifier="c)" data-name="c)"><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">fasadeendring</article></article></li><li data-li-identifier="d)" data-name="d)"><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">varig eller tidsbestemt bruksendring, vesentlig utvidelse eller vesentlig endring av tidligere drift av tiltak som nevnt under bokstav a</article></article></li><li data-li-identifier="e)" data-name="e)"><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">riving av tiltak som nevnt i bokstav a</article></article></li><li data-li-identifier="f)" data-name="f)"><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">oppføring, endring eller reparasjon av bygningstekniske installasjoner</article></article></li><li data-li-identifier="g)" data-name="g)"><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">oppdeling eller sammenføyning av bruksenheter i boliger</article></article></li><li data-li-identifier="h)" data-name="h)"><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">oppføring av innhegning mot veg</article></article></li><li data-li-identifier="i)" data-name="i)"><article class="listArticle" id="kapittel-1-ledd-2-punkt-9"><article class="legalP" id="kapittel-1-ledd-2-punkt-9-ledd-1">plassering av skilt- og reklameinnretninger</article></article></li><li data-li-identifier="j)" data-name="j)"><article class="listArticle" id="kapittel-1-ledd-2-punkt-10"><article class="legalP" id="kapittel-1-ledd-2-punkt-10-ledd-1">plassering av midlertidige bygninger, konstruksjoner eller anlegg</article></article></li><li data-li-identifier="k)" data-name="k)"><article class="listArticle" id="kapittel-1-ledd-2-punkt-11"><article class="legalP" id="kapittel-1-ledd-2-punkt-11-ledd-1">vesentlig terrenginngrep</article></article></li><li data-li-identifier="l)" data-name="l)"><article class="listArticle" id="kapittel-1-ledd-2-punkt-12"><article class="legalP" id="kapittel-1-ledd-2-punkt-12-ledd-1">anlegg av veg, parkeringsplass og landingsplass</article></article></li><li data-li-identifier="m)" data-name="m)"><article class="listArticle" id="kapittel-1-ledd-2-punkt-13"><article class="legalP" id="kapittel-1-ledd-2-punkt-13-ledd-1">opprettelse av ny grunneiendom, ny anleggseiendom eller nytt jordsameie, eller opprettelse av ny festegrunn for bortfeste som kan gjelde i mer enn 10 år, eller arealoverføring, jf. matrikkellova</article></article></li><li data-li-identifier="n)" data-name="n)"><article class="listArticle" id="kapittel-1-ledd-2-punkt-14"><article class="legalP" id="kapittel-1-ledd-2-punkt-14-ledd-1">hovedombygging.</article></article></li></ul></article> <article class="defaultP" margin-top="true">§ 21-4 andre ledd skal lyde:</article><article class="legalP" id="kapittel-1-ledd-3">Kommunen kan utsette behandlingen av en søknad om tillatelse i inntil 12 uker dersom eieren har fått forhåndsvarsel om ekspropriasjon etter oreigningslova og det omsøkte tiltaket etter kommunens skjønn kan fordyre et eventuelt ekspropriasjonsinngrep. Er det ikke fattet vedtak om ekspropriasjon innen 12 uker, må kommunen behandle søknaden etter tidsfristene som følger av § 21-7.</article> <article class="defaultP" margin-top="true">Nåværende andre til sjuende ledd blir tredje til nytt åttende ledd.</article> <article class="defaultP" margin-top="true">§ 21-6 skal lyde:</article><article class="futureLegalArticle" data-name="§21-6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21-6</span>. <span class="legalArticleTitle">Privatrettslige forhold</span></span><article class="legalP" id="kapittel-1-foreslåttparagraf-1-ledd-1">Med mindre annet følger av loven her, skal bygningsmyndighetene ikke ta stilling til privatrettslige forhold ved behandling av søknad om tillatelse. En søknad skal avvises dersom det fremstår som åpenbart for bygningsmyndighetene at tiltakshaver ikke har de privatrettslige rettigheter søknaden forutsetter. Dette gjelder likevel ikke når det er reist sak for jordskifteretten om det privatrettslige forholdet. Tillatelse etter denne lov innebærer ingen avgjørelse av privatrettslige forhold. Kommunen kan fastsette frist for supplering av søknaden.</article><article class="legalP" id="kapittel-1-foreslåttparagraf-1-ledd-2">Forvaltningsloven kapittel VI om klage og omgjøring gjelder ikke for bygningsmyndighetenes avgjørelser om ikke å ta stilling til privatrettslige forhold.</article></article> <article class="defaultP" margin-top="true">Ny § 25-4 skal lyde:</article><article class="futureLegalArticle" data-name="§25-4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 25-4</span>. <span class="legalArticleTitle">Tilsyn med eksisterende byggverk og arealer</span></span><article class="legalP" id="kapittel-1-foreslåttparagraf-2-ledd-1">I tillegg til tilsynsplikten etter § 1-4 og § 25-1, kan plan- og bygningsmyndighetene også føre tilsyn med eksisterende byggverk og arealer. Tilsyn etter denne bestemmelsen kan bare føres dersom det<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">er grunn til å tro at det foreligger bruk eller forhold som er i strid med denne loven, og som kan føre til fare eller vesentlig ulempe for person, eiendom eller miljø, eller</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">skal vurderes pålegg etter §§ 31-6, 31-7 og 31-12.</article></article></li></ul></article><article class="legalP" id="kapittel-1-foreslåttparagraf-2-ledd-2">Tilsyn i private hjem krever forhåndsvarsel. Tilsynet skal begrenses til den delen av hjemmet der det foreligger forhold som nevnt i første ledd andre punktum bokstav a, eller som kan bli omfattet av pålegg som nevnt i første ledd andre punktum bokstav b.</article></article> <article class="defaultP" margin-top="true">Ny § 25-5 skal lyde:</article><article class="futureLegalArticle" data-name="§25-5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 25-5</span>. <span class="legalArticleTitle">Eier eller brukers plikter ved tilsyn etter § 25-4</span></span><article class="legalP" id="kapittel-1-foreslåttparagraf-3-ledd-1">For at plan- og bygningsmyndighetene skal kunne gjennomføre oppgaver etter § 25-4, har eier eller bruker plikt til å gi adgang til arealet eller byggverket og å legge frem tilgjengelig dokumentasjon og nødvendige opplysninger.</article></article> <article class="defaultP" margin-top="true">§ 29-2 nytt andre punktum skal lyde:</article><article class="legalP" id="kapittel-1-ledd-4">Ved tiltak som knytter seg til et eksisterende byggverks ytre, kan kommunen i vurderingen legge vekt på hensynet til viktige historiske, arkitektoniske og andre kulturelle verdier.</article> <article class="defaultP" margin-top="true">Ny § 29-12 skal lyde:</article><article class="futureLegalArticle" data-name="§29-12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 29-12</span>. <span class="legalArticleTitle">Ekspropriasjon som avslagsgrunn</span></span><article class="legalP" id="kapittel-1-foreslåttparagraf-4-ledd-1">Dersom et tiltak kan fordyre en vedtatt ekspropriasjon, kan kommunen avslå en søknad om tillatelse.</article></article> <article class="defaultP" margin-top="true">Kapittel 31 med §§ 31-1 til 31-8 og nye §§ 31-9 til 31-13 skal lyde:</article><span class="futuretitle" id="kapittel-1-foreslåttittel-1">Kapittel 31 Krav til eksisterende byggverk</span><article class="futureLegalArticle" data-name="§31-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 31-1</span>. <span class="legalArticleTitle">Plikt til å holde byggverk og installasjoner i forsvarlig stand</span></span><article class="legalP" id="kapittel-1-foreslåttparagraf-5-ledd-1">Eieren eller den ansvarlige skal holde byggverk og installasjoner som reguleres av denne loven, i forsvarlig stand, slik at det ikke oppstår vesentlig ulempe for eller fare for skade på personer, eiendom eller miljø.</article></article><article class="futureLegalArticle" data-name="§31-2" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 31-2</span>. <span class="legalArticleTitle">Krav som skal være oppfylt ved tiltak på eksisterende byggverk</span></span><article class="legalP" id="kapittel-1-foreslåttparagraf-6-ledd-1">På eksisterende byggverk skal tiltak etter § 20-1 prosjekteres og utføres i samsvar med krav gitt i eller med hjemmel i loven. Ved hovedombygging gjelder kravene etter denne loven for byggverket i sin helhet. Ved øvrige tiltak gjelder relevante krav i loven for de delene av byggverket som tiltaket omfatter.</article><article class="legalP" id="kapittel-1-foreslåttparagraf-6-ledd-2">Kommunen kan sette som vilkår for tillatelse at også andre deler av byggverket enn det tiltaket omfatter, oppfyller krav etter denne loven, dersom kommunen vurderer at byggverket er i så dårlig stand at det ellers ikke vil være forsvarlig å tillate tiltaket av hensyn til sikkerhet, helse eller miljø.</article><article class="legalP" id="kapittel-1-foreslåttparagraf-6-ledd-3">Departementet kan gi forskrift om hvilke krav som gjelder ved tiltak på eksisterende byggverk.</article></article><article class="futureLegalArticle" data-name="§31-3" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 31-3</span>. <span class="legalArticleTitle">Tiltak på eksisterende byggverk som er eller brukes i strid med en senere vedtatt plan</span></span><article class="legalP" id="kapittel-1-foreslåttparagraf-7-ledd-1">På byggverk som er eller brukes i strid med en senere vedtatt plan, jf. §§ 11-6 og 12-4, kan det gis tillatelse til følgende tiltak, dersom planen følges for det aktuelle tiltaket:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">hovedombygging</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">tilbygging, påbygging eller underbygging</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">varig eller tidsbegrenset bruksendring</article></article></li><li data-li-identifier="d)" data-name="d)"><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">vesentlig utvidelse eller vesentlig endring av tidligere drift.</article></article></li></ul></article><article class="legalP" id="kapittel-1-foreslåttparagraf-7-ledd-2">Følgende tiltak er uansett tillatt uten krav om dispensasjon fra plan:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-7-ledd-2-punkt-1"><article class="legalP" id="kapittel-1-foreslåttparagraf-7-ledd-2-punkt-1-ledd-1">fasadeendring som ikke fører til at bygningens karakter endres, samt tilbakeføring av fasade til tidligere dokumentert utførelse</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-7-ledd-2-punkt-2"><article class="legalP" id="kapittel-1-foreslåttparagraf-7-ledd-2-punkt-2-ledd-1">reparasjon av byggverk</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-7-ledd-2-punkt-3"><article class="legalP" id="kapittel-1-foreslåttparagraf-7-ledd-2-punkt-3-ledd-1">oppføring, endring eller reparasjon av bygningstekniske installasjoner.</article></article></li></ul></article><article class="legalP" id="kapittel-1-foreslåttparagraf-7-ledd-3">Departementet kan gi forskrift om andre tiltak det kan gis tillatelse til uten krav om dispensasjon fra plan.</article></article><article class="futureLegalArticle" data-name="§31-4" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 31-4</span>. <span class="legalArticleTitle">Kommunens adgang til å gi helt eller delvis unntak fra krav</span></span><article class="legalP" id="kapittel-1-foreslåttparagraf-8-ledd-1">Ved tiltak etter § 20-1 på eksisterende byggverk kan kommunen gi helt eller delvis unntak fra tekniske krav, dersom det vurderes som forsvarlig ut fra sikkerhet, helse og miljø. Ved vurderingen skal kommunen legge vekt på følgende:<ul class="defaultList"><li data-li-identifier="a)" data-name="a)"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">byggverkets alder, formell vernestatus, type, formål, plassering, varigheten av tiltaket og nåværende tekniske tilstand</article></article></li><li data-li-identifier="b)" data-name="b)"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">forhold som kan redusere negative konsekvenser ved at det gis unntak</article></article></li><li data-li-identifier="c)" data-name="c)"><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">fordeler som oppnås med tiltaket.</article></article></li></ul></article><article class="legalP" id="kapittel-1-foreslåttparagraf-8-ledd-2">Innen rammen av de hensyn loven skal ivareta, kan kommunen stille vilkår som kan redusere ulemper eller skadevirkninger tillatelsen kan føre til.</article><article class="legalP" id="kapittel-1-foreslåttparagraf-8-ledd-3">Departementet kan gi forskrift om kommunens adgang til å gi tillatelse etter første ledd.</article></article><article class="futureLegalArticle" data-name="§31-5" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 31-5</span>. <span class="legalArticleTitle">Kommunens adgang til å avslå søknad om riving inntil det foreligger igangsettingstillatelse for nytt tiltak</span></span><article class="legalP" id="kapittel-1-foreslåttparagraf-9-ledd-1">Kommunen kan avslå en søknad om riving inntil det foreligger igangsettingstillatelse for nytt tiltak på tomta. Dette gjelder ikke dersom reguleringsplanen forutsetter at byggverket rives.</article></article><article class="futureLegalArticle" data-name="§31-6" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 31-6</span>. <span class="legalArticleTitle">Plikt til å frakoble vann- og avløpsledninger</span></span><article class="legalP" id="kapittel-1-foreslåttparagraf-10-ledd-1">Eieren eller den ansvarlige skal koble vann- og avløpsledninger fra et felles privat eller offentlig ledningsanlegg hvis ledningen tas ut av bruk permanent eller for et lengre tidsrom og hensynet til forsvarlig helse, miljø eller sikkerhet krever det.</article><article class="legalP" id="kapittel-1-foreslåttparagraf-10-ledd-2">Blir frakoblingsplikten ikke overholdt, kan kommunen pålegge frakobling. Eieren eller den ansvarlige skal varsles etter reglene i § 32-2 før pålegg gis.</article></article><article class="futureLegalArticle" data-name="§31-7" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 31-7</span>. <span class="legalArticleTitle">Pålegg om tiltak for å avverge fare for skade eller vesentlig ulempe</span></span><article class="legalP" id="kapittel-1-foreslåttparagraf-11-ledd-1">Hvis eieren eller den ansvarlige ikke overholder plikten etter § 31-1, kan plan- og bygningsmyndighetene gi pålegg om tiltak som avverger fare for skade på eller vesentlig ulempe for personer, eiendom eller miljø. Eieren eller den ansvarlige skal varsles etter reglene i § 32-2 før pålegg gis.</article></article><article class="futureLegalArticle" data-name="§31-8" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 31-8</span>. <span class="legalArticleTitle">Pålegg om øyeblikkelig sikring</span></span><article class="legalP" id="kapittel-1-foreslåttparagraf-12-ledd-1">Hvis et byggverk eller en installasjon utgjør en umiddelbar fare for skade på personer, eiendom eller miljø, kan plan- og bygningsmyndighetene gi eieren eller den ansvarlige pålegg om øyeblikkelig sikring. Slikt pålegg kan gis uten forhåndsvarsel etter § 32-2. Eieren eller den ansvarlige skal gis en kort frist for selv å gjennomføre sikringen.</article></article><article class="futureLegalArticle" data-name="§31-9" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 31-9</span>. <span class="legalArticleTitle">Plan- og bygningsmyndighetenes rett til å gjennomføre øyeblikkelig sikring</span></span><article class="legalP" id="kapittel-1-foreslåttparagraf-13-ledd-1">Hvis eieren eller den ansvarlige ikke etterkommer pålegget etter § 31-8, kan plan- og bygningsmyndighetene selv sørge for at pålegget gjennomføres.</article><article class="legalP" id="kapittel-1-foreslåttparagraf-13-ledd-2">Dersom det ikke kan påvises noen eier eller ansvarlig, kan plan- og bygningsmyndighetene sørge for øyeblikkelig sikring uten forhåndsvarsel og pålegg.</article><article class="legalP" id="kapittel-1-foreslåttparagraf-13-ledd-3">Dersom det kan påvises en eier eller ansvarlig, kan plan- og bygningsmyndighetene kreve at eieren eller den ansvarlige dekker utgiftene til øyeblikkelig sikring. Kravet er tvangsgrunnlag for utlegg.</article></article><article class="futureLegalArticle" data-name="§31-10" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 31-10</span>. <span class="legalArticleTitle">Pålegg om riving og fjerning</span></span><article class="legalP" id="kapittel-1-foreslåttparagraf-14-ledd-1">Plan- og bygningsmyndighetene kan gi eieren eller den ansvarlige pålegg om å rive og fjerne byggverk eller installasjoner som er i en slik stand at det er fare for skade på eller vesentlig ulempe for personer, eiendom eller miljø, og tilstanden på byggverket krever hovedombygging eller tilstanden på installasjonen krever utskifting.</article><article class="legalP" id="kapittel-1-foreslåttparagraf-14-ledd-2">Eieren eller den ansvarlige skal varsles etter reglene i § 32-2 før pålegg gis. I varselet skal det gis en nærmere angitt frist til å sette byggverket eller installasjonen i en slik stand at det ikke lenger er fare for skade eller vesentlig ulempe.</article><article class="legalP" id="kapittel-1-foreslåttparagraf-14-ledd-3">Det kan i pålegg etter første ledd gis tillatelse til riving. Plan- og bygningsmyndighetene skal da sikre at hensynene som begrunner søknadsplikten for riving, blir ivaretatt.</article></article><article class="futureLegalArticle" data-name="§31-11" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 31-11</span>. <span class="legalArticleTitle">Plan- og bygningsmyndighetenes rett til å sørge for riving og fjerning der det ikke kan påvises noen eier eller ansvarlig</span></span><article class="legalP" id="kapittel-1-foreslåttparagraf-15-ledd-1">Dersom et byggverk eller en installasjon oppfyller vilkårene i § 31-10 første ledd, og det ikke kan påvises noen eier eller ansvarlig, kan plan- og bygningsmyndighetene sørge for riving og fjerning av byggverket eller installasjonen.</article><article class="legalP" id="kapittel-1-foreslåttparagraf-15-ledd-2">Varsel etter § 21-3 tredje ledd skal bare sendes til de som har tinglyste pengeheftelser i eiendommen. Dersom deres adresser ikke er kjent eller ikke finnes i matrikkelen, kan varslingen unnlates.</article></article><article class="futureLegalArticle" data-name="§31-12" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 31-12</span>. <span class="legalArticleTitle">Forskrift om kommunens adgang til å pålegge dokumentasjon og utbedring</span></span><article class="legalP" id="kapittel-1-foreslåttparagraf-16-ledd-1">Departementet kan gi forskrift om kommunens adgang til å pålegge eieren eller den ansvarlige å dokumentere tilstanden til og å utbedre eksisterende byggverk og installasjoner.</article><article class="legalP" id="kapittel-1-foreslåttparagraf-16-ledd-2">Kommunen kan bare gi pålegg der utbedring vil gi en vesentlig forbedring av byggverkets eller installasjonens funksjon og tungtveiende hensyn til universell utforming, helse, miljø, sikkerhet eller bevaringsverdi tilsier det. I vurderingen av om det skal gis pålegg om utbedring, skal det legges vekt på kostnadene ved pålegget, antallet brukere, hvilke farer eller ulemper brukerne utsettes for, og avstanden mellom den faktiske tilstanden og gjeldende krav.</article></article><article class="futureLegalArticle" data-name="§31-13" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 31-13</span>. <span class="legalArticleTitle">Forskrift med krav om universell utforming</span></span><article class="legalP" id="kapittel-1-foreslåttparagraf-17-ledd-1">Kongen kan gi forskrift om at bestemte typer tiltak eller bestemte typer eksisterende bygninger, anlegg eller uteområder skal oppfylle kravene til universell utforming innen en gitt frist.</article></article> <article class="defaultP" margin-top="true">§ 33-2 tredje ledd første punktum skal lyde:</article><article class="legalP" id="kapittel-1-ledd-5">Eieren skal gjøres oppmerksom på ulovlige forhold som oppdages ved tilsyn.</article></section><section class="section" data-name="kapII" id="kapittel-2" data-lovdata-URL="LTI/lov/2021-05-11-37/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I lov 17. juni 2005 nr. 101 om eigedomsregistrering gjøres følgende endringer:</article> <article class="defaultP" margin-top="true">§ 6 tredje ledd skal lyde:</article><article class="legalP" id="kapittel-2-ledd-2">Oppmålingsforretning er ikkje nødvendig for å matrikkelføre samanslåing etter § 18 eller fastsetjing av samla fast eigedom etter § 20.</article> <article class="defaultP" margin-top="true">§ 19 første ledd skal lyde:</article><article class="legalP" id="kapittel-2-ledd-3">Kommunen kan utan oppmålingsforretning ta inn i matrikkelen referansar til avtalar om eksisterande grenser for ei matrikkeleining dersom grensa ikkje er tidlegare fastlagd i ei oppmålingsforretning eller i ei tilsvarande forretning etter anna eller tidlegare lov. Det same gjeld for avtalar om lokalisering av eksisterande og ikkje fastlagde punktfeste og for avtalar om stadfesting av varige stadbundne rettar som ikkje er omfatta av § 6, og som gjeld ein del av ein grunneigedom, anleggseigedom eller festegrunn eller ein del av eit jordsameige eller eit uteareal til ein eigarseksjon.</article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Komplettering av opplysningane i matrikkelen</span></span><article class="legalP" id="kapittel-2-foreslåttparagraf-1-ledd-1">Departementet kan gi forskrift om at ein eigar, rettshavar eller leigar til eigedom, bygning eller bygningsdel kan leggje inn opplysningar om eigedomen, bygningen eller bygningsdelen i matrikkelen, under dette om krav til elektronisk registrering og legitimasjon for den som skal kunne gjere slik komplettering.</article><article class="legalP" id="kapittel-2-foreslåttparagraf-1-ledd-2">Sentral matrikkelstyresmakt eller kommunen kan påleggje ein eigar, rettshavar eller leigar til eigedom, bygning eller bygningsdel å skaffe opplysningar om eksisterande matrikkeleiningar, bygningar, bustader og adresser som det går fram av lov eller forskrift at matrikkelen skal innehalde. Departementet kan gi forskrift om slik komplettering, under dette bestemme kva for organ som skal føre opplysningane i matrikkelen, og offentlege organ si plikt til å rapportere slike opplysningar.</article><article class="legalP" id="kapittel-2-foreslåttparagraf-1-ledd-3">Departementet kan gi forskrift om at dersom ein eigar eller rettshavar til fast eigedom har plikt til å gi opplysningar som nemnt i andre ledd til skattestyresmakta, kan skattestyresmakta rapportere opplysningane vidare til sentral matrikkelstyresmakt. Skattestyresmakta kan utføre slik rapportering utan hinder av teieplikta etter skatteforvaltningsloven.</article></article></section><section class="section" data-name="kapIII" id="kapittel-3" data-lovdata-URL="LTI/lov/2021-05-11-37/KAPITTEL_3"><h2 data-text-align="center">III</h2><article class="defaultP">I lov 16. juni 2017 nr. 65 om eierseksjoner gjøres følgende endring:</article> <article class="defaultP" margin-top="true">§ 49 annet ledd bokstav f og ny bokstav g skal lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">samtykke til sammenslåing av eierseksjonssameier som nevnt i § 22 a</article></article></li><li data-li-identifier="g)" data-name="g)"><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">ombygging eller annen tilrettelegging som fører til at bruksenheten kan brukes som bolig for flere personer enn det som er vanlig for bruksenheter med tilsvarende størrelse og romløsning.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/lov/2021-05-11-37/KAPITTEL_4"><h2 data-text-align="center">IV</h2><article class="defaultP">I lov 20. januar 2012 nr. 7 om endringer i matrikkellova og tinglysingsloven mv. oppheves endringen i matrikkellova § 27 første ledd i del I.</article></section><section class="section" data-name="kapV" id="kapittel-5" data-lovdata-URL="LTI/lov/2021-05-11-37/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tiden Kongen fastsetter. Kongen kan bestemme at de enkelte bestemmelsene skal tre i kraft til ulik tid. Endringene i plan- og bygningsloven § 21-6 trer i kraft straks.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kommuneplanbestemmelser gitt med hjemmel i plan- og bygningsloven § 31-6, slik denne lød frem til denne loven trer i kraft, gjelder inntil de erstattes av nye planbestemmelser, men faller bort senest åtte år etter at denne loven trer i kraft.</article></article></li></ul></section></main></body></html>