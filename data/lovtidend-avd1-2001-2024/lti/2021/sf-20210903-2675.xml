<!DOCTYPE html><html lang="no"><head><title>Forskrift om sikkerhet og tekniske forhold ved jernbanen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-03-2675</dd><dt class="dokid">DokumentID</dt><dd class="dokid">LTI/forskrift/2021-09-03-2675</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane- og planavdelingen</li></ul></dd><dt class="dateInForce">I kraft fra</dt><dd class="dateInForce">2021-09-03, samtidig med ikrafttredelse av EØS-komiteens beslutning</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-16-820</li><li>forskrift/2016-12-20-1747</li><li>forskrift/2006-03-31-378</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§3d</li><li>lov/1993-06-11-100/§3e</li><li>lov/1993-06-11-100/§3f</li><li>lov/1993-06-11-100/§3g</li><li>lov/1993-06-11-100/§4</li><li>lov/1993-06-11-100/§5</li><li>lov/1993-06-11-100/§5b</li><li>lov/1993-06-11-100/§5c</li><li>lov/1993-06-11-100/§6</li><li>lov/1993-06-11-100/§8</li><li>lov/1993-06-11-100/§11</li><li>lov/1993-06-11-100/§12</li><li>lov/1993-06-11-100/§14</li><li>lov/1993-06-11-100/§15</li><li>lov/1993-06-11-100/§16</li><li>lov/2005-06-03-34/§3</li><li>lov/2005-06-03-34/§4</li></ul></dd><dt class="dateOfPublication">Kunngjort</dt><dd class="dateOfPublication">2021-09-06 14:15</dd><dt class="journalNumber">Journalnummer</dt><dd class="journalNumber">2021-1547</dd><dt class="titleShort">Korttittel</dt><dd class="titleShort">Forskrift om sikkerhet og tekniske forhold ved jernbanen</dd><dt class="title">Tittel</dt><dd class="title">Forskrift om sikkerhet og tekniske forhold ved jernbanen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 3. september 2021 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 3d, § 3e, § 3f, § 3g, § 4, § 5, § 5b, § 5c, § 6, § 8, § 11, § 12, § 14, § 15 og § 16, jf. delegeringsvedtak 22. november 1996 nr. 1076 og delegeringsvedtak 4. april 1997 nr. 275, og lov 3. juni 2005 nr. 34 om varsling, rapportering og undersøkelse av jernbaneulykker og jernbanehendelser m.m. (jernbaneundersøkelsesloven) § 3 og § 4.</dd><dt class="refid">RefID</dt><dd class="refid">forskrift/2021-09-03-2675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sikkerhet og tekniske forhold ved jernbanen<ul class="tocSubUl"><li>§ 1. (Formål og virkeområde)</li><li>§ 2. (Definisjoner)</li><li>§ 3. (Statens jernbanetilsyns oppgaver)</li><li>§ 4. (Statens jernbanetilsyns øvrige oppgaver og myndighet)</li><li>§ 5. (Delegering av forskriftsmyndighet)</li><li>§ 6. (Byråets myndighet og oppgaver)</li><li>§ 7. (Jernbanedirektoratets oppgaver)</li><li>§ 8. (Meldermyndighet)</li><li>§ 9. (Krav til meldermyndigheten)</li><li>§ 10. (Ikrafttredelse og endringer i andre forskrifter)<ul class="tocSubUl"><li>§ 11. (Underretning til byrået)</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-03-2675" id="dokument"><h1>Forskrift om sikkerhet og tekniske forhold ved jernbanen</h1><article class="legalArticle" data-lovdata-URL="LTI/forskrift/2021-09-03-2675/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">(Formål og virkeområde)</span></h2><article class="numberedLegalP" data-numerator="1" id="paragraf-1-nummer-1">(1) Formålet med denne forskriften er å bidra til at sikkerheten i jernbanesystemet utvikles og forbedres, og at jernbanesystemet har samtrafikkevne.</article><article class="numberedLegalP" data-numerator="2" id="paragraf-1-nummer-2">(2) Forskriften får ikke anvendelse på sporvei, tunnelbane, godsbane, museumsbane og lignende jernbanesystemer som ikke er en del av det nasjonale jernbanenettet.</article></article><article class="legalArticle" data-lovdata-URL="LTI/forskrift/2021-09-03-2675/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">(Definisjoner)</span></h2><article class="legalP" id="paragraf-2-ledd-1">I denne forskriften menes med:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1"><i>samtrafikkevne:</i> jernbanesystemets evne til å muliggjøre sikker og kontinuerlig trafikk av tog som oppviser de påkrevde nivåene for yteevne</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1"><i>nasjonal sikkerhetsmyndighet:</i> nasjonalt organ som er tillagt oppgaver knyttet til jernbanesikkerhet i samsvar med denne forskrift, eller ethvert organ som av flere EØS-stater er tillagt slike oppgaver for å sikre en enhetlig sikkerhetsordning</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1"><i>kjøretøy:</i> et jernbanekjøretøy som kjører på egne hjul på jernbanelinjer, med eller uten egen trekkraft; et kjøretøy består av ett eller flere strukturelle og funksjonelle delsystemer.</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1"><i>samtrafikkomponent:</i> enhver enkeltstående komponent, gruppe av komponenter, underenhet eller fullstendig enhet av utstyr som inngår i eller er bestemt til å inngå i et delsystem, og som samtrafikkevnen til jernbanesystemet direkte eller indirekte er avhengig av, inkludert både materielle og immaterielle produkter</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1"><i>produkt:</i> et produkt framstilt ved en produksjonsprosess, inkludert samtrafikkomponenter og delsystemer</article></article></li><li data-li-identifier="f." data-name="f."><article class="listArticle" id="paragraf-2-ledd-1-punkt-6"><article class="legalP" id="paragraf-2-ledd-1-punkt-6-ledd-1"><i>delsystemer:</i> de strukturelle eller funksjonelle delene av jernbanesystemet, som nærmere angitt i forskrifter fastsatt med hjemmel i denne forskriften</article></article></li><li data-li-identifier="g." data-name="g."><article class="listArticle" id="paragraf-2-ledd-1-punkt-7"><article class="legalP" id="paragraf-2-ledd-1-punkt-7-ledd-1"><i>nasjonale regler:</i> alle bindende regler vedtatt i en EØS-stat, uavhengig av hvilket organ som utsteder dem, som inneholder andre krav til jernbanesikkerhet eller tekniske krav enn dem som er fastsatt i EU-regelverket eller internasjonale regler som gjelder i den aktuelle EØS-staten for jernbanevirksomhetene eller tredjemenn</article></article></li><li data-li-identifier="h." data-name="h."><article class="listArticle" id="paragraf-2-ledd-1-punkt-8"><article class="legalP" id="paragraf-2-ledd-1-punkt-8-ledd-1"><i>samsvarsvurdering:</i> en prosess for å fastslå om nærmere angitte krav til et produkt, en prosess, en tjeneste, et delsystem, en person eller et organ er oppfylt</article></article></li><li data-li-identifier="i." data-name="i."><article class="listArticle" id="paragraf-2-ledd-1-punkt-9"><article class="legalP" id="paragraf-2-ledd-1-punkt-9-ledd-1"><i>samsvarsvurderingsorgan:</i> et organ som er meldt eller utpekt til å være ansvarlig for samsvarsvurderingsvirksomhet, inkludert kalibrering, prøving, sertifisering og inspeksjon; et samsvarsvurderingsorgan klassifiseres som «meldt organ» etter melding fra en EØS-stat; et samsvarsvurderingsorgan klassifiseres som «utpekt organ» etter utpeking av en EØS-stat.</article></article></li></ul></article></article><article class="legalArticle" data-lovdata-URL="LTI/forskrift/2021-09-03-2675/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">(Statens jernbanetilsyns oppgaver)</span></h2><article class="numberedLegalP" data-numerator="1" id="paragraf-3-nummer-1">(1) Statens jernbanetilsyn er nasjonal sikkerhetsmyndighet som beskrevet i direktiv (EU) 2016/798, og utfører de oppgavene som er tillagt nasjonal sikkerhetsmyndighet på jernbaneområdet.</article><article class="numberedLegalP" data-numerator="2" id="paragraf-3-nummer-2">(2) Statens jernbanetilsyn gir tillatelse til å ta i bruk delsystemene «styring, kontroll og signal langs sporet», «energi» og «infrastruktur» i medhold av jernbaneloven § 4 og bestemmelser gitt i medhold av denne.</article><article class="numberedLegalP" data-numerator="3" id="paragraf-3-nummer-3">(3) Statens jernbanetilsyn gir tillatelse til å bringe kjøretøyer i omsetning i medhold av jernbaneloven § 5, med mindre denne myndigheten utøves av byrået i medhold av § 6 i denne forskriften.</article><article class="numberedLegalP" data-numerator="4" id="paragraf-3-nummer-4">(4) Statens jernbanetilsyn skal gi støtte til byrået ved utstedelse, fornyelse, endring og tilbakekalling av tillatelser til å bringe kjøretøyer i omsetning i medhold av § 6 i denne forskriften.</article><article class="numberedLegalP" data-numerator="5" id="paragraf-3-nummer-5">(5) Statens jernbanetilsyn er tilsynsmyndighet for samtrafikkomponenter som nevnt i jernbaneloven § 12.</article><article class="numberedLegalP" data-numerator="6" id="paragraf-3-nummer-6">(6) Statens jernbanetilsyn skal sikre at hvert kjøretøy er tildelt et kjøretøynummer.</article><article class="numberedLegalP" data-numerator="7" id="paragraf-3-nummer-7">(7) Statens jernbanetilsyn skal gi støtte til byrået ved utstedelse, fornyelse, endring og tilbakekalling av felles sikkerhetssertifikater i medhold av § 6 i denne forskriften.</article><article class="numberedLegalP" data-numerator="8" id="paragraf-3-nummer-8">(8) Statens jernbanetilsyn utsteder felles sikkerhetssertifikat til jernbaneforetak etter jernbaneloven § 6, med mindre denne myndigheten utøves av byrået i medhold av § 6 i denne forskriften.</article><article class="numberedLegalP" data-numerator="9" id="paragraf-3-nummer-9">(9) Statens jernbanetilsyn utsteder sikkerhetstillatelse til infrastrukturforvaltere etter jernbaneloven § 6.</article><article class="numberedLegalP" data-numerator="10" id="paragraf-3-nummer-10">(10) Statens jernbanetilsyn overvåker, fremmer, håndhever og oppdaterer rammene for sikkerheten i jernbanesystemet i medhold av jernbaneloven § 6 og § 11, herunder systemet med nasjonale regler.</article><article class="numberedLegalP" data-numerator="11" id="paragraf-3-nummer-11">(11) Statens jernbanetilsyn er tilsynsmyndighet som nevnt i jernbaneloven § 3d, § 3e, § 3f, § 3g, § 11, § 13 og § 13a, og fører tilsyn med jernbaneforetak og infrastrukturforvaltere etter jernbaneloven § 11.</article><article class="numberedLegalP" data-numerator="12" id="paragraf-3-nummer-12">(12) Statens jernbanetilsyn har den myndighet som tilligger departementet i jernbaneloven § 11 syvende ledd for tillatelser Statens jernbanetilsyn selv har utstedt.</article></article><article class="legalArticle" data-lovdata-URL="LTI/forskrift/2021-09-03-2675/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">(Statens jernbanetilsyns øvrige oppgaver og myndighet)</span></h2><article class="numberedLegalP" data-numerator="1" id="paragraf-4-nummer-1">(1) Statens jernbanetilsyn fastsetter nærmere krav om registre for kjøretøy og jernbaneinfrastruktur.</article><article class="numberedLegalP" data-numerator="2" id="paragraf-4-nummer-2">(2) Statens jernbanetilsyn kan i forskrift fastsette at trafikkstyrer skal ha fullmakt til å sette i verk umiddelbare tiltak for å ivareta en sikker og hensiktsmessig trafikkavvikling i forbindelse med utøving av trafikkstyring.</article><article class="numberedLegalP" data-numerator="3" id="paragraf-4-nummer-3">(3) Statens jernbanetilsyn kan i enkeltvedtak fastsette nærmere krav og vilkår etter jernbaneloven § 6, for å ivareta hensynet til en sikker og hensiktsmessig trafikkavvikling samt miljø.</article></article><article class="legalArticle" data-lovdata-URL="LTI/forskrift/2021-09-03-2675/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">(Delegering av forskriftsmyndighet)</span></h2><article class="legalP" id="paragraf-5-ledd-1">Statens jernbanetilsyn kan gi utfyllende bestemmelser til jernbaneloven § 4, § 5, § 5b, § 6, § 12 og § 16, samt til forskriften her, for å ivareta hensynet til en sikker og hensiktsmessig trafikkavvikling samt miljø, og for å gjennomføre Norges forpliktelser etter EØS-avtalen.</article></article><article class="legalArticle" data-lovdata-URL="LTI/forskrift/2021-09-03-2675/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">(Byråets myndighet og oppgaver)</span></h2><article class="numberedLegalP" data-numerator="1" id="paragraf-6-nummer-1">(1) Forordning (EU) 2016/796 av 11. mai 2016 om Den europeiske unions jernbanebyrå og om oppheving av forordning (EF) nr. 881/2004, forordning (EU) 2018/764 av 2. mai 2018 om gebyrer og betaling til Den europeiske unions jernbanebyrå og om betalingsbetingelser og forordning (EU) 2018/867 av 13. juni 2018 om prosedyreregler for klageorganet til Den europeiske unions jernbanebyrå gjelder som forskrift med de tilpasninger som fremgår av EØS-avtalen vedlegg XIII, protokoll 1 til avtalen og avtalen for øvrig.</article><article class="numberedLegalP" data-numerator="2" id="paragraf-6-nummer-2">(2) Byrået utsteder felles sikkerhetssertifikat og typetillatelse og tillatelse til å bringe kjøretøy i omsetning i de tilfellene der ikke Statens jernbanetilsyn er myndighet etter § 3 tredje og åttende ledd. For øvrig utøver byrået myndighet i medhold av bestemmelser som omhandlet i første ledd.</article><article class="numberedLegalP" data-numerator="3" id="paragraf-6-nummer-3">(3) Byrået kan kreve tilgang til søkerens lokaler under søknadsprosessen i henhold til jernbaneloven § 6 første ledd.</article></article><article class="legalArticle" data-lovdata-URL="LTI/forskrift/2021-09-03-2675/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">(Jernbanedirektoratets oppgaver)</span></h2><article class="numberedLegalP" data-numerator="1" id="paragraf-7-nummer-1">(1) Jernbanedirektoratet har ansvaret for å opprette og vedlikeholde en nasjonal standard for utforming og gjennomføring av opplæring av førere og eventuelt for annet personell med oppgaver av betydning for sikkerheten på jernbanen.</article><article class="numberedLegalP" data-numerator="2" id="paragraf-7-nummer-2">(2) Jernbanedirektoratet er klageinstans for vedtak truffet etter jernbaneloven § 10.</article></article><article class="legalArticle" data-lovdata-URL="LTI/forskrift/2021-09-03-2675/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">(Meldermyndighet)</span></h2><article class="numberedLegalP" data-numerator="1" id="paragraf-8-nummer-1">(1) Statens jernbanetilsyn er meldermyndighet i samsvar med denne forskriften og har ansvaret for utpeking av, melding om og tilsyn med samsvarsvurderingsorganer.</article><article class="numberedLegalP" data-numerator="2" id="paragraf-8-nummer-2">(2) Statens jernbanetilsyn skal informere i henhold til direktiv (EU) 2016/797 artikkel 27 nr. 2 om hvilke organer som har tillatelse til å utføre samsvarsvurderinger etter denne forskriften.</article><article class="numberedLegalP" data-numerator="3" id="paragraf-8-nummer-3">(3) Statens jernbanetilsyn skal informere i henhold til direktiv (EU) 2016/797 artikkel 29 om prosessen for utpeking av, melding om og tilsyn med samsvarsvurderingsorganer, og om eventuelle endringer i disse prosessene.</article><article class="numberedLegalP" data-numerator="4" id="paragraf-8-nummer-4">(4) Vurderinger og tilsyn etter første ledd skal utføres av akkrediteringsorgan i henhold til og i samsvar med EØS-vareloven. Dersom Statens jernbanetilsyn delegerer eller på annen måte overlater utpekingen, meldingen eller tilsynet nevnt i første ledd, til et organ som ikke er et statlig foretak, skal dette organet være en juridisk person og oppfylle kravene fastsatt i § 9. I tillegg skal organet ha forsikring for å dekke erstatningsansvar som måtte oppstå som følge av virksomheten. Statens jernbanetilsyn har ansvaret for de oppgavene som utføres av organet.</article><article class="numberedLegalP" data-numerator="5" id="paragraf-8-nummer-5">(5) Statens jernbanetilsyn skal informere Kommisjonen om prosessen for utpeking av, melding om og tilsyn med samsvarsvurderingsorganer og om eventuelle endringer i disse prosessene. Kommisjonen offentliggjør disse opplysningene.</article><article class="numberedLegalP" data-numerator="6" id="paragraf-8-nummer-6">(6) Statens jernbanetilsyn skal sørge for at de organene de har meldt, enten direkte eller gjennom utpekte representanter, deltar i arbeidet til sektorgruppen av meldte organer.</article></article><article class="legalArticle" data-lovdata-URL="LTI/forskrift/2021-09-03-2675/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">(Krav til meldermyndigheten)</span></h2><article class="legalP" id="paragraf-9-ledd-1">Meldermyndigheten skal<ul class="defaultList"><li data-li-identifier="a." data-name="a."><article class="listArticle" id="paragraf-9-ledd-1-punkt-1"><article class="legalP" id="paragraf-9-ledd-1-punkt-1-ledd-1">være opprettet på en slik måte at det ikke oppstår interessekonflikt med samsvarsvurderingsorganer,</article></article></li><li data-li-identifier="b." data-name="b."><article class="listArticle" id="paragraf-9-ledd-1-punkt-2"><article class="legalP" id="paragraf-9-ledd-1-punkt-2-ledd-1">være organisert og drives på en slik måte at dens virksomhet er objektiv og upartisk,</article></article></li><li data-li-identifier="c." data-name="c."><article class="listArticle" id="paragraf-9-ledd-1-punkt-3"><article class="legalP" id="paragraf-9-ledd-1-punkt-3-ledd-1">være organisert på en slik måte at alle beslutninger knyttet til utpeking av et samsvarsvurderingsorgan blir truffet av andre kvalifiserte personer enn dem som har utført vurderingen,</article></article></li><li data-li-identifier="d." data-name="d."><article class="listArticle" id="paragraf-9-ledd-1-punkt-4"><article class="legalP" id="paragraf-9-ledd-1-punkt-4-ledd-1">ikke tilby eller utøve noen virksomhet som samsvarsvurderingsorganer utøver, eller yte rådgivningstjenester på kommersielt eller konkurransemessig grunnlag,</article></article></li><li data-li-identifier="e." data-name="e."><article class="listArticle" id="paragraf-9-ledd-1-punkt-5"><article class="legalP" id="paragraf-9-ledd-1-punkt-5-ledd-1">sikre at opplysninger den innhenter, behandles fortrolig,</article></article></li><li data-li-identifier="f." data-name="f."><article class="listArticle" id="paragraf-9-ledd-1-punkt-6"><article class="legalP" id="paragraf-9-ledd-1-punkt-6-ledd-1">ha tilstrekkelig med kvalifisert personell til rådighet for å kunne utføre sine oppgaver på en tilfredsstillende måte.</article></article></li></ul></article></article><article class="legalArticle" data-lovdata-URL="LTI/forskrift/2021-09-03-2675/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">(Ikrafttredelse og endringer i andre forskrifter)</span></h2><article class="legalP" id="paragraf-10-ledd-1">Paragraf 4 og 5 trer i kraft straks. Fra samme tidspunkt oppheves følgende forskriftsbestemmelser:<ul class="defaultList"><li data-li-identifier="a." data-name="a."><article class="listArticle" id="paragraf-10-ledd-1-punkt-1"><article class="legalP" id="paragraf-10-ledd-1-punkt-1-ledd-1">Forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) § 3 syvende og åttende ledd.</article></article></li><li data-li-identifier="b." data-name="b."><article class="listArticle" id="paragraf-10-ledd-1-punkt-2"><article class="legalP" id="paragraf-10-ledd-1-punkt-2-ledd-1">Forskrift 20. desember 2016 nr. 1747 om lisens, sikkerhetssertifikat, sikkerhetsgodkjenning og andre forhold relatert til sikkerheten på jernbanen (lisensforskriften) § 3 fjerde til sjette ledd.</article></article></li></ul></article><article class="legalP" id="paragraf-10-ledd-2">Øvrige bestemmelser enn de som er nevnt i første ledd trer i kraft samtidig som at beslutningen i EØS-komiteen som tar forordning (EU) 2016/796 av 11. mai 2016 om Den europeiske unions jernbanebyrå og om oppheving av forordning (EF) nr. 881/2004, forordning (EU) 2018/764 av 2. mai 2018 om gebyrer og betaling til Den europeiske unions jernbanebyrå og om betalingsbetingelser og forordning (EU) 2018/867 av 13. juni 2018 om prosedyreregler for klageorganet til Den europeiske unions jernbanebyrå inn i EØS-avtalen trer i kraft. Fra samme tidspunkt endres følgende forskrifter:<ul class="defaultList"><li data-li-identifier="a." data-name="a."><article class="listArticle" id="paragraf-10-ledd-2-punkt-1"><article class="legalP" id="paragraf-10-ledd-2-punkt-1-ledd-1">Forskrift 16. juni 2010 nr. 820 om samtrafikkevnen i jernbanesystemet (samtrafikkforskriften) oppheves.</article></article></li><li data-li-identifier="b." data-name="b."><article class="listArticle" id="paragraf-10-ledd-2-punkt-2"><article class="legalP" id="paragraf-10-ledd-2-punkt-2-ledd-1">Forskrift 20. desember 2016 nr. 1747 om lisens, sikkerhetssertifikat, sikkerhetsgodkjenning og andre forhold relatert til sikkerheten på jernbanen (lisensforskriften) oppheves.</article></article></li><li data-li-identifier="c." data-name="c."><article class="listArticle" id="paragraf-10-ledd-2-punkt-3"><article class="legalP" id="paragraf-10-ledd-2-punkt-3-ledd-1">Forskrift 31. mars 2006 nr. 378 om offentlige undersøkelser av jernbaneulykker og alvorlige jernbanehendelser m.m. (jernbaneundersøkelsesforskriften) endres som følger:</article></article></li></ul></article><article class="defaultP">§ 3 ny bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="paragraf-10-ledd-2-punkt-4"><article class="legalP" id="paragraf-10-ledd-2-punkt-4-ledd-1"><i>Byrået:</i> Den europeiske unions jernbanebyrå.</article></article></li></ul></article> <article class="defaultP" margin-top="true">§ 11 skal lyde:</article><article class="futureLegalArticle" data-name="§11" id="paragraf-10-foreslåttparagraf-1"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">(Underretning til byrået)</span></span><article class="legalP" id="paragraf-10-foreslåttparagraf-1-ledd-1">Innen en uke etter at det er truffet beslutning om å innlede en undersøkelse, skal undersøkelsesmyndigheten underrette byrået om dette. Underretningen skal angi dag, tidspunkt og sted for jernbaneulykken eller jernbanehendelsen samt dens art og konsekvenser med hensyn til drepte, skadede og materielle skader.</article></article> <article class="defaultP" margin-top="true">§ 12 annet ledd annet punktum skal lyde:</article><article class="legalP" id="paragraf-10-ledd-3">Forordning (EU) 2020/572 av 24. april 2020 om rapporteringsstrukturen som skal følges for undersøkelsesrapporter om jernbaneulykker og -hendelser gjelder som forskrift med de tilpasninger som fremgår av EØS-avtalen vedlegg XIII, protokoll 1 til avtalen og avtalen for øvrig.</article> <article class="defaultP" margin-top="true">§ 12 nytt fjerde ledd skal lyde:</article><article class="legalP" id="paragraf-10-ledd-4">Byrået og berørte nevnt i jernbaneundersøkelsesloven § 16 skal gis anledning til å fremlegge relevant teknisk informasjon med sikte på å forbedre kvaliteten på undersøkelsesrapporten.</article> <article class="defaultP" margin-top="true">§ 13 annet ledd skal lyde:</article><article class="legalP" id="paragraf-10-ledd-5">Sikkerhetstilrådinger skal rettes til tilsynsmyndigheten og, dersom det er nødvendig på grunn av tilrådingens art, til byrået, til andre organer eller myndigheter i Norge eller til andre EØS-stater.</article> <article class="defaultP" margin-top="true">§ 15 annet ledd første setning skal lyde:</article><article class="legalP" id="paragraf-10-ledd-6">Dersom rapporten ikke er ferdig innen 12 måneder, skal undersøkelsesmyndigheten som minimum på hver årsdag for ulykken avgi en foreløpig rapport som angir utviklingen av undersøkelsen og de sikkerhetsspørsmål som er aktuelle i forbindelse med saken.</article> <article class="defaultP" margin-top="true">§ 16 tredje ledd første setning skal lyde:</article><article class="legalP" id="paragraf-10-ledd-7">Byrået, tilsynsmyndigheten og andre myndigheter eller organer eller eventuelt andre EØS-stater som sikkerhetstilrådingene er rettet til, skal minst to ganger i året gi tilbakemelding til undersøkelsesmyndigheten om vedtatte og planlagte tiltak som følge av tilrådingene.</article> <article class="defaultP" margin-top="true">I § 18 skal «ERA» erstattes med «byrået».</article> <article class="defaultP" margin-top="true">§ 19 andre ledd og nytt tredje ledd skal lyde:</article><article class="legalP" id="paragraf-10-ledd-8">Når et jernbaneforetak som er etablert og lisensiert, eller når et kjøretøy som er registrert eller vedlikeholdes, i en annen EØS-stat er involvert i en jernbaneulykke eller alvorlig jernbanehendelse i Norge, skal undersøkelsesmyndigheten fra den aktuelle EØS-staten inviteres til å delta i undersøkelsen.</article><article class="legalP" id="paragraf-10-ledd-9">Undersøkelsesorganer fra inviterte EØS-stater skal gis slik myndighet som er nødvendig for at de skal kunne bistå en annen EØS-stats undersøkelsesorgan ved innsamlingen av bevis til når de blir bedt om det, samt gis tilgang til de opplysningene og bevisene som er nødvendig for at de kan delta effektivt i undersøkelsen, med behørig respekt for den nasjonale lovgivningen som vedrører rettergangen.</article> <article class="defaultP" margin-top="true">§ 19 nåværende tredje og fjerde ledd blir nytt fjerde og femte ledd.</article> <article class="defaultP" margin-top="true">I § 20 annet ledd skal «ERA» erstattes med «byrået».</article> <article class="defaultP" margin-top="true">Vedlegg 1 oppheves. Undersøkelsesmyndigheten kan likevel velge å ferdigstille påbegynte rapporter etter opplegget i vedlegg 1.</article></article></main></body></html>