<!DOCTYPE html><html lang="no"><head><title>Forskrift om endring i forskrift om egenbetaling ved universiteter og høyskoler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-17-2805</dd><dt class="dokid">DokumentID</dt><dd class="dokid">LTI/forskrift/2021-09-17-2805</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-12-15-1506</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-10</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2021-09-22 14:30</dd><dt class="journalNumber">Journalnummer</dt><dd class="journalNumber">2021-1634</dd><dt class="titleShort">Korttittel</dt><dd class="titleShort">Endr. i forskrift om egenbetaling ved universiteter og høyskoler</dd><dt class="title">Tittel</dt><dd class="title">Forskrift om endring i forskrift om egenbetaling ved universiteter og høyskoler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 17. september 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-10 og § 7-1.</dd><dt class="refid">RefID</dt><dd class="refid">forskrift/2021-09-17-2805</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om egenbetaling ved universiteter og høyskoler<ul class="tocSubUl"><li>I<ul class="tocSubUl"><li>§ 3-1. Hovedregel om statlige institusjoners adgang til å kreve egenbetaling</li><li>§ 3-2. Adgang til å kreve egenbetaling for kurs og studiepoenggivende utdanning tilpasset personer med arbeidserfaring</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-17-2805" id="dokument"><h1>Forskrift om endring i forskrift om egenbetaling ved universiteter og høyskoler</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-17-2805/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. desember 2005 nr. 1506 om egenbetaling ved universiteter og høyskoler gjøres følgende endringer:</article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Hovedregel om statlige institusjoners adgang til å kreve egenbetaling</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Statlige institusjoner kan ikke kreve egenbetaling fra studenter for ordinære utdanninger som fører frem til en grad eller yrkesutdanning.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Kurs og emner med egenbetaling skal ikke gå på bekostning av institusjonens statlig finansierte utdannings- og forskningsvirksomhet.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Statlige institusjoner skal ikke ha økonomisk fortjeneste på samarbeid med andre virksomheter om egenbetalingsfinansierte studieprogrammer eller fag/emner som de etter denne forskrift ikke kan tilby selv.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Departementet kan i særskilte tilfeller, etter søknad, godkjenne unntak fra bestemmelsene i første og tredje ledd.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Adgang til å kreve egenbetaling for kurs og studiepoenggivende utdanning tilpasset personer med arbeidserfaring</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Statlige institusjoner kan kreve egenbetaling for kurs og fra studenter som fyller opp plasser på studieprogram eller fag/emner som er oppdragsfinansiert.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) For studiepoenggivende utdanningstilbud, bestående av ett eller flere emner, kan statlige institusjoner kreve egenbetaling, såfremt søker har minst to års arbeidserfaring, og<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">den praktiske gjennomføringen av tilbudet er særlig tilpasset for personer i arbeid, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">innholdet i tilbudet er særlig utviklet for personer med arbeidserfaring.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Egenbetalingen skal dekke enten inntil 25 prosent av kostnadene ved kurset eller utdanningstilbudet, eller alle kostnadene ved kurset eller utdanningstilbudet.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Styret selv skal fastsette retningslinjer for godkjenning og fastsetting av egenbetaling. Styret, eller den styret delegerer til, skal godkjenne at det aktuelle kurset eller utdanningstilbudet finansieres med egenbetaling i tråd med første og andre ledd, og fastsetter hvor stor egenbetalingen skal være.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-17-2805/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article><article class="legalP" id="kapittel-2-ledd-2">Studietilbud med egenbetaling som er lyst ut før 1. januar 2022, skal være i samsvar med kravene i denne forskriften senest 1. januar 2023.</article></section></main></body></html>