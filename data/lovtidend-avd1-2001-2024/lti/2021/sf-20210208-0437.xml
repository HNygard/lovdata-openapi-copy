<!DOCTYPE html><html lang="no"><head><title>Midlertidig forskrift om tillegg til forskrift 22. februar 2011 nr. 371 om studiene ved Kunsthøgskolen i Oslo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-02-08-437</dd><dt class="dokid">DokumentID</dt><dd class="dokid">LTI/forskrift/2021-02-08-437</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Kunsthøgskolen i Oslo</li></ul></dd><dt class="dateInForce">I kraft fra</dt><dd class="dateInForce">2021-02-08 – 2021-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-02-22-371</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2021-02-17 15:35</dd><dt class="journalNumber">Journalnummer</dt><dd class="journalNumber">2021-0209</dd><dt class="titleShort">Korttittel</dt><dd class="titleShort">Midl. forskrift om tillegg til forskrift om studiene ved KHiO</dd><dt class="title">Tittel</dt><dd class="title">Midlertidig forskrift om tillegg til forskrift 22. februar 2011 nr. 371 om studiene ved Kunsthøgskolen i Oslo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Kunsthøgskolen i Oslo 8. februar 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 sjuende ledd.</dd><dt class="refid">RefID</dt><dd class="refid">forskrift/2021-02-08-437</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tillegg til forskrift 22. februar 2011 nr. 371 om studiene ved Kunsthøgskolen i Oslo<ul class="tocSubUl"><li>§ 1. Formål og virkeområde</li><li>§ 2. Endring av vurderingsform</li><li>§ 3. Obligatoriske arbeidskrav</li><li>§ 4. Sensurfrist</li><li>§ 5. Egenmelding</li><li>§ 6. Dispensasjon fra forkunnskapskrav</li><li>§ 7. Forlengelse av studieåret</li><li>§ 8. Fullmakt til rektor – behov for ytterligere bestemmelser</li><li>§ 9. Varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2021-02-08-437" id="dokument"><h1>Midlertidig forskrift om tillegg til forskrift 22. februar 2011 nr. 371 om studiene ved Kunsthøgskolen i Oslo</h1><article class="legalArticle" data-lovdata-URL="LTI/forskrift/2021-02-08-437/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Forskriften skal sikre at studenter ved Kunsthøgskolen i Oslo får gjennomført sin utdanning og får sine grader og vitnemål uten forsinkelse på grunn av forhold knyttet til koronaviruset.</article></article><article class="legalArticle" data-lovdata-URL="LTI/forskrift/2021-02-08-437/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Endring av vurderingsform</span></h2><article class="legalP" id="paragraf-2-ledd-1">Dekan kan, etter en nærmere vurdering, beslutte å endre vurderingsformen i emnet.</article><article class="legalP" id="paragraf-2-ledd-2">Dersom vurderingsformen endres, er det reglene for utsatt eksamen for den nye vurderingsformen som gjelder.</article><article class="legalP" id="paragraf-2-ledd-3">Eventuelle endringer i vurderingsformer må ikke føre til en reduksjon av de faglige kravene som stilles i læringsutbyttebeskrivelsene i studieprogrammet som helhet og i den enkelt emnebeskrivelse.</article></article><article class="legalArticle" data-lovdata-URL="LTI/forskrift/2021-02-08-437/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Obligatoriske arbeidskrav</span></h2><article class="legalP" id="paragraf-3-ledd-1">Dekan kan gi studenter anledning til å avlegge vurdering i emnet selv om obligatoriske aktiviteter ikke er godkjent.</article><article class="legalP" id="paragraf-3-ledd-2">Studenter kan bli pålagt, av dekan, å få godkjent obligatoriske aktiviteter innen en viss tid for at vurderingsresultatet skal være gyldig.</article><article class="legalP" id="paragraf-3-ledd-3">Det skal i alle tilfeller legges betydelig vekt på at forsinkelser i emnet og studieprogrammet unngås, jf. § 1.</article></article><article class="legalArticle" data-lovdata-URL="LTI/forskrift/2021-02-08-437/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Sensurfrist</span></h2><article class="legalP" id="paragraf-4-ledd-1">Dekan kan utvide sensurfristen for vurdering i avdelingens emner på grunn av forhold relatert til koronavirus. En eventuell utvidelse av sensurfristen skal ordinært ikke overstige to uker utover ordinær sensurfrist for vedkommende vurdering.</article></article><article class="legalArticle" data-lovdata-URL="LTI/forskrift/2021-02-08-437/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Egenmelding</span></h2><article class="legalP" id="paragraf-5-ledd-1">Dekan kan tillate egenmelding ved fravær fra vurdering. Dersom egenmelding tas i bruk, skal egenmeldt fravær aksepteres som gyldig forfall, og gi de samme rettighetene som fravær dokumentert med legeerklæring eller tilsvarende dokumentasjon. Dekan fastsetter hvordan egenmeldinger skal leveres.</article></article><article class="legalArticle" data-lovdata-URL="LTI/forskrift/2021-02-08-437/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon fra forkunnskapskrav</span></h2><article class="legalP" id="paragraf-6-ledd-1">Dersom studenter mangler forkunnskapskrav fra emner i vårsemesteret 2021 til emner i høstsemesteret 2021 på grunn av forhold relatert til koronavirus skal dekan gi dispensasjon fra forkunnskapskravene. Studentene kan bli pålagt å gjennomføre forkunnskapskravene innen en viss tid for å kunne fortsette i studiet.</article></article><article class="legalArticle" data-lovdata-URL="LTI/forskrift/2021-02-08-437/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Forlengelse av studieåret</span></h2><article class="legalP" id="paragraf-7-ledd-1">Rektor kan vedta at studieårets slutt våren 2021 for et kull eller et studieprogram forlenges med inntil 2 uker på grunn av forhold relatert til koronavirus.</article></article><article class="legalArticle" data-lovdata-URL="LTI/forskrift/2021-02-08-437/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Fullmakt til rektor – behov for ytterligere bestemmelser</span></h2><article class="legalP" id="paragraf-8-ledd-1">Rektor får fullmakt til å fastsette ytterligere bestemmelser i midlertidig forskrift på grunn av den ekstraordinære situasjonen relatert til koronaviruset. Dette omfatter også ph.d. utdanningen.</article></article><article class="legalArticle" data-lovdata-URL="LTI/forskrift/2021-02-08-437/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Varighet</span></h2><article class="legalP" id="paragraf-9-ledd-1">Denne forskriften trer i kraft straks, og gjelder fra vedtaksdato og til den 15. september 2021.</article></article></main></body></html>