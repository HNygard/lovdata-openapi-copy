<!DOCTYPE html><html lang="no"><head><title>Forskrift om endring i forskrift om arbeidsmarkedstiltak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-22-1229</dd><dt class="dokid">DokumentID</dt><dd class="dokid">LTI/forskrift/2021-04-22-1229</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Arbeidsmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2021-04-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-11-1598</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2004-12-10-76/§12</li><li>lov/2004-12-10-76/§13</li></ul></dd><dt class="dateOfPublication">Kunngjort</dt><dd class="dateOfPublication">2021-04-23 15:15</dd><dt class="journalNumber">Journalnummer</dt><dd class="journalNumber">2021-0617</dd><dt class="titleShort">Korttittel</dt><dd class="titleShort">Endr. i tiltaksforskriften</dd><dt class="title">Tittel</dt><dd class="title">Forskrift om endring i forskrift om arbeidsmarkedstiltak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og sosialdepartementet 22. april 2021, med hjemmel i lov 10. desember 2004 nr. 76 om arbeidsmarkedstjenester (arbeidsmarkedsloven) § 12 og § 13.</dd><dt class="refid">RefID</dt><dd class="refid">forskrift/2021-04-22-1229</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om arbeidsmarkedstiltak<ul class="tocSubUl"><li>I<ul class="tocSubUl"><li>§ 8-1. Formål</li><li>§ 8-2. Innhold</li><li>§ 8-3. Personkrets</li><li>§ 8-4. Varighet</li><li>§ 8-5. Avtale om oppfølging</li><li>§ 8-6. Tilskudd til arbeidsgiver</li><li>§ 8-7. Støtte etter kommisjonsbeslutning 2012/21/EU</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-22-1229" id="dokument"><h1>Forskrift om endring i forskrift om arbeidsmarkedstiltak</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-22-1229/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 11. desember 2015 nr. 1598 om arbeidsmarkedstiltak (tiltaksforskriften) gjøres følgende endringer:</article> <article class="defaultP" margin-top="true">§ 5-3 første ledd første punktum skal lyde:</article><article class="legalP" id="kapittel-1-ledd-2">Mentor kan tilbys til en tiltaksdeltaker i tiltakene arbeidstrening, opplæring, sommerjobb, midlertidig lønnstilskudd og varig lønnstilskudd.</article> <article class="defaultP" margin-top="true">§ 5-5 første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">en arbeidsgiver i ordinær virksomhet som har ansatt en arbeidstaker med behov for mentor eller har inngått en avtale med Arbeids- og velferdsetaten om å opprette en tiltaksplass for arbeidstrening, sommerjobb, midlertidig lønnstilskudd eller varig lønnstilskudd, eller</article></article></li></ul></article> <article class="defaultP" margin-top="true">Kapittel 8 skal lyde:</article><span class="futuretitle" id="kapittel-1-foreslåttittel-1">Kapittel 8. Tilskudd til sommerjobb</span><article class="futureLegalArticle" data-name="§8-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Arbeidsmarkedstiltaket sommerjobb skal bidra til at unge arbeidssøkere med behov for arbeidsrettet bistand kan få arbeidserfaring i form av en fire ukers sommerjobb.</article></article><article class="futureLegalArticle" data-name="§8-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-2</span>. <span class="legalArticleTitle">Innhold</span></span><article class="legalP" id="kapittel-1-foreslåttparagraf-2-ledd-1">Tiltaksdeltakeren ansettes i en sommerjobb i en offentlig eller privat virksomhet, i midlertidig stilling på ordinære lønns- og arbeidsvilkår, og skal utføre ordinære arbeidsoppgaver. Arbeidsgiver mottar et tilskudd for inntil fire uker som skal kompensere for arbeidstakerens lavere produktivitet i denne perioden.</article></article><article class="futureLegalArticle" data-name="§8-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Personkrets</span></span><article class="legalP" id="kapittel-1-foreslåttparagraf-3-ledd-1">Tilskudd kan gis til arbeidsgivere som ansetter personer under 30 år som har problemer med å få sommerjobb uten tilskudd fra Arbeids- og velferdsetaten.</article><article class="legalP" id="kapittel-1-foreslåttparagraf-3-ledd-2">Arbeids- og velferdsetaten må ha gjennomført en behovs- eller arbeidsevnevurdering, jf. arbeids- og velferdsforvaltningsloven § 14a, før tilskudd til sommerjobb kan innvilges. Det er kun personer som har fått vurdert at de har behov for arbeidsrettet bistand for å komme i jobb som kan få tiltaket sommerjobb.</article></article><article class="futureLegalArticle" data-name="§8-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8-4</span>. <span class="legalArticleTitle">Varighet</span></span><article class="legalP" id="kapittel-1-foreslåttparagraf-4-ledd-1">Sommerjobb har en varighet på inntil fire uker per tiltaksdeltaker.</article><article class="legalP" id="kapittel-1-foreslåttparagraf-4-ledd-2">Tiltaket kan gjennomføres innenfor perioden fra og med 1. juni til og med 31. august. Arbeids- og velferdsetaten kan helt unntaksvis godkjenne sommerjobb utenfor denne perioden hvis det foreligger særlige grunner for dette og vurderes som hensiktsmessig for deltakeren.</article></article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">Avtale om oppfølging</span></span><article class="legalP" id="kapittel-1-foreslåttparagraf-5-ledd-1">Det skal inngås en avtale mellom tiltaksdeltaker, virksomheten og Arbeids- og velferdsetaten som avklarer tiltakets formål, tilskuddssats og varighet.</article><article class="legalP" id="kapittel-1-foreslåttparagraf-5-ledd-2">Arbeids- og velferdsetatens oppfølging av avtalen skal tilpasses den enkelte tiltaksdeltakers og virksomhets behov.</article><article class="legalP" id="kapittel-1-foreslåttparagraf-5-ledd-3">Det skal utpekes et fast kontaktpunkt i Arbeids- og velferdsetaten og på arbeidsplassen med ansvar for oppfølgingen.</article></article><article class="futureLegalArticle" data-name="§8-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8-6</span>. <span class="legalArticleTitle">Tilskudd til arbeidsgiver</span></span><article class="legalP" id="kapittel-1-foreslåttparagraf-6-ledd-1">Tilskudd til sommerjobb utbetales til arbeidsgiver og kan gis for inntil fire uker per tiltaksdeltaker.</article><article class="legalP" id="kapittel-1-foreslåttparagraf-6-ledd-2">Tilskudd til sommerjobb gis i form av en fast prosentvis lønnsrefusjon, som utmåles på grunnlag av faktisk stillingsprosent. Refusjonsgrunnlaget består av utbetalt lønn, feriepenger, arbeidsgiveravgift av lønnen og feriepengene og innskudd til obligatorisk tjenestepensjon.</article><article class="legalP" id="kapittel-1-foreslåttparagraf-6-ledd-3">Med lønn forstås timelønn for arbeid utført i normalarbeidstiden, samt lønnsmessige tillegg etter oppsatt tjenesteplan for stillingen. Arbeidsgivers overtidsbetaling og andre variable tillegg skal ikke med i refusjonsgrunnlaget.</article><article class="legalP" id="kapittel-1-foreslåttparagraf-6-ledd-4">Tilskudd til sommerjobb dekker 50 prosent av refusjonsgrunnlaget for fire uker. For personer med nedsatt arbeidsevne dekker tilskuddet 75 prosent av refusjonsgrunnlaget for fire uker.</article><article class="legalP" id="kapittel-1-foreslåttparagraf-6-ledd-5">Det gis ikke tilskudd til sommerjobb til virksomheter som har permitterte.</article></article><article class="futureLegalArticle" data-name="§8-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 8-7</span>. <span class="legalArticleTitle">Støtte etter kommisjonsbeslutning 2012/21/EU</span></span><article class="legalP" id="kapittel-1-foreslåttparagraf-7-ledd-1">Tilskuddet skal gis i tråd med de regler som følger av gruppeunntaket for tjenester av allmenn økonomisk betydning, jf. forskrift 14. november 2008 nr. 1213 om unntak fra notifikasjonsplikt for offentlig støtte § 3.</article></article> <article class="defaultP" margin-top="true">§ 11-2 første ledd ny bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">tilskudd til sommerjobb, jf. kap. 8</article></article></li></ul></article> <article class="defaultP" margin-top="true">Bokstavene g til k, blir nye bokstaver h til l.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-22-1229/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse mv.</i></article><article class="legalP" id="kapittel-2-ledd-1">Forskriften trer i kraft straks.</article></section></main></body></html>