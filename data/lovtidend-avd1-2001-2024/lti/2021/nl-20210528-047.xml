<!DOCTYPE html><html lang="no"><head><title>Lov om endringer i lov om interkommunale selskaper mv. (fjernmøter og elektronisk signering av protokoller)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-05-28-47</dd><dt class="dokid">DokumentID</dt><dd class="dokid">LTI/lov/2021-05-28-47</dd><dt class="ministry">Departement</dt><dd class="ministry"><ul><li>Kommunal- og moderniseringsdepartementet</li></ul></dd><dt class="dateInForce">I kraft fra</dt><dd class="dateInForce">2021-05-28, 2021-06-01</dd><dt class="changesToDocuments">Endrer</dt><dd class="changesToDocuments"><ul><li>lov/1962-06-22-8</li><li>lov/1967-02-10</li><li>lov/1992-06-26-86</li><li>lov/1999-01-29-6</li><li>lov/2020-11-06-126</li></ul></dd><dt class="legalArea">Rettsområde</dt><dd class="legalArea"><ul><li>Tvangsfullbyrdelse</li> <li>Selskaper, fond og foreninger</li> <li>Stats-, statsforfatnings- og statsborgerrett &gt; Stortinget</li> <li>Forvaltnings- og kommunalrett &gt; Kommuner og fylkeskommuner</li> <li>Forvaltnings- og kommunalrett &gt; Offentlig forvaltning</li></ul></dd><dt class="dateOfPublication">Kunngjort</dt><dd class="dateOfPublication">2021-05-28 11:50</dd><dt class="journalNumber">Journalnummer</dt><dd class="journalNumber">2021-0811</dd><dt class="titleShort">Korttittel</dt><dd class="titleShort">Endringslov til IKS-loven mv.</dd><dt class="title">Tittel</dt><dd class="title">Lov om endringer i lov om interkommunale selskaper mv. (fjernmøter og elektronisk signering av protokoller)</dd><dt class="miscInformation">Annet om dokumentet</dt><dd class="miscInformation">Prop.143 L (2020–2021), Innst.415 L (2020–2021), Lovvedtak 109 (2020–2021). Stortingets første og andre gangs behandling hhv. 20. og 25. mai 2021. Fremmet av Kommunal- og moderniseringsdepartementet.</dd><dt class="refid">RefID</dt><dd class="refid">lov/2021-05-28-47</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om interkommunale selskaper mv. (fjernmøter og elektronisk signering av protokoller)<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li></ul></li></ul></dd></dl></header><main class="documentBody" data-lovdata-URL="LTI/lov/2021-05-28-47" id="dokument"><h1>Lov om endringer i lov om interkommunale selskaper mv. (fjernmøter og elektronisk signering av protokoller)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. juni 1962 nr. 8 om Stortingets ombudsmann for forvaltningen (sivilombudsmannsloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 10. februar 1967 om behandlingsmåten i forvaltningssaker (forvaltningsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 26. juni 1992 nr. 86 om tvangsfullbyrdelse (tvangsfullbyrdelsesloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 29. januar 1999 nr. 6 om interkommunale selskaper (IKS-loven).</article></article></li><li data-li-identifier="5" data-name="5"><article class="listArticle" data-text-size="small" id="punkt-5"><article class="legalP" id="punkt-5-ledd-1">Midlertidig lov 6. november 2020 nr. 126 om unntak fra kommuneloven og IKS-loven (tiltak for å avhjelpe konsekvenser av covid-19).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-05-28-47/KAPITTEL_1"><h2 data-text-align="center">I</h2><article class="defaultP">I lov 29. januar 1999 nr. 6 om interkommunale selskaper gjøres følgende endringer:</article> <article class="defaultP" margin-top="true">§ 9 nytt fjerde ledd skal lyde:</article><article class="legalP" id="kapittel-1-ledd-1">Representantskapet kan treffe vedtak om at møter kan gjennomføres som fjernmøter. Fjernmøter innebærer at deltakerne ikke sitter i samme lokale, men at de via tekniske hjelpemidler likevel kan se, høre og kommunisere med hverandre. Kravene som ellers gjelder for representantskapsmøte, gjelder også for fjernmøter.</article> <article class="defaultP" margin-top="true">Nåværende fjerde til syvende ledd blir femte til nytt åttende ledd.</article> <article class="defaultP" margin-top="true">§ 9 nytt åttende ledd skal lyde:</article><article class="legalP" id="kapittel-1-ledd-2">Møtelederen skal sørge for at det føres protokoll fra møtet. Protokollen underskrives av møtelederen og to av representantskapets medlemmer som velges ved møtets begynnelse. Medlemmene kan benytte elektronisk signatur for å signere protokollen. Styrets medlemmer og daglig leder har rett til å få sitt syn på en sak innført i protokollen.</article> <article class="defaultP" margin-top="true">§ 12 nytt tredje ledd skal lyde:</article><article class="legalP" id="kapittel-1-ledd-3">Styret kan treffe vedtak om at møter kan gjennomføres som fjernmøter i samsvar med reglene i § 9 fjerde ledd. Kravene som ellers gjelder for styremøter, gjelder også for fjernmøter.</article> <article class="defaultP" margin-top="true">Nåværende tredje og fjerde ledd blir fjerde og nytt femte ledd.</article> <article class="defaultP" margin-top="true">§ 12 nytt femte ledd skal lyde:</article><article class="legalP" id="kapittel-1-ledd-4">Det skal føres protokoll fra møtet. Protokollen skal underskrives av samtlige tilstedeværende styremedlemmer. Medlemmene kan benytte elektronisk signatur for å signere protokollen. Styremedlem eller daglig leder som er uenig i styrets beslutning, kan kreve å få sin oppfatning innført i protokollen.</article></section><section class="section" data-name="kapII" id="kapittel-2" data-lovdata-URL="LTI/lov/2021-05-28-47/KAPITTEL_2"><h2 data-text-align="center">II</h2><article class="defaultP">I midlertidig lov 6. november 2020 nr. 126 om unntak fra kommuneloven og IKS-loven (tiltak for å avhjelpe konsekvenser av covid-19) gjøres følgende endringer:</article> <article class="defaultP" margin-top="true">1. Lovens tittel skal lyde: Midlertidig lov om unntak fra kommuneloven</article> <article class="defaultP" margin-top="true">2. § 2 skal oppheves.</article> <article class="defaultP" margin-top="true">3. § 3 skal lyde:</article><article class="legalP" id="kapittel-2-ledd-1">Loven trer i kraft straks og oppheves 1. desember 2021.</article></section><section class="section" data-name="kapIII" id="kapittel-3" data-lovdata-URL="LTI/lov/2021-05-28-47/KAPITTEL_3"><h2 data-text-align="center">III</h2><article class="defaultP">I lov 10. februar 1967 om behandlingsmåten i forvaltningssaker skal § 35 fjerde ledd lyde:</article><article class="legalP" id="kapittel-3-ledd-1">Annet og tredje ledd gjelder ikke for kommunale, fylkeskommunale eller statlige organer som er klageinstans etter § 28 annet ledd første, annet eller tredje punktum. Statlige klageinstanser kan likevel oppheve vedtak som må anses ugyldige.</article></section><section class="section" data-name="kapIV" id="kapittel-4" data-lovdata-URL="LTI/lov/2021-05-28-47/KAPITTEL_4"><h2 data-text-align="center">IV</h2><article class="defaultP">I lov 26. juni 1992 nr. 86 om tvangsfullbyrdelse skal § 1-2 andre ledd lyde:</article><article class="legalP" id="kapittel-4-ledd-1">Pengekrav mot en kommune, fylkeskommune, et interkommunalt selskap, regionalt helseforetak eller helseforetak kan ikke tvangsfullbyrdes etter kapittel 7, jf. kommuneloven § 29-1, lov om interkommunale selskaper § 23 og helseforetaksloven § 5.</article></section><section class="section" data-name="kapV" id="kapittel-5" data-lovdata-URL="LTI/lov/2021-05-28-47/KAPITTEL_5"><h2 data-text-align="center">V</h2><article class="defaultP">I lov 22. juni 1962 nr. 8 om Stortingets ombudsmann for forvaltningen skal § 4 andre ledd bokstav f lyde:<ul class="defaultList"><li data-li-identifier="f)" data-name="f)"><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">avgjørelser som etter bestemmelse i lov bare kan treffes av kommunestyret eller fylkestinget selv, med mindre en avgjørelse er truffet etter kommuneloven § 11-8 første ledd. En slik avgjørelse kan Ombudsmannen likevel ta opp til undersøkelse av eget tiltak når han finner at hensynet til rettssikkerheten eller andre særlige grunner tilsier det.</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/lov/2021-05-28-47/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Loven trer i kraft 1. juni 2021. Del II nr. 3 trer i kraft straks.</article></section></main></body></html>