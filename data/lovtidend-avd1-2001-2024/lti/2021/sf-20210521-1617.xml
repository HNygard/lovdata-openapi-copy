<!DOCTYPE html><html lang="no"><head><title>Forskrift om endring i forskrift om konkursregisteret og om kunngjøringer etter konkursloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-21-1617</dd><dt class="dokid">DokumentID</dt><dd class="dokid">LTI/forskrift/2021-05-21-1617</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavd.</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-08-23-824</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1984-06-08-58/§172</li></ul></dd><dt class="dateOfPublication">Kunngjort</dt><dd class="dateOfPublication">2021-05-26 15:30</dd><dt class="journalNumber">Journalnummer</dt><dd class="journalNumber">2021-0796</dd><dt class="titleShort">Korttittel</dt><dd class="titleShort">Endr. i forskrift om konkursregisteret mv.</dd><dt class="title">Tittel</dt><dd class="title">Forskrift om endring i forskrift om konkursregisteret og om kunngjøringer etter konkursloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 21. mai 2021 med hjemmel i lov 8. juni 1984 nr. 58 om gjeldsforhandling og konkurs (konkursloven) § 172.</dd><dt class="refid">RefID</dt><dd class="refid">forskrift/2021-05-21-1617</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konkursregisteret og om kunngjøringer etter konkursloven<ul class="tocSubUl"><li>I<ul class="tocSubUl"><li>§ 25.</li><li>§ 27. § 28. § 29.<ul class="tocSubUl"><li>§ 27.</li><li>§ 28.</li><li>§ 29.</li></ul></li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-21-1617" id="dokument"><h1>Forskrift om endring i forskrift om konkursregisteret og om kunngjøringer etter konkursloven</h1><section class="section" data-name="kapI" id="kapittel-1" data-lovdata-URL="LTI/forskrift/2021-05-21-1617/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 23. august 1993 nr. 824 om konkursregisteret og om kunngjøringer etter konkursloven skal nytt kapittel 9 lyde:</article><span class="futuretitle" id="kapittel-1-foreslåttittel-1">Kapittel 9. Kunngjøring og registrering av utenlandske insolvensbehandlinger</span><article class="futureLegalArticle" data-name="§25" id="kapittel-1-foreslåttparagraf-1"><span class="futureLegalArticleHeader">§ 25.</span><article class="legalP" id="kapittel-1-foreslåttparagraf-1-ledd-1">Begjæringer om kunngjøring av utenlandsk insolvensbehandling etter konkursloven § 172 første ledd må fremsettes på særskilt skjema på norsk eller engelsk fastsatt av Brønnøysundregistrene. I skjemaet skal det fylles ut<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">hvilken type insolvensbehandling det er tale om</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">skyldnerens forretningsadresse</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">foretaksnavn</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">organisasjonsnummer dersom skyldneren har slikt nummer i Norge</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">utenlandsk organisasjonsnummer</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">navn og adresse på den som er oppnevnt som insolvensforvalter</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">navn og adresse på den domstolen som behandler insolvensen</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">dato for åpningen av insolvensbehandlingen.</article></article></li></ul></article><article class="legalP" id="kapittel-1-foreslåttparagraf-1-ledd-2">Vedlagt skjemaet skal det være en bekreftet kopi av oppnevnelsen av insolvensforvalteren eller en attest utstedt av oppnevningsorganet om oppnevnelsen og en bekreftet oversettelse til norsk eller engelsk. Begjæringen med vedlegg sendes Brønnøysundregistrene fortrinnsvis elektronisk, alternativt per post. Kunngjøringen skal inneholde slike opplysninger som nevnt i første ledd annet punktum.</article><article class="legalP" id="kapittel-1-foreslåttparagraf-1-ledd-3">§ 9, § 15 første og annet punktum og § 17 tredje ledd gjelder tilsvarende for kunngjøringer etter denne bestemmelsen. Det samme gjelder § 16, likevel slik at organisasjonsnummer ikke er et søkekriterium for utenlandske skyldnere som ikke har slikt nummer. Opplysningene slettes tre år etter kunngjøring. § 18 til § 20 gjelder tilsvarende så langt de passer.</article><article class="legalP" id="kapittel-1-foreslåttparagraf-1-ledd-4">Er opplysninger om utenlandsk insolvensbehandling for en skyldner allerede kunngjort på det tidspunkt en begjæring etter første ledd kommer inn til Brønnøysundregistrene, kunngjøres opplysninger etter denne bestemmelsen som et tillegg til de tidligere kunngjorte opplysningene. Tidspunktet for kunngjøring etter denne bestemmelsen skal anses som tidspunktet for kunngjøring etter konkursloven § 164.</article></article><article class="futureLegalArticle" data-name="§26" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 26</span>.</span><article class="legalP" id="kapittel-1-foreslåttparagraf-2-ledd-1">Er skyldneren et norskregistrert utenlandsk foretak, kan insolvensforvalter i utenlandsk konkurs eller tilsvarende som omfatter skyldnerens samlede formue, kreve at åpningen av insolvensbehandlingen registreres i Konkursregisteret. Dersom det fremsettes slik begjæring, sørger føreren av Konkursregisteret for at melding om at konkurs er åpnet i skyldnerens bo, tinglyses eller registreres i:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">Løsøreregisteret,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">Enhetsregisteret, dersom skyldnerens virksomhet er innført der,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">grunnboken, dersom skyldneren eier fast eiendom,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">Foretaksregisteret, dersom skyldnerens virksomhet er innført der,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">Regnskapsregisteret, dersom skyldnerens virksomhet er innsendingspliktig,</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">Elsertifikatregisteret, dersom skyldneren innehar elsertifikatkonto,</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-7"><article class="legalP" id="kapittel-1-foreslåttparagraf-2-ledd-1-punkt-7-ledd-1">andre realregistre enn grunnboken, for så vidt skyldneren eier eiendeler som er registrert der,</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-2-ledd-1-punkt-8"><article class="legalP" id="kapittel-1-foreslåttparagraf-2-ledd-1-punkt-8-ledd-1">en verdipapirsentral, dersom det er registrert rettigheter der som bostyreren mener er omfattet av boets beslagsrett.</article></article></li></ul><p class="leddfortsettelse">Føreren av Konkursregisteret sender melding også til skattekontoret i samsvar med skatteforvaltningsloven § 8-13 tredje ledd.</p></article><article class="legalP" id="kapittel-1-foreslåttparagraf-2-ledd-2">Er skyldneren ikke et norskregistrert utenlandsk foretak, kan insolvensforvalter i slik insolvensbehandling som nevnt i første ledd kreve registrering i slike registre som nevnt i første ledd nr. 3, 6, 7 og 8 på de vilkårene som følger av disse bestemmelsene. Begjæringen fremsettes overfor Konkursregisteret, som videreformidler opplysningene om insolvensåpningen til de aktuelle registrene.</article><article class="legalP" id="kapittel-1-foreslåttparagraf-2-ledd-3">Insolvensforvalter i utenlandsk tvangsakkord eller lignende som omfatter skyldnerens samlede formue, kan kreve at åpningen av insolvensbehandlingen registreres i slike registre som nevnt i konkursloven § 36 første ledd, på de vilkår som følger av bestemmelsen. Begjæringen fremsettes overfor Konkursregisteret, som videreformidler opplysningene om insolvensåpningen til de aktuelle registrene. Insolvensåpningen registreres i Løsøreregisteret bare dersom skyldneren har et norsk organisasjonsnummer.</article><article class="legalArticle" data-lovdata-URL="LTI/forskrift/2021-05-21-1617/§27" data-name="§27" id="kapittel-1-foreslåttparagraf-2-paragraf-1"><h3 class="legalArticleHeader"><span class="legalArticleValue">§ 27</span>.</h3><article class="legalP" id="kapittel-1-foreslåttparagraf-2-paragraf-1-ledd-1">Begjæringer om registrering av utenlandsk insolvensbehandling etter § 26 fremsettes på særskilt skjema på norsk eller engelsk fastsatt av Brønnøysundregistrene. I skjemaet skal det fylles ut de opplysningene som fremgår av § 25 første ledd bokstav a til h. I tillegg skal det fylles ut hvilke av registrene som nevnt i § 26 som åpningen av insolvensbehandlingen ønskes registrert i.</article><article class="legalP" id="kapittel-1-foreslåttparagraf-2-paragraf-1-ledd-2">Vedlagt skjemaet skal det være en bekreftet kopi av oppnevnelsen av insolvensforvalteren eller en attest utstedt av oppnevningsorganet om oppnevnelsen og en bekreftet oversettelse til norsk eller engelsk. Begjæringen med vedlegg sendes Brønnøysundregistrene fortrinnsvis elektronisk, alternativt per post. Registrene anmerker insolvensbehandlingen på samme måte som de anmerker norske insolvensbehandlinger. Skal insolvensbehandlingen anmerkes i Konkursregisteret etter § 26 første ledd, skal likevel bare slike opplysninger som nevnt i § 3 første ledd nr. 1, 4, 5 og 8 registreres. Er ikke styreledernes og styremedlemmenes verv registrert i Foretaksregisteret, skal det ved registrering av opplysninger som nevnt i § 3 første ledd nr. 4 registreres når styrelederne og styremedlemmene tiltrådte sine verv, og eventuelt når de fratrådte. Personnummer for insolvensforvalteren registreres ikke. § 6 første ledd første punktum gjelder tilsvarende så langt den passer.</article></article><article class="legalArticle" data-lovdata-URL="LTI/forskrift/2021-05-21-1617/§28" data-name="§28" id="kapittel-1-foreslåttparagraf-2-paragraf-2"><h3 class="legalArticleHeader"><span class="legalArticleValue">§ 28</span>.</h3><article class="legalP" id="kapittel-1-foreslåttparagraf-2-paragraf-2-ledd-1">Utenlandsk insolvensforvalter skal begjære registrerte opplysninger om insolvensbehandlingen slettet når insolvensbehandlingen er endelig avsluttet. Også skyldneren kan begjære opplysninger om insolvensbehandlingen slettet, såfremt skyldneren godtgjør at den er endelig avsluttet. Begjæringen fremsettes på norsk eller engelsk og rettes til Konkursregisteret, som videreformidler begjæringen til andre registre hvor insolvensbehandlingen er registrert. Opplysningene skal uansett slettes etter tre år.</article><article class="legalP" id="kapittel-1-foreslåttparagraf-2-paragraf-2-ledd-2">Ved abandonering etter konkursloven § 117b i Norge gjelder konkursloven § 79 femte ledd tilsvarende for utenlandsk insolvensforvalter. Skyldneren kan begjære opplysninger om insolvensbehandlingen slettet for så vidt gjelder de abandonerte eiendeler, såfremt skyldneren godtgjør at en eiendel er abandonert etter konkursloven § 117b. Begjæringer etter første, annet og tredje punktum rettes til de aktuelle registrene.</article></article><article class="legalArticle" data-lovdata-URL="LTI/forskrift/2021-05-21-1617/§29" data-name="§29" id="kapittel-1-foreslåttparagraf-2-paragraf-3"><h3 class="legalArticleHeader"><span class="legalArticleValue">§ 29</span>.</h3><article class="legalP" id="kapittel-1-foreslåttparagraf-2-paragraf-3-ledd-1">Begjæring om registrering av utenlandsk rådighetsforbud som nevnt i konkursloven § 172 tredje ledd rettes mot de enkelte registre hvor skyldneren har registrerte eiendeler. Registrering i Løsøreregisteret av slikt rådighetsforbud kan bare kreves dersom skyldneren er et norskregistrert utenlandsk foretak.</article> <article class="defaultP" margin-top="true">Nåværende kapittel 9 blir nytt kapittel 10.</article> <article class="defaultP" margin-top="true">Nåværende § 25 blir ny § 30.</article></article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-05-21-1617/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2021.</article></section></main></body></html>