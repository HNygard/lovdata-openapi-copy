<!DOCTYPE html><html lang="no"><head><title>Forskrift om endring i forskrift om soner ved påvisning av Chronic Wasting Disease</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-09-1843</dd><dt class="dokid">DokumentID</dt><dd class="dokid">LTI/forskrift/2021-06-09-1843</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2021-06-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-06-12-734</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§14</li><li>lov/2003-12-19-124/§19</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2021-06-10 15:55</dd><dt class="journalNumber">Journalnummer</dt><dd class="journalNumber">2021-0968</dd><dt class="titleShort">Korttittel</dt><dd class="titleShort">Endr. i forskrift om soner ved påvisning av CWD</dd><dt class="title">Tittel</dt><dd class="title">Forskrift om endring i forskrift om soner ved påvisning av Chronic Wasting Disease</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 9. juni 2021 med hjemmel i lov 19. desember 2003 nr. 124 om matproduksjon og mattrygghet mv. (matloven) § 14 og § 19, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2021-06-09-1843</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om soner ved påvisning av Chronic Wasting Disease<ul class="tocSubUl"><li>I<ul class="tocSubUl"><li>§ 1. Formål</li><li>§ 5. Forbud for å hindre smittespredning i og fra sonene</li><li>§ 6. Bruk av salt</li><li>§ 8. Gjestebeiting</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-09-1843" id="dokument"><h1>Forskrift om endring i forskrift om soner ved påvisning av Chronic Wasting Disease</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-09-1843/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 12. juni 2017 nr. 734 om soner ved påvisning av Chronic Wasting Disease (CWD-sone) gjøres følgende endringer:</article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriftens formål er å begrense spredning av Chronic Wasting Disease (CWD) hos hjortedyr i og fra soner rundt steder der klassisk skrantesjuke er påvist.</article></article> <article class="defaultP" margin-top="true">§ 4 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Hardangervidda-sonen: Geografisk avgrensning tilsvarende Hardangervidda villreinområdet sør for riksveg 7, se vedlegg.</article></article></li></ul></article> <article class="defaultP" margin-top="true">Kapittel II overskriften skal lyde:</article><span class="futuretitle" id="kapittel-1-foreslåttittel-1">Kapittel II. Tiltak i sonene</span> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Forbud for å hindre smittespredning i og fra sonene</span></span><article class="legalP" id="kapittel-1-foreslåttparagraf-2-ledd-1">I sonene er det forbudt å legge ut fôr på utmark til dyr dersom fôret er egnet og tilgjengelig for ville hjortedyr. Bestemmelsen går foran forskrift om midlertidige tiltak for å begrense spredning av Chronic Wasting Disease (CWD) § 6 i sonene.</article><article class="legalP" id="kapittel-1-foreslåttparagraf-2-ledd-2">Det er forbudt å flytte levende hjortedyr ut av sonene. Forbudet gjelder ikke for tamrein som krysser sonegrensen i samsvar med fastsatte beitebruksregler eller for tamrein som tilbakeføres etter at den selv krysset sonegrensen. Forbudet gjelder heller ikke flytting av tamrein direkte til slakteri. Det er også forbudt å innhente levende hjortedyr fra sonene til et anlegg for hjortedyr i fangenskap i samme sone.</article><article class="legalP" id="kapittel-1-foreslåttparagraf-2-ledd-3">Det er forbudt å flytte lav og plantemateriale som stammer fra sonene ut av sonene til bruk som fôr til hjortedyr.</article><article class="legalP" id="kapittel-1-foreslåttparagraf-2-ledd-4">Det er forbudt å flytte hele eller deler av døde hjortedyr ut av sonene. Forbudet gjelder ikke<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-4-punkt-1"><article class="legalP" id="kapittel-1-foreslåttparagraf-2-ledd-4-punkt-1-ledd-1">kortvarig transitt fra en del av sonen til en annen del av sonen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-4-punkt-2"><article class="legalP" id="kapittel-1-foreslåttparagraf-2-ledd-4-punkt-2-ledd-1">utbeinet kjøtt, slakt av kalv, materiale som skal til avfallshåndtering etter avtale med Mattilsynet, og materiale til forskning eller prøvetaking.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-4-punkt-3"><article class="legalP" id="kapittel-1-foreslåttparagraf-2-ledd-4-punkt-3-ledd-1">dersom negativt prøvesvar for Chronic Wasting Disease foreligger for dyret.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-4-punkt-4"><article class="legalP" id="kapittel-1-foreslåttparagraf-2-ledd-4-punkt-4-ledd-1">slakt eller deler av slakt som holdes under smittevernfaglig forsvarlig kontroll av en jeger inntil negativt prøvesvar foreligger.</article></article></li></ul></article></article> <article class="defaultP" margin-top="true">Nåværende § 5a blir § 6 og skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Bruk av salt</span></span><article class="legalP" id="kapittel-1-foreslåttparagraf-3-ledd-1">I sonene er det forbudt å sette ut eller bruke salt til beitedyr utendørs. Salt omfatter salter og mineraler, herunder løssalt og slikkestein.</article><article class="legalP" id="kapittel-1-foreslåttparagraf-3-ledd-2">Det er likevel tillatt å gi beitedyr salt fra en salteinnretning i normal beiteperiode dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-2-punkt-1"><article class="legalP" id="kapittel-1-foreslåttparagraf-3-ledd-2-punkt-1-ledd-1">tildelingen av salt skjer på en måte som sikrer at det ikke lekker salter ut fra salteinnretningen direkte eller ved avrenning</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-2-punkt-2"><article class="legalP" id="kapittel-1-foreslåttparagraf-3-ledd-2-punkt-2-ledd-1">salteinnretningen flyttes flere ganger gjennom perioden og minst så ofte at vegetasjonen på utsatte steder ikke slites bort, og det dokumenteres at flytting er gjennomført, for eksempel med mobilkamera, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-2-punkt-3"><article class="legalP" id="kapittel-1-foreslåttparagraf-3-ledd-2-punkt-3-ledd-1">salteinnretningen er plassert med en avstand på minimum 50 meter og maksimum 500 meter fra tidligere registrert og inngjerdet salteplass, eller Mattilsynet har gitt tillatelse til annen plassering.</article></article></li></ul><p class="leddfortsettelse">En registrert og inngjerdet salteplass som nevnt i første punktum bokstav c kan bare erstattes med én salteinnretning. Dokumentasjon som nevnt i første punktum bokstav b skal oppbevares i fem år og kunne forevises Mattilsynet på forespørsel.</p></article><article class="legalP" id="kapittel-1-foreslåttparagraf-3-ledd-3">For Hardangervidda-sonen gjelder kravene i andre ledd første punktum bokstav c alle salteplasser som har vært benyttet i perioden 2015–2020, uavhengig av om de er registrert og inngjerdet.</article><article class="legalP" id="kapittel-1-foreslåttparagraf-3-ledd-4">Utenfor beiteperioden i sonen skal salt oppbevares utilgjengelig for hjortedyr, og på en slik måte at det ikke fører til saltavrenning. Salteksponerte flater på salteinnretninger skal heller ikke være tilgjengelig for hjortedyr.</article><article class="legalP" id="kapittel-1-foreslåttparagraf-3-ledd-5">Salteinnretninger skal være merket med eiers navn og telefonnummer, alternativt med dyreholds-ID eller organisasjonsnummer.</article><article class="legalP" id="kapittel-1-foreslåttparagraf-3-ledd-6">Grinder, lemmer og lignende som er satt opp for å skjerme salteplasser, skal ikke åpnes eller fjernes, med mindre Mattilsynet bestemmer annet. All aktivitet innenfor skjermede salteplasser i området som er avgrenset av riksvei 52 og Lærdalen i nord, Sognefjorden og Aurlandsfjorden i vest, fylkesvei 50 i sør-vest, og riksvei 7 og kommunegrensen mot Gol i sør-øst, er forbudt.</article><article class="legalP" id="kapittel-1-foreslåttparagraf-3-ledd-7">I Hardangervidda-sonen er det forbudt å bruke salteplasser som har vært benyttet i perioden 2015 til 2020.</article></article> <article class="defaultP" margin-top="true">Nåværende § 6 blir § 7</article> <article class="defaultP" margin-top="true">§ 7 overskriften skal lyde:</article><article class="defaultP"><i>Påbud for å hindre smittespredning i og fra sonene</i></article> <article class="defaultP" margin-top="true">§ 7 fjerde og femte ledd skal lyde:</article><article class="legalP" id="kapittel-1-ledd-2">Det er påbudt å rengjøre utstyr og redskaper som er benyttet i jakt på hjortedyr i sonene. Det er i tillegg påbudt å desinfisere utstyr og redskaper som har vært i kontakt med hjortedyr, blodsøl e.l. fra hjortedyr i sonene, så fremt negativt prøvesvar ikke foreligger.</article><article class="legalP" id="kapittel-1-ledd-3">Enhver som har hatt salteplasser som har vært benyttet i perioden 2015 til 2020 i Hardangervidda-sonen, skal rapportere inn GPS-koordinater eller informasjon om beliggenhet for disse plassene til Mattilsynet.</article> <article class="defaultP" margin-top="true">Nåværende § 6a blir § 8 og skal lyde:</article><article class="futureLegalArticle" data-name="§8" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gjestebeiting</span></span><article class="legalP" id="kapittel-1-foreslåttparagraf-4-ledd-1">Det er ikke tillatt med ny gjestebeiting i sonene for sauebesetninger tilhørende kommuner som ikke inngår i sonene.</article></article> <article class="defaultP" margin-top="true">Kapittel III med nåværende § 7 og § 8 oppheves.</article> <article class="defaultP" margin-top="true">Kapittel IV med § 9 til § 12 blir kapittel III.</article> <article class="defaultP" margin-top="true">§ 9 tredje ledd første punktum skal lyde:</article><article class="legalP" id="kapittel-1-ledd-4">Mattilsynet kan uten grunneierens samtykke gjøre nødvendige tiltak for å redusere smitterisikoen fra områder i sonene.</article> <article class="defaultP" margin-top="true">Vedlegg – Hardangervidda-sonen erstattes med:</article><span class="futuretitle" id="kapittel-1-foreslåttittel-2">Vedlegg – Hardangervidda-sonen<sup class="footnotereference" data-footnotereferencevalue="1" data-unique-footnote-counter="1">1</sup></span><article class="defaultP">Sonen er merket i kartet med blått:</article><article class="defaultP"><img alt="Kart over Hardangervidda-sonen" height="323" src="static/LTI/sf-20210609-1843-01.png" width="460" /></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> For interaktivt kart, se Karteksport (miljodirektoratet.no).</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2021-06-09-1843/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>