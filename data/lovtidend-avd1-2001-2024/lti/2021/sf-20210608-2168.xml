<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-08-2168</dd><dt class="dokid">DokumentID</dt><dd class="dokid">LTI/forskrift/2021-06-08-2168</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2021-08-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2007-06-29-73/§4-2</li><li>lov/2007-06-29-73/§4-5</li><li>lov/2005-04-01-15/§3-11</li><li>forskrift/2005-12-01-1392/§6</li><li>forskrift/2018-12-21-2221/§3</li><li>forskrift/2018-12-21-2221/§4</li><li>forskrift/2018-12-21-2221/§5</li></ul></dd><dt class="dateOfPublication">Kunngjort</dt><dd class="dateOfPublication">2021-06-28 15:20</dd><dt class="journalNumber">Journalnummer</dt><dd class="journalNumber">2021-1223</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved BI</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 8. juni 2021 med hjemmel i lov 29. juni 2007 nr. 73 om eiendomsmegling (eiendomsmeglingsloven) § 4-2 og § 4-5, forskrift 1. desember 2005 nr. 1392 om krav til mastergrad § 6, lov 1. april 2005 nr. 15 om universiteter og høyskoler (universitets- og høyskoleloven) § 3-11 og forskrift 21. desember 2018 nr. 2221 om godskriving og fritak av høyere utdanning § 3, § 4 og § 5.</dd><dt class="refid">RefID</dt><dd class="refid">forskrift/2021-06-08-2168</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-08-2168" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-08-2168/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 2-5 (2) skal lyde:</article><article class="numberedLegalP" data-numerator="2" id="kapittel-1-nummer-1">(2) Søkere til Bachelor of Data Science for Business og det femårige integrerte masterstudium; bachelor i økonomi og ledelse / master i økonomi og ledelse (siviløkonomstudiet), må i tillegg til bestemmelsene i § 2-4 ha dokumenterte kunnskaper i matematikk R1 eller matematikk S1 + S2 (tidl. 2MX, 2MY eller 3MZ).</article> <article class="defaultP" margin-top="true">§ 2-5 (4) skal lyde:</article><article class="numberedLegalP" data-numerator="4" id="kapittel-1-nummer-2">(4) Søkere til engelskspråklige bachelorstudier må, i tillegg til bestemmelsene i § 2-4, dokumentere minimum karakteren 4,0 i fellesfaget engelsk (140 timer).</article> <article class="defaultP" margin-top="true">§ 2-5 (5) skal lyde:</article><article class="numberedLegalP" data-numerator="5" id="kapittel-1-nummer-3">(5) Søkere til bachelorstudiet i International Management må ha bestått SPÅ-kurs angitt i studieplanen før avreise til utlandet i 5. semester. Enkelte av BIs partnerskoler i utlandet har karakterkrav fra videregående skole.</article> <article class="defaultP" margin-top="true">§ 2-6 (1) b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-3-punkt-1"><article class="legalP" id="kapittel-1-nummer-3-punkt-1-ledd-1">Opptakskrav for studenter på femårig kontrakt (opprykk fra bachelornivå til masternivå for studenter på bachelor i økonomi og ledelse): Studentene må ha vist tilfredsstillende studieprogresjon i studiene på bachelornivå. Tilfredsstillende progresjon er definert som å ha fullført 180 studiepoeng på bachelornivå.</article></article></li></ul></article> <article class="defaultP" margin-top="true">§ 3-5 (4) d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-3-punkt-2"><article class="legalP" id="kapittel-1-nummer-3-punkt-2-ledd-1">Studenter på femårig integrert studium i bachelor og master i økonomi og ledelse (siviløkonom) kan bli gitt inntil to års permisjon fra studiene mellom bachelornivå og masternivå av programmet, i tillegg til annen permisjon gitt i punkt (4) bokstav a og c over. Studenter som har lengre opphold mellom bachelornivå og masternivå på studiet, mister studieretten etter § 3-2, og samtidig retten til automatisk å komme inn på masternivå, og må søke om opptak til masternivå på de vilkår som fremkommer under forskriften § 2-4 og § 2-6 (1).</article></article></li></ul></article> <article class="defaultP" margin-top="true">§ 4-3 (2) b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-3-punkt-3"><article class="legalP" id="kapittel-1-nummer-3-punkt-3-ledd-1">Studenter som starter på bachelorstudiet i økonomi og administrasjon etter høsten 2009 vil etter studiets andre år få tittel høyskolekandidat. Tilsvarende vil studenter på bachelorstudiet i markedsføringsledelse få tittelen markedskandidat. For studenter som startet før dette, gis utfyllende informasjon på BIs studentportal.</article></article></li></ul></article> <article class="defaultP" margin-top="true">§ 4-4 (1) skal lyde:</article><article class="numberedLegalP" data-numerator="1" id="kapittel-1-nummer-4">(1) For studenter på bachelorstudiet i eiendomsmegling, jus og økonomi vises det til eiendomsmeglingsloven og forskrift 23. november 2007 nr. 1318 om eiendomsmegling. Studenter på bachelorstudiet i eiendomsmegling, jus og økonomi plikter å sette seg inn i nevnte lov og forskrift.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">Studenter som skal opp til avsluttende muntlig eksamen på bachelorstudiet i eiendomsmegling, jus og økonomi, må ha avlagt og bestått alle eksamener for 180 studiepoeng innenfor gjeldende studieplan for studiet.</article></article></li><li data-li-identifier="b." data-name="b."><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">Iht. eiendomsmeglingsloven § 4-5 (3) kan kandidater som har fått vitnemål på bachelorstudiet i eiendomsmegling, jus og økonomi benytte tittelen «eiendomsmeglerfullmektig». Tittelen «eiendomsmegler» kan bare benyttes av personer som har eiendomsmeglerbrev, jf. eiendomsmeglingsloven § 4-2.</article></article></li><li data-li-identifier="c." data-name="c."><article class="listArticle" id="kapittel-1-nummer-4-punkt-3"><article class="legalP" id="kapittel-1-nummer-4-punkt-3-ledd-1">Eiendomsmeglerbrev utstedes av Finanstilsynet etter reglene i nevnte lov § 4-2. Bestått godkjent eiendomsmeglereksamen (treårig bachelorstudium i eiendomsmegling, jus og økonomi) er blant kravene som må være oppfylt.</article></article></li></ul></article> <article class="defaultP" margin-top="true">§ 4-5 d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-4-punkt-4"><article class="legalP" id="kapittel-1-nummer-4-punkt-4-ledd-1">Graden Master of Business Administration ved Handelshøyskolen BI oppnås på grunnlag av mastergradseksamen av 1–1 ½ års omfang (fulltid).</article></article></li></ul></article> <article class="defaultP" margin-top="true">§ 4-6 (1) d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-nummer-4-punkt-5"><article class="legalP" id="kapittel-1-nummer-4-punkt-5-ledd-1">Studenter som har fullført master i økonomi og ledelse kan ha rett til å bruke tittelen «Siviløkonom». Retten til å bruke denne tittelen vil bli tildelt dersom kandidaten kan dokumentere følgende: <ul class="defaultList"><li data-li-identifier="•" data-name="•"><article class="listArticle" id="kapittel-1-nummer-4-punkt-5-ledd-1-punkt-1"><article class="legalP" id="kapittel-1-nummer-4-punkt-5-ledd-1-punkt-1-ledd-1">En fullført mastergrad i økonomi og ledelse, tilsvarende en Master of Science in Business</article></article></li><li data-li-identifier="•" data-name="•"><article class="listArticle" id="kapittel-1-nummer-4-punkt-5-ledd-1-punkt-2"><article class="legalP" id="kapittel-1-nummer-4-punkt-5-ledd-1-punkt-2-ledd-1">En fullført bachelorgrad som tilfredsstiller kravene til fagområder og studiepoeng fastsatt av Universitets- og høgskolerådet (UHR), gjennomført før opptak til master i økonomi og ledelse. Dette inkluderer følgende fagområder: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-4-punkt-5-ledd-1-punkt-2-ledd-1-punkt-1"><article class="legalP" id="kapittel-1-nummer-4-punkt-5-ledd-1-punkt-2-ledd-1-punkt-1-ledd-1">Bedriftsøkonomiske fag</article></article></li><li data-li-identifier="-" data-name="-"><article class="listArticle" id="kapittel-1-nummer-4-punkt-5-ledd-1-punkt-2-ledd-1-punkt-2"><article class="legalP" id="kapittel-1-nummer-4-punkt-5-ledd-1-punkt-2-ledd-1-punkt-2-ledd-1">Administrative fag</article></article></li><li data-li-identifier="-" data-name="-"><article class="listArticle" id="kapittel-1-nummer-4-punkt-5-ledd-1-punkt-2-ledd-1-punkt-3"><article class="legalP" id="kapittel-1-nummer-4-punkt-5-ledd-1-punkt-2-ledd-1-punkt-3-ledd-1">Samfunnsøkonomiske fag</article></article></li><li data-li-identifier="-" data-name="-"><article class="listArticle" id="kapittel-1-nummer-4-punkt-5-ledd-1-punkt-2-ledd-1-punkt-4"><article class="legalP" id="kapittel-1-nummer-4-punkt-5-ledd-1-punkt-2-ledd-1-punkt-4-ledd-1">Metodefag (inkludert matematikk og økonometri)</article></article></li><li data-li-identifier="-" data-name="-"><article class="listArticle" id="kapittel-1-nummer-4-punkt-5-ledd-1-punkt-2-ledd-1-punkt-5"><article class="legalP" id="kapittel-1-nummer-4-punkt-5-ledd-1-punkt-2-ledd-1-punkt-5-ledd-1">Etikk, samfunnsansvar og bærekraft.</article></article></li></ul></article></article></li></ul></article></article></li></ul></article> <article class="defaultP" margin-top="true">§ 4-8 henvisning til hjemmel skal lyde:</article><article class="legalP" data-text-size="small" id="kapittel-1-ledd-2">Fastsatt med hjemmel i universitets- og høyskoleloven § 3-11 og i forskrift 21. desember 2018 nr. 2221 om godskriving og fritak av høyere utdanning § 3, § 4 og § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-08-2168/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 10. august 2021.</article></section></main></body></html>