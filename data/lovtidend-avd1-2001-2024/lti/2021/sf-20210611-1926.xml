<!DOCTYPE html><html lang="no"><head><title>Forskrift om endringer i utlendingsforskriften (endret navn på sysselmesteren)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-11-1926</dd><dt class="dokid">DokumentID</dt><dd class="dokid">LTI/forskrift/2021-06-11-1926</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Innvandringsavdelingen</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-10-15-1286</li></ul></dd><dt class="appliesTo">Gjelder for</dt><dd class="appliesTo">Norge, Jan Mayen</dd><dt class="basedOn">Hjemmel</dt><dd class="basedOn"><ul><li>lov/2008-05-15-35/§12</li><li>lov/2008-05-15-35/§13</li><li>lov/2008-05-15-35/§56</li><li>lov/2008-05-15-35/§64</li><li>lov/2008-05-15-35/§89</li><li>lov/2008-05-15-35/§139</li><li>forskrift/2009-10-09-1260</li><li>forskrift/2009-12-18-1582</li></ul></dd><dt class="dateOfPublication">Kunngjort</dt><dd class="dateOfPublication">2021-06-15 16:00</dd><dt class="journalNumber">Journalnummer</dt><dd class="journalNumber">2021-1002</dd><dt class="titleShort">Korttittel</dt><dd class="titleShort">Endr. i utlendingsforskriften</dd><dt class="title">Tittel</dt><dd class="title">Forskrift om endringer i utlendingsforskriften (endret navn på sysselmesteren)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 11. juni 2021 med hjemmel i lov 15. mai 2008 nr. 35 om utlendingers adgang til riket og deres opphold her (utlendingsloven) § 12, § 13, § 56, § 64, § 89 og § 139, jf. delegeringsvedtak 9. oktober 2009 nr. 1260 og omorganiseringsvedtak 18. desember 2009 nr. 1582.</dd><dt class="refid">RefID</dt><dd class="refid">forskrift/2021-06-11-1926</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i utlendingsforskriften (endret navn på sysselmesteren)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-11-1926" id="dokument"><h1>Forskrift om endringer i utlendingsforskriften (endret navn på sysselmesteren)</h1><section class="section" data-name="kapI" id="kapittel-1" data-lovdata-URL="LTI/forskrift/2021-06-11-1926/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. oktober 2009 nr. 1286 om utlendingers adgang til riket og deres opphold her (utlendingsforskriften) gjøres følgende endringer:</article> <article class="defaultP" margin-top="true">§ 3-13 første ledd skal lyde:</article><article class="legalP" id="kapittel-1-ledd-2">Når en visumpliktig utlending gis oppholdstillatelse, skal utenriksstasjon med utstedelsesadgang, eller Sysselmesteren på Svalbard, gi innreisevisum med rett til opphold i inntil 90 dager, jf. lovens § 12.</article> <article class="defaultP" margin-top="true">§ 3-14 første ledd tredje punktum skal lyde:</article><article class="legalP" id="kapittel-1-ledd-3">Utlendingsdirektoratet kan, med Justisdepartementets godkjenning, bestemme at Sysselmesteren på Svalbard skal ha myndighet til å avgjøre søknad om visum etter lovens § 10 og § 12, generelt eller i nærmere angitte tilfeller.</article> <article class="defaultP" margin-top="true">§ 3-14 sjette ledd første punktum skal lyde:</article><article class="legalP" id="kapittel-1-ledd-4">I saker hvor norsk eller annet lands utenriksstasjon, politiet eller Sysselmesteren på Svalbard er gitt kompetanse til å treffe vedtak, kan Utlendingsdirektoratet gi instruks i enkeltsaker og generelle retningslinjer.</article> <article class="defaultP" margin-top="true">§ 3-15 første ledd første punktum skal lyde:</article><article class="legalP" id="kapittel-1-ledd-5">Utstedelse av visum foretas av norsk utenriksstasjon som er gitt utstedelsesadgang av Utenriksdepartementet og av Sysselmesteren på Svalbard, jf. lovens § 13 tredje ledd.</article> <article class="defaultP" margin-top="true">§ 3-16 første ledd tredje punktum skal lyde:</article><article class="legalP" id="kapittel-1-ledd-6">Når Norge er hovedbestemmelsesstedet på Schengenterritoriet, rettes visumsøknaden til norsk utenriksstasjon eller til Sysselmesteren på Svalbard.</article> <article class="defaultP" margin-top="true">§ 10-2 tredje ledd tredje punktum skal lyde:</article><article class="legalP" id="kapittel-1-ledd-7">Etter nærmere retningslinjer som gis av Utlendingsdirektoratet, kan en utlending som har oppholdt seg lovlig på Svalbard i seks måneder, fremme søknad om oppholdstillatelse gjennom Sysselmesteren på Svalbard.</article> <article class="defaultP" margin-top="true">§ 12-9 første ledd skal lyde:</article><article class="legalP" id="kapittel-1-ledd-8">Når en utlending som gis innreisetillatelse til riket, ikke kan skaffe seg pass eller annet legitimasjonsdokument som er godkjent som reisedokument, kan Utlendingsdirektoratet samtykke i at utenriksstasjon med utstedelsesadgang eller Sysselmesteren på Svalbard, jf. § 3-15 første og annet ledd, utsteder passérbrev for reise til riket.</article> <article class="defaultP" margin-top="true">Overskriften i § 17-13 skal lyde:</article><article class="legalP" id="kapittel-1-ledd-9">Unntak fra gebyrplikt i ekstraordinære situasjoner og for søknad fremsatt for Sysselmesteren på Svalbard</article> <article class="defaultP" margin-top="true">§ 17-13 annet ledd skal lyde:</article><article class="legalP" id="kapittel-1-ledd-10">Det kreves ikke gebyr når søknad fremsettes for Sysselmesteren på Svalbard.</article> <article class="defaultP" margin-top="true">I vedlegg 14 Utenriksstasjoner med viseringsmyndighet skal siste avsnitt lyde:</article><article class="defaultP">Sysselmester:<p class="leddfortsettelse">Norge, Svalbard.</p></article></section><section class="section" data-name="kapII" id="kapittel-2" data-lovdata-URL="LTI/forskrift/2021-06-11-1926/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2021.</article></section></main></body></html>