<!DOCTYPE html><html lang="no"><head><title>Lov om endringer i helsepersonelloven (melding ved helsesvekkelse av betydning for trafikksikkerheten)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2021-06-18-116</dd><dt class="dokid">DokumentID</dt><dd class="dokid">LTI/lov/2021-06-18-116</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1999-07-02-64</li></ul></dd><dt class="legalArea">Rettsområde</dt><dd class="legalArea"><ul><li>Helse- og omsorgsrett &gt; Helsepersonell</li> <li>Arbeidsrett &gt; Arbeidsforhold. Sysselsetting</li> <li>Helse- og omsorgsrett &gt; Helseforetak</li> <li>Transport og kommunikasjoner &gt; Skipsfart</li> <li>Transport og kommunikasjoner &gt; Luftfart</li></ul></dd><dt class="dateOfPublication">Kunngjort</dt><dd class="dateOfPublication">2021-06-18 12:50</dd><dt class="journalNumber">Journalnummer</dt><dd class="journalNumber">2021-0941</dd><dt class="titleShort">Korttittel</dt><dd class="titleShort">Endringslov til helsepersonelloven (melding ved helsesvekkelse av betydning for trafikksikkerheten)</dd><dt class="title">Tittel</dt><dd class="title">Lov om endringer i helsepersonelloven (melding ved helsesvekkelse av betydning for trafikksikkerheten)</dd><dt class="miscInformation">Annet om dokumentet</dt><dd class="miscInformation">Prop.121 L (2020–2021), Innst.615 L (2020–2021), Lovvedtak 141 (2020–2021). Stortingets første og andre gangs behandling hhv. 2. og 7. juni 2021. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2021-06-18-116</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helsepersonelloven (melding ved helsesvekkelse av betydning for trafikksikkerheten)<ul class="tocSubUl"><li>I<ul class="tocSubUl"><li>§ 34. Plikt til å gi opplysninger i forbindelse med førerkort og sertifikat</li><li>§ 34 a. Adgang til å gi opplysninger i forbindelse med helsesvekkelse av betydning for øvrig trafikksikkerhet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2021-06-18-116" id="dokument"><h1>Lov om endringer i helsepersonelloven (melding ved helsesvekkelse av betydning for trafikksikkerheten)</h1><article class="defaultP" data-text-size="small">Endring i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2021-06-18-116/KAPITTEL_1"><h2 data-text-align="center">I</h2><article class="defaultP">I lov 2. juli 1999 nr. 64 om helsepersonell m.v. (helsepersonelloven) gjøres følgende endringer:</article> <article class="defaultP" margin-top="true">Overskriften til § 34 skal lyde:</article><article class="futureLegalArticle" data-name="§34" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 34</span>. <span class="legalArticleTitle">Plikt til å gi opplysninger i forbindelse med førerkort og sertifikat</span></span></article> <article class="defaultP" margin-top="true">§ 34 første ledd skal lyde:</article><article class="legalP" id="kapittel-1-ledd-1">Lege, psykolog eller optiker som finner at en pasient med førerkort for motorvogn eller sertifikat for luftfartøy eller som arbeider som flygeleder, ikke oppfyller de helsemessige kravene som stilles, skal gjøre pasienten oppmerksom på at det er forbudt å føre motorvogn eller luftfartøy eller være i tjeneste som flygeleder så lenge disse kravene ikke er oppfylt. Dersom pasientens helsetilstand antas ikke å være kortvarig, skal helsepersonell som nevnt gi melding til offentlige myndigheter.</article> <article class="defaultP" margin-top="true">I kapittel 6 skal ny § 34 a lyde:</article><article class="futureLegalArticle" data-name="§34a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 34 a</span>. <span class="legalArticleTitle">Adgang til å gi opplysninger i forbindelse med helsesvekkelse av betydning for øvrig trafikksikkerhet</span></span><article class="legalP" id="kapittel-1-foreslåttparagraf-2-ledd-1">Lege, psykolog eller optiker kan uten hinder av taushetsplikt gi melding til offentlige myndigheter når det er grunn til å tro at en pasient som fører skinnegående kjøretøy eller fartøy på sjøen eller utfører tjeneste som los, har en helsesvekkelse som kan føre til skade på person. Første punktum gjelder kun dersom føreretten forutsetter helseerklæring. Pasienten skal få beskjed om at melding er gitt.</article><article class="legalP" id="kapittel-1-foreslåttparagraf-2-ledd-2">Departementet kan gi forskrift om hvordan meldinger etter første ledd skal gis og behandles av mottakeren. Departementet kan også gi forskrift om at første ledd skal gjelde tilsvarende for andre som utfører tjeneste av betydning for sikkerheten på sjøen eller på skinnegående kjøretøy.</article></article></section><section class="section" data-name="kapII" id="kapittel-2" data-lovdata-URL="LTI/lov/2021-06-18-116/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>