<!DOCTYPE html><html lang="no"><head><title>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-15-3602</dd><dt class="dokid">DokumentID</dt><dd class="dokid">LTI/forskrift/2021-12-15-3602</dd><dt class="ministry">Departement</dt><dd class="ministry"><ul><li>Arbeids- og sosialdepartementet</li></ul></dd><dt class="subunit">Etat</dt><dd class="subunit"><ul><li>Direktoratet for Arbeidstilsynet</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-06-1357</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-62/§1-3</li><li>lov/2005-06-17-62/§1-4</li><li>lov/2005-06-17-62/§2-2</li><li>lov/2005-06-17-62/§3-1</li><li>lov/2005-06-17-62/§3-2</li><li>lov/2005-06-17-62/§4-1</li><li>lov/2005-06-17-62/§4-2</li><li>lov/2005-06-17-62/§4-3</li><li>lov/2005-06-17-62/§4-4</li><li>lov/2005-06-17-62/§4-5</li><li>lov/2005-06-17-62/§5-5</li><li>forskrift/2021-06-29-2280</li></ul></dd><dt class="dateOfPublication">Kunngjort</dt><dd class="dateOfPublication">2021-12-16 16:00</dd><dt class="journalNumber">Journalnummer</dt><dd class="journalNumber">2021-2131</dd><dt class="titleShort">Korttittel</dt><dd class="titleShort">Endr. i forskrift om utførelse av arbeid</dd><dt class="title">Tittel</dt><dd class="title">Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Direktoratet for Arbeidstilsynet 15. desember 2021 med hjemmel i lov 17. juni 2005 nr. 62 om arbeidsmiljø, arbeidstid, stillingsvern mv. (arbeidsmiljøloven) § 1-3 tredje ledd første punktum, § 1-4 første ledd, § 2-2, § 3-1 siste ledd, § 3-2 siste ledd, § 4-1 siste ledd, § 4-2 fjerde ledd, § 4-3 femte ledd, § 4-4 siste ledd, § 4-5 sjette og syvende ledd og § 5-5, jf. delegeringsvedtak 29. juni 2021 nr. 2280.</dd><dt class="refid">RefID</dt><dd class="refid">forskrift/2021-12-15-3602</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)<ul class="tocSubUl"><li>I<ul class="tocSubUl"><li>§ 21-1. Risikovurdering ved gravearbeid</li><li>§ 21-2. Krav til opplæring i graving og arbeid i gravegroper</li><li>§ 21-3. Informasjon til arbeidstakerne om risiko ved gravearbeid</li><li>§ 21-4. Kompetansekrav</li><li>§ 21-5. Plan for arbeidet</li><li>§ 21-6. Kontroll av gravegrop</li><li>§ 21-7. Generelle forholdsregler ved gravearbeid</li><li>§ 21-8. Plassering av gravemasser</li><li>§ 21-9. Gravegroper som skal avstives</li><li>§ 21-10. Forstøtning og stabilisering av grunnen etter gravearbeid</li><li>§ 21-11. Fangdammer ved gravearbeid</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-15-3602" id="dokument"><h1>Forskrift om endring i forskrift om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid)</h1><section class="section" data-name="kapI" id="kapittel-1" data-lovdata-URL="LTI/forskrift/2021-12-15-3602/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 6. desember 2011 nr. 1357 om utførelse av arbeid, bruk av arbeidsutstyr og tilhørende tekniske krav (forskrift om utførelse av arbeid) gjøres følgende endringer:</article> <article class="defaultP" margin-top="true">§ 1-4 nr. 20 skal lyde:<ul class="defaultList"><li data-li-identifier="20." data-name="20."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>gravearbeid:</i> graving av grøfter, sjakter og andre gravegroper i jordmasser.</article></article></li></ul></article> <article class="defaultP" margin-top="true">Nåværende nr. 20 til 49 blir nr. 21 til 50.</article> <article class="defaultP" margin-top="true">Kapittel 21 skal lyde:</article><article class="futureLegalArticle" data-name="§21-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21-1</span>. <span class="legalArticleTitle">Risikovurdering ved gravearbeid</span></span><article class="legalP" id="kapittel-1-foreslåttparagraf-1-ledd-1">Før gravearbeidet startes skal arbeidsgiver kartlegge og dokumentere forhold som kan innebære risiko for arbeidstakernes sikkerhet. På grunnlag av kartleggingen skal arbeidsgiver gjennomføre en risikovurdering.</article><article class="legalP" id="kapittel-1-foreslåttparagraf-1-ledd-2">Det skal gjennomføres ny risikovurdering ved endringer i forhold som kan påvirke arbeidstakernes sikkerhet.</article><article class="legalP" id="kapittel-1-foreslåttparagraf-1-ledd-3">Risikovurderingen skal særlig ta hensyn til:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">grunnforhold og terreng</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">gravegropens dybde</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">værforhold</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">belastning på grunnen fra omkringliggende bygninger eller konstruksjoner, lagringsplasser, arbeidsutstyr og lignende</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-3-punkt-5"><article class="legalP" id="kapittel-1-foreslåttparagraf-1-ledd-3-punkt-5-ledd-1">plassering av gravemasser</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-3-punkt-6"><article class="legalP" id="kapittel-1-foreslåttparagraf-1-ledd-3-punkt-6-ledd-1">trafikale forhold i graveområdet</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-ledd-3-punkt-7"><article class="legalP" id="kapittel-1-foreslåttparagraf-1-ledd-3-punkt-7-ledd-1">plassering og bruk av arbeidsutstyr og materialer</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-ledd-3-punkt-8"><article class="legalP" id="kapittel-1-foreslåttparagraf-1-ledd-3-punkt-8-ledd-1">behov for avstivning</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-3-punkt-9"><article class="legalP" id="kapittel-1-foreslåttparagraf-1-ledd-3-punkt-9-ledd-1">installasjoner i grunnen</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-1-ledd-3-punkt-10"><article class="legalP" id="kapittel-1-foreslåttparagraf-1-ledd-3-punkt-10-ledd-1">kjemisk og biologisk helsefare</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-1-ledd-3-punkt-11"><article class="legalP" id="kapittel-1-foreslåttparagraf-1-ledd-3-punkt-11-ledd-1">fallende gjenstander</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-1-ledd-3-punkt-12"><article class="legalP" id="kapittel-1-foreslåttparagraf-1-ledd-3-punkt-12-ledd-1">fallfare</article></article></li><li data-li-identifier="m." data-name="m."><article class="listArticle" id="kapittel-1-foreslåttparagraf-1-ledd-3-punkt-13"><article class="legalP" id="kapittel-1-foreslåttparagraf-1-ledd-3-punkt-13-ledd-1">ergonomiske forhold</article></article></li><li data-li-identifier="n." data-name="n."><article class="listArticle" id="kapittel-1-foreslåttparagraf-1-ledd-3-punkt-14"><article class="legalP" id="kapittel-1-foreslåttparagraf-1-ledd-3-punkt-14-ledd-1">behov for evakuering og rømningsveier.</article></article></li></ul></article></article><article class="futureLegalArticle" data-name="§21-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 21-2</span>. <span class="legalArticleTitle">Krav til opplæring i graving og arbeid i gravegroper</span></span><article class="legalP" id="kapittel-1-foreslåttparagraf-2-ledd-1">Arbeidsgiver skal bare sette arbeidstakere som har gjennomgått særskilt opplæring i gravearbeid til graving dypere enn 1,25 meter.</article><article class="legalP" id="kapittel-1-foreslåttparagraf-2-ledd-2">Arbeidstakere som utfører arbeid i gravegroper skal ha gjennomgått opplæring for å kunne ivareta helse og sikkerhet.</article><article class="legalP" id="kapittel-1-foreslåttparagraf-2-ledd-3">Opplæringen skal gis av kompetente personer. Opplæringen skal gi arbeidstakerne nødvendige kunnskaper og ferdigheter om risiko og sikkerhetstiltak ved gravearbeider.</article><article class="legalP" id="kapittel-1-foreslåttparagraf-2-ledd-4">Opplæringen skal dokumenteres.</article></article><article class="futureLegalArticle" data-name="§21-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 21-3</span>. <span class="legalArticleTitle">Informasjon til arbeidstakerne om risiko ved gravearbeid</span></span><article class="legalP" id="kapittel-1-foreslåttparagraf-3-ledd-1">Arbeidsgiver skal sørge for at arbeidstakere får nødvendig informasjon om:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">risikovurderingene som er gjort av det aktuelle gravearbeidet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">hvilke vernetiltak som er nødvendige for sikker utførelse av arbeidet</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">hvordan særlige risikoforhold som kan oppstå, skal håndteres.</article></article></li></ul></article></article><article class="futureLegalArticle" data-name="§21-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 21-4</span>. <span class="legalArticleTitle">Kompetansekrav</span></span><article class="legalP" id="kapittel-1-foreslåttparagraf-4-ledd-1">Kun arbeidstakere som har nødvendig kompetanse kan bygge eller endre avstivinger i gravegrop.</article><article class="legalP" id="kapittel-1-foreslåttparagraf-4-ledd-2">Dersom gravegropen er dypere enn 2 meter, skal avstivningen dimensjoneres av en faglig kvalifisert person. Beregningene skal dokumenteres.</article><article class="legalP" id="kapittel-1-foreslåttparagraf-4-ledd-3">Før det graves under fundamenteringsnivå for bygningskonstruksjoner, eller der bakken påføres ekstra belastning, skal gravingen vurderes av person med geotekniske fagkunnskaper.</article><article class="legalP" id="kapittel-1-foreslåttparagraf-4-ledd-4">Før det graves grøft langs en skråningsfot, eller langs skråning som heller mer enn 1:10 inn mot grøfteside, skal gravingen vurderes av en person med nødvendige geotekniske kunnskaper før gravingen starter.</article><article class="legalP" id="kapittel-1-foreslåttparagraf-4-ledd-5">Konstruksjon, plassering, ombygging eller demontering av en fangdam eller senkekasse, skal bare skje under tilsyn av en kompetent person.</article></article><article class="futureLegalArticle" data-name="§21-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 21-5</span>. <span class="legalArticleTitle">Plan for arbeidet</span></span><article class="legalP" id="kapittel-1-foreslåttparagraf-5-ledd-1">Før det graves dypere enn 1,25 meter skal arbeidsgiver sørge for å utarbeide en plan for gravingen. Risikovurderingene som er gjennomført i henhold til § 21-1 skal ligge til grunn for planen.</article><article class="legalP" id="kapittel-1-foreslåttparagraf-5-ledd-2">Planen skal være lett tilgjengelig på arbeidsplassen. Planen skal oppbevares så lenge det er nødvendig for arbeidstakernes sikkerhet. Dersom det oppstår endringer som kan få betydning for arbeidstakernes sikkerhet, skal planen oppdateres.</article><article class="legalP" id="kapittel-1-foreslåttparagraf-5-ledd-3">Planen skal:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-3-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1">vise lengdeprofil med beskrivelse av jordarter ned til 1 meter under utgravingsnivået og installasjoner i grunnen.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-3-punkt-2"><article class="legalP" id="kapittel-1-foreslåttparagraf-5-ledd-3-punkt-2-ledd-1">vise typiske tverrprofiler. Når avstivning er planlagt, skal dette vises på tegningen.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-3-punkt-3"><article class="legalP" id="kapittel-1-foreslåttparagraf-5-ledd-3-punkt-3-ledd-1">vise plassering av gravemasser.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-3-punkt-4"><article class="legalP" id="kapittel-1-foreslåttparagraf-5-ledd-3-punkt-4-ledd-1">inneholde arbeidsinstruks som sikrer at gravearbeidet gjennomføres på en måte slik at arbeidstakernes helse og sikkerhet er ivaretatt på en fullt forsvarlig måte.</article></article></li></ul></article><article class="legalP" id="kapittel-1-foreslåttparagraf-5-ledd-4">Ved mindre arbeider og i krisesituasjoner kan planene forenkles til en skisse.</article></article><article class="futureLegalArticle" data-name="§21-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 21-6</span>. <span class="legalArticleTitle">Kontroll av gravegrop</span></span><article class="legalP" id="kapittel-1-foreslåttparagraf-6-ledd-1">Arbeidsgiver skal sørge for at det gjennomføres nødvendige kontroller av gravegropen før og under gravearbeidet.</article><article class="legalP" id="kapittel-1-foreslåttparagraf-6-ledd-2">Gravegroper skal kontrolleres av kompetent person før arbeidstakere starter arbeid i gropen.</article><article class="legalP" id="kapittel-1-foreslåttparagraf-6-ledd-3">Kontrollene skal utføres på en på egnet og faglig forsvarlig måte. Kontrollene skal dokumenteres.</article><article class="legalP" id="kapittel-1-foreslåttparagraf-6-ledd-4">Mens det pågår arbeid i en gravegrop, skal gropen kontrolleres med intervaller som er tilpasset risikoforholdene. Etter uvær, tørkeperioder, store nedbørsmengder eller andre forhold som kan påvirke stabiliteten, skal gravegropen alltid kontrolleres før den tas i bruk igjen. Gravegroper som det ikke har vært utført arbeid i på én uke eller mer, skal også kontrolleres før arbeid i gravgropen startes igjen.</article><article class="legalP" id="kapittel-1-foreslåttparagraf-6-ledd-5">Hellingsvinkler, avstivninger, utgravde områder, forstøtninger, fangdammer og senkekasser skal kontrolleres regelmessig for å sikre at nødvendig stabilitet og styrke opprettholdes.</article></article><article class="futureLegalArticle" data-name="§21-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 21-7</span>. <span class="legalArticleTitle">Generelle forholdsregler ved gravearbeid</span></span><article class="legalP" id="kapittel-1-foreslåttparagraf-7-ledd-1">Arbeidsgiver skal sørge for at arbeidstakerne ikke utsettes for fare på liv eller helse ved gravearbeid.</article><article class="legalP" id="kapittel-1-foreslåttparagraf-7-ledd-2">Gravegroper skal ha sikker adkomst.</article><article class="legalP" id="kapittel-1-foreslåttparagraf-7-ledd-3">Ved gravekanter som er lavere enn 2 meter, kan det brukes loddrette sider uten avstivning, med mindre det foreligger særlige faremomenter. For alle andre gravegroper som ikke er avstivet, skal sidene gis en forsvarlig helling.</article><article class="legalP" id="kapittel-1-foreslåttparagraf-7-ledd-4">I frossen jord kan det graves med loddrette sider når gravegropen skal fylles igjen før det er fare for opptining. Er det gravd dypere enn telen, skal sidene under telen avstives, når det er fare for utrasing som kan skade person.</article><article class="legalP" id="kapittel-1-foreslåttparagraf-7-ledd-5">Opphold i gravegropen under riving av avstivning, er kun tillatt i den grad det er nødvendig.</article><article class="legalP" id="kapittel-1-foreslåttparagraf-7-ledd-6">Dersom grunnen i umiddelbar nærhet av gravegropen har ekstra belastning, for eksempel bygning eller andre konstruksjoner, lagerplass, eller lignende, skal det tas spesielle forholdsregler.</article><article class="legalP" id="kapittel-1-foreslåttparagraf-7-ledd-7">I gravegroper dypere enn 1 meter skal det alltid være en eller flere rømningsveier. Rømningsveier skal tilfredsstille relevante krav i arbeidsplassforskriften § 2-21.</article></article><article class="futureLegalArticle" data-name="§21-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 21-8</span>. <span class="legalArticleTitle">Plassering av gravemasser</span></span><article class="legalP" id="kapittel-1-foreslåttparagraf-8-ledd-1">Gravemasser skal plasseres slik at de ikke kan forårsake utrasing, og slik at de ikke er til hinder for ferdsel i området.</article><article class="legalP" id="kapittel-1-foreslåttparagraf-8-ledd-2">Det skal være minimum 1 meter fri avstand mellom massens fyllingsfot og gravekanten.</article></article><article class="futureLegalArticle" data-name="§21-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 21-9</span>. <span class="legalArticleTitle">Gravegroper som skal avstives</span></span><article class="legalP" id="kapittel-1-foreslåttparagraf-9-ledd-1">Arbeidsgiver skal sørge for at gravegroper dypere enn 1,25 meter avstives, eller gis forsvarlig helning. Beregningene for avstivning skal kunne dokumenteres.</article><article class="legalP" id="kapittel-1-foreslåttparagraf-9-ledd-2">Avstivninger skal stikke minimum 0,10 meter over gravekanten.</article><article class="legalP" id="kapittel-1-foreslåttparagraf-9-ledd-3">Dersom det brukes prefabrikkerte avstivninger eller annet fysisk vern i gravegropen, skal bruksveiledning klart vise til hvilke dybder og til hvilke jordarter konstruksjonen er beregnet. Dersom det foreligger slik bruksveiledning, gjelder ikke kravet om at dokumenterte beregninger må være tilgjengelig på arbeidsplassen. Spunt regnes ikke som prefabrikkert avstivning.</article></article><article class="futureLegalArticle" data-name="§21-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 21-10</span>. <span class="legalArticleTitle">Forstøtning og stabilisering av grunnen etter gravearbeid</span></span><article class="legalP" id="kapittel-1-foreslåttparagraf-10-ledd-1">Arbeidsgiver skal sikre at det settes opp forstøtning så snart som mulig etter grunnarbeidet når stabiliteten i grunnen gjør det nødvendig for å ivareta arbeidstakernes sikkerhet.</article></article><article class="futureLegalArticle" data-name="§21-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 21-11</span>. <span class="legalArticleTitle">Fangdammer ved gravearbeid</span></span><article class="legalP" id="kapittel-1-foreslåttparagraf-11-ledd-1">Arbeidsgiver skal sørge for at forskalinger, midlertidige støtter og avstivninger er konstruert, beregnet, installert og vedlikeholdt slik at de kan motstå de påkjenninger de kan bli utsatt for.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-12-15-3602/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2022.</article></section></main></body></html>