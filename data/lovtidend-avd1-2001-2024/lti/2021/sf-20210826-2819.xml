<!DOCTYPE html><html lang="no"><head><title>Forskrift om endring i forskrift om opptak, studier og eksamen ved Stiftelsen Norsk Hestesenter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-08-26-2819</dd><dt class="dokid">DokumentID</dt><dd class="dokid">LTI/forskrift/2021-08-26-2819</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Stiftelsen Norsk Hestesenter</li></ul></dd><dt class="dateInForce">I kraft fra</dt><dd class="dateInForce">2021-08-26</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-10-21-2137</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>forskrift/2019-07-11-1005/§7</li></ul></dd><dt class="dateOfPublication">Kunngjort</dt><dd class="dateOfPublication">2021-09-24 14:45</dd><dt class="journalNumber">Journalnummer</dt><dd class="journalNumber">2021-1616</dd><dt class="titleShort">Korttittel</dt><dd class="titleShort">Endr. i forskrift om opptak, studier og eksamen ved Stiftelsen Norsk Hestesenter</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Stiftelsen Norsk Hestesenter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Stiftelsen Norsk Hestesenter 26. august 2021 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 7.</dd><dt class="refid">RefID</dt><dd class="refid">forskrift/2021-08-26-2819</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Stiftelsen Norsk Hestesenter<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-08-26-2819" id="dokument"><h1>Forskrift om endring i forskrift om opptak, studier og eksamen ved Stiftelsen Norsk Hestesenter</h1><section class="section" data-name="kapI" id="kapittel-1" data-lovdata-URL="LTI/forskrift/2021-08-26-2819/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 21. oktober 2020 nr. 2137 om opptak, studier og eksamen ved Stiftelsen Norsk Hestesenter gjøres følgende endringer:</article> <article class="defaultP" margin-top="true">§ 2-4 skal lyde:</article><article class="legalP" id="kapittel-1-ledd-2">Opptakskomiteen oppnevnes av styret for Stiftelsen Norsk Hestesenter og består av tre personer, hvorav én av disse ikke er blant de ansatte ved skolen. Endelig opptak og rangering av søkerne foretas i henhold til opptakskrav i samlet møte hvor medlemmene i nemnda er likestilte. En sekretær fører protokoll som underskrives av medlemmene i nemnda. Vurderingskriteriene er beskrevet i studieplanen til den enkelte utdanning.</article> <article class="defaultP" margin-top="true">§ 3-2 første og annet ledd skal lyde:</article><article class="numberedLegalP" data-numerator="1" id="kapittel-1-nummer-1">(1) En skikkethetsvurdering skal avdekke om studenten har de nødvendige forutsetninger for å kunne utøve yrket. En student som i utdanning eller i fremtidig yrkesutøvelse kan utgjøre fare for liv, fysisk og/eller psykisk helse, rettigheter eller sikkerhet til barn, unge eller voksne i sårbare situasjoner, er ikke skikket til yrket.</article><article class="numberedLegalP" data-numerator="2" id="kapittel-1-nummer-2">(2) Skikkethetsvurdering skal foregå ved alle utdanninger der studenten kan utgjøre en fare, jf. § 3-2 første ledd i denne forskrift. Dette gjelder samtlige fagskoleutdanninger av hestepersonell og det vil framgå av den enkelte studieplan om utdanningen er omfattet av skikkethetsvurdering. Skikkethetsvurderingen skal inngå i en helhetsvurdering av studentens forutsetninger for å kunne fungere i yrket.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-08-26-2819/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft fra 26. august 2021.</article></section></main></body></html>