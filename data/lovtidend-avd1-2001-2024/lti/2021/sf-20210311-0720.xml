<!DOCTYPE html><html lang="no"><head><title>Forskrift om endring i forskrift om studier ved Norges teknisk-naturvitenskapelige universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-11-720</dd><dt class="dokid">DokumentID</dt><dd class="dokid">LTI/forskrift/2021-03-11-720</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges teknisk-naturvitenskapelige universitet (NTNU)</li></ul></dd><dt class="dateInForce">I kraft fra</dt><dd class="dateInForce">Fra og med studieåret 2022–2023 (2022-08-01)</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-08-1449</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-9</li></ul></dd><dt class="dateOfPublication">Kunngjort</dt><dd class="dateOfPublication">2021-03-17 16:20</dd><dt class="lastupdated">Rettet</dt><dd class="lastupdated">2021-03-18 (manglende §-tegn satt i foran 5-11).</dd><dt class="journalNumber">Journalnummer</dt><dd class="journalNumber">2021-0366</dd><dt class="titleShort">Korttittel</dt><dd class="titleShort">Endr. i forskrift om studier ved NTNU</dd><dt class="title">Tittel</dt><dd class="title">Forskrift om endring i forskrift om studier ved Norges teknisk-naturvitenskapelige universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 11. mars 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-9 syvende ledd.</dd><dt class="refid">RefID</dt><dd class="refid">forskrift/2021-03-11-720</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Norges teknisk-naturvitenskapelige universitet (NTNU)<ul class="tocSubUl"><li>I<ul class="tocSubUl"><li>§ 5-11. Særskilt om mappevurdering</li><li>§ 5-12. Særskilt om muntlig eksamen og praktisk eksamen</li><li>§ 5-13. Særskilt om skriftlig eksamen under tilsyn</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-11-720" id="dokument"><h1>Forskrift om endring i forskrift om studier ved Norges teknisk-naturvitenskapelige universitet (NTNU)</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-11-720/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 5-11 skal lyde:</article><article class="futureLegalArticle" data-name="§5-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-11</span>. <span class="legalArticleTitle">Særskilt om mappevurdering</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Mappevurdering er en vurderingsform der endelig karakter fastsettes på grunnlag av ett eller flere arbeider som utføres i løpet av den tiden emnet pågår eller samlet mot slutten av emnet. Prosess og progresjon kan inngå i denne vurderingen.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Arbeidene gis ikke karakter hver for seg, men utgjør samlet grunnlaget for karakterfastsettelse. Det skal i emnebeskrivelsen, eller senest før semesterstart, gis utfyllende informasjon om hvilke arbeider som inngår i vurderingsgrunnlaget, hvilken form disse skal ha og hvorvidt det gis tilbakemeldinger underveis.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Skriftlig eksamen under tilsyn eller vurderingsformer som ikke kan etterprøves kan ikke inngå som del av mappevurdering. Justerende muntlig kan inngå i vurderingen når endelig karakter skal settes.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Mappevurdering kan gjennomføres som eneste vurderingsform, eller som delvurdering i kombinasjon med andre delvurderinger.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) For utsatt eksamen gjelder forskrift om studier ved NTNU § 5-6 (2).</article></article> <article class="defaultP" margin-top="true">§ 5-12 skal lyde:</article><article class="futureLegalArticle" data-name="§5-12" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-12</span>. <span class="legalArticleTitle">Særskilt om muntlig eksamen og praktisk eksamen</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Muntlig eksamen og praktisk eksamen er vurderingsformer hvor studentenes vurderingsuttrykk produseres og vurderes i sanntid.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Muntlig eksamen og praktisk eksamen kan gjennomføres individuelt eller i gruppe.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Muntlig eksamen og praktisk eksamen kan gjennomføres som selvstendig vurderingsform, eller i kombinasjon med andre delvurderinger, men kan ikke inngå i mappevurdering dersom dette ikke er etterprøvbart.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Justerende muntlig er en muntlig prøve som har særlig tett sammenheng med et forutgående arbeid. Det gis ikke en selvstendig karakter på det forutgående arbeidet, men justerende muntlig inngår i vurderingen når karakteren fastsettes.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) For utsatt eksamen gjelder forskrift om studier ved NTNU § 5-6 (1) og (2).</article></article> <article class="defaultP" margin-top="true">§ 5-13 skal lyde:</article><article class="futureLegalArticle" data-name="§5-13" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-13</span>. <span class="legalArticleTitle">Særskilt om skriftlig eksamen under tilsyn</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Skriftlig eksamen under tilsyn er en vurderingsform som avholdes i lokaler anvist av NTNU, og under tilsyn av personer utpekt av institusjonen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Skriftlig eksamen under tilsyn kan gjennomføres som eneste vurderingsform, eller i kombinasjon med andre delvurderinger. Skriftlig eksamen under tilsyn kan ikke inngå i mappevurdering.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) For utsatt eksamen gjelder forskrift om studier ved NTNU § 5-6 (1).</article></article> <article class="defaultP" margin-top="true">Gjeldende § 5-11 blir § 5-14.</article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-11-720/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med studieåret 2022–2023 (1. august 2022).</article></section></main></body></html>