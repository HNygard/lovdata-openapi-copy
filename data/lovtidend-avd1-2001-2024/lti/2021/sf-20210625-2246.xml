<!DOCTYPE html><html lang="no"><head><title>Forskrift om nasjonal sertifisering av luftfartøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-06-25-2246</dd><dt class="dokid">DokumentID</dt><dd class="dokid">LTI/forskrift/2021-06-25-2246</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2021-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-07-19-4047</li><li>forskrift/2004-02-24-434</li><li>forskrift/2004-02-24-468</li><li>forskrift/2007-01-19-59</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§4-1</li><li>lov/1993-06-11-101/§4-3</li><li>lov/1993-06-11-101/§4-5</li><li>lov/1993-06-11-101/§4-7</li><li>lov/1993-06-11-101/§4-9</li><li>lov/1993-06-11-101/§4-10</li><li>lov/1993-06-11-101/§15-4</li><li>forskrift/2001-04-06-321</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2021-07-01 17:35</dd><dt class="journalNumber">Journalnummer</dt><dd class="journalNumber">2021-1278</dd><dt class="titleShort">Korttittel</dt><dd class="titleShort">Forskrift om nasjonal sertifisering av luftfartøy</dd><dt class="title">Tittel</dt><dd class="title">Forskrift om nasjonal sertifisering av luftfartøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 25. juni 2021 med hjemmel i lov 11. juni 1993 nr. 101 om luftfart (luftfartsloven) § 4-1, § 4-3 første ledd, § 4-5 tredje ledd, § 4-7, § 4-9, § 4-10 og § 15-4, jf. delegeringsvedtak 6. april 2001 nr. 321 og delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2021-06-25-2246</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om nasjonal sertifisering av luftfartøy<ul class="tocSubUl"><li>Kapittel 1. Innledende bestemmelser<ul class="tocSubUl"><li>§ 1. Virkeområde</li><li>§ 2. Definisjoner</li></ul></li><li>Kapittel 2. Søknad om luftdyktighetsbevis<ul class="tocSubUl"><li>§ 3. Forhåndskonferanse</li><li>§ 4. Søknad</li><li>§ 5. Språk</li><li>§ 6. Vedlikeholdsrapport</li><li>§ 7. Besiktigelse</li><li>§ 8. Teknisk kontrollflyging</li><li>§ 9. Prøveflyging</li><li>§ 10. Særskilt flygetillatelse for teknisk kontrollflyging eller prøveflyging</li><li>§ 11. Luftdyktighetsbevis</li><li>§ 12. Første gangs utstedelse av N-ARC</li><li>§ 13. Gyldighet av luftdyktighetsbevis og særskilt luftdyktighetsbevis</li><li>§ 14. Støysertifikat</li><li>§ 15. Søknad om særskilt flygetillatelse for enkeltflyging</li></ul></li><li>Kapittel 3. Krav til luftfartøy, komponenter, deler og utstyr<ul class="tocSubUl"><li>§ 16. Luftdyktighet</li><li>§ 17. Luftdyktighet for motor, propell, gangtidskomponenter og andre kritiske komponenter</li><li>§ 18. Råmaterialer og forbruksmateriell</li><li>§ 19. Dokumentasjon ved egenproduksjon</li><li>§ 20. Identifikasjon</li><li>§ 21. Flygehåndbok</li><li>§ 22. Vekt og balanse</li><li>§ 23. Merking og skilt</li><li>§ 24. Merking av luftfartøyet og tekniske journaler – tilleggskrav for luftfartøy i eksperimental-klassen</li><li>§ 25. Luftdyktighetspåbud</li><li>§ 26. Vedlikeholdsanbefalinger</li><li>§ 27. Støykrav</li><li>§ 28. Tidligere militære luftfartøy</li></ul></li><li>Kapittel 4. Prøveflyging<ul class="tocSubUl"><li>§ 29. Prøveflygingsprogram</li><li>§ 30. Søknad</li><li>§ 31. Besiktigelse</li><li>§ 32. Godkjenning av prøveflygingsprogram</li><li>§ 33. Særskilt flygetillatelse for prøveflyging</li><li>§ 34. Gjennomføring av prøveflyging</li><li>§ 35. Avsluttet prøveflyging</li><li>§ 36. Gjenopptakelse av prøveflygingsprogram</li></ul></li><li>Kapittel 5. Tilbakekall og overtredelsesgebyr<ul class="tocSubUl"><li>§ 37. Tilbakekall av særskilt flygetillatelse for prøveflyging</li><li>§ 38. Tilbakekall av luftdyktighetsbevis eller særskilt luftdyktighetsbevis</li><li>§ 39. Overtredelsesgebyr</li></ul></li><li>Kapittel 6. Ikrafttredelse og overgangsregler<ul class="tocSubUl"><li>§ 40. Ikrafttredelse og oppheving av forskrifter</li><li>§ 41. Overgangsregler</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-06-25-2246" id="dokument"><h1>Forskrift om nasjonal sertifisering av luftfartøy</h1><section class="section" data-name="kap1" id="kapittel-1" data-lovdata-URL="LTI/forskrift/2021-06-25-2246/KAPITTEL_1"><h2>Kapittel 1. Innledende bestemmelser</h2><article class="legalArticle" data-lovdata-URL="LTI/forskrift/2021-06-25-2246/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h3><article class="legalP" id="kapittel-1-paragraf-1-ledd-1">Forskriften gjelder for bemannet luftfartøy som ikke reguleres av det felleseuropeiske regelverket for luftfartøy gjennom<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-1-ledd-1-punkt-1"><article class="legalP" id="kapittel-1-paragraf-1-ledd-1-punkt-1-ledd-1">typesertifikat utstedt eller validert av EASA</article></article></li><li data-li-identifier="b." data-name="b."><article class="listArticle" id="kapittel-1-paragraf-1-ledd-1-punkt-2"><article class="legalP" id="kapittel-1-paragraf-1-ledd-1-punkt-2-ledd-1">Specific Airworthiness Specification utstedt av EASA</article></article></li><li data-li-identifier="c." data-name="c."><article class="listArticle" id="kapittel-1-paragraf-1-ledd-1-punkt-3"><article class="legalP" id="kapittel-1-paragraf-1-ledd-1-punkt-3-ledd-1">flygetillatelse (permit to fly) utstedt etter det felleseuropeiske regelverket.</article></article></li></ul></article><article class="legalP" id="kapittel-1-paragraf-1-ledd-2">Forskriften gjelder for amatørbygd luftfartøy som har vært luftdyktig.</article><article class="legalP" id="kapittel-1-paragraf-1-ledd-3">Forskriften gjelder ikke for mikrofly og luftfartøy som kun brukes til statsluftfart.</article></article><article class="legalArticle" data-lovdata-URL="LTI/forskrift/2021-06-25-2246/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="legalP" id="kapittel-1-paragraf-2-ledd-1">I denne forskrift forstås med:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1"><i>luftfartøy i normalklassen:</i> luftfartøy som oppfyller kravene i et typesertifikat og som har en typesertifikatholder.</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1"><i>luftfartøy i eksperimental-klassen:</i> luftfartøy som ikke har et gyldig typesertifikat, eller som fraviker kravene i et typesertifikat, eller ikke oppfyller kravene i et typesertifikat.</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-1-punkt-3"><article class="legalP" id="kapittel-1-paragraf-2-ledd-1-punkt-3-ledd-1"><i>typesertifikat:</i> dokument utstedt av en stat eller luftfartsmyndighet som definerer konstruksjonen av en luftfartøytype, motor eller propell.</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-1-punkt-4"><article class="legalP" id="kapittel-1-paragraf-2-ledd-1-punkt-4-ledd-1"><i>luftdyktighetsbevis:</i> fellesbetegnelse for luftdyktighetsbevis og særskilt luftdyktighetsbevis.</article></article></li><li data-li-identifier="e." data-name="e."><article class="listArticle" id="kapittel-1-paragraf-2-ledd-1-punkt-5"><article class="legalP" id="kapittel-1-paragraf-2-ledd-1-punkt-5-ledd-1"><i>luftdyktighetspåbud:</i> påbud utstedt av typeansvarlig land (state of design) eller Luftfartstilsynet, om tiltak som må utføres på allerede godkjent luftfartøy, deler og komponenter for å opprettholde luftdyktighet.</article></article></li><li data-li-identifier="f." data-name="f."><article class="listArticle" id="kapittel-1-paragraf-2-ledd-1-punkt-6"><article class="legalP" id="kapittel-1-paragraf-2-ledd-1-punkt-6-ledd-1"><i>N-ARC:</i> nasjonal ARC (Airworthiness Review Certificate).</article></article></li><li data-li-identifier="g." data-name="g."><article class="listArticle" id="kapittel-1-paragraf-2-ledd-1-punkt-7"><article class="legalP" id="kapittel-1-paragraf-2-ledd-1-punkt-7-ledd-1"><i>N-Part-145:</i> Part-145 som har avgitt selverklæring etter forskrift 25. juni 2021 nr. 2247 om kontinuerlig luftdyktighet for nasjonalt sertifiserte luftfartøy, nasjonal Part-145.</article></article></li><li data-li-identifier="h." data-name="h."><article class="listArticle" id="kapittel-1-paragraf-2-ledd-1-punkt-8"><article class="legalP" id="kapittel-1-paragraf-2-ledd-1-punkt-8-ledd-1"><i>N-CAMO:</i> CAMO (Continuing Airworthiness Management Organisation) som har avgitt selverklæring etter forskrift 25. juni 2021 nr. 2247 om kontinuerlig luftdyktighet for nasjonalt sertifiserte luftfartøy, nasjonal CAMO.</article></article></li><li data-li-identifier="i." data-name="i."><article class="listArticle" id="kapittel-1-paragraf-2-ledd-1-punkt-9"><article class="legalP" id="kapittel-1-paragraf-2-ledd-1-punkt-9-ledd-1"><i>N-CAO:</i> CAO som har avgitt selverklæring etter forskrift 25. juni 2021 nr. 2247 om kontinuerlig luftdyktighet for nasjonalt sertifiserte luftfartøy, nasjonal CAO.</article></article></li></ul></article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-06-25-2246/KAPITTEL_2"><h2>Kapittel 2. Søknad om luftdyktighetsbevis</h2><article class="legalArticle" data-lovdata-URL="LTI/forskrift/2021-06-25-2246/§3" data-name="§3" id="kapittel-2-paragraf-1"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Forhåndskonferanse</span></h3><article class="legalP" id="kapittel-2-paragraf-1-ledd-1">Enhver har rett til å be om en forhåndskonferanse for å få en vurdering av om et luftfartøy vil kunne oppnå luftdyktighet. Luftfartstilsynet skal så langt det er mulig tilby slik forhåndskonferanse senest tre uker etter å ha mottatt henvendelsen.</article></article><article class="legalArticle" data-lovdata-URL="LTI/forskrift/2021-06-25-2246/§4" data-name="§4" id="kapittel-2-paragraf-2"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Søknad</span></h3><article class="legalP" id="kapittel-2-paragraf-2-ledd-1">Søknad om luftdyktighetsbevis for luftfartøy skal være på skjema som Luftfartstilsynet har publisert, og må ha vedlagt:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">beskrivelse av luftfartøyets opprinnelse og dokumentasjon for brukshistorikk</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">liste over teknisk og operativ status</article></article></li><li data-li-identifier="c." data-name="c."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">plan for å oppnå luftdyktighet</article></article></li><li data-li-identifier="d." data-name="d."><article class="listArticle" id="kapittel-2-paragraf-2-ledd-1-punkt-4"><article class="legalP" id="kapittel-2-paragraf-2-ledd-1-punkt-4-ledd-1">flygehåndbok</article></article></li><li data-li-identifier="e." data-name="e."><article class="listArticle" id="kapittel-2-paragraf-2-ledd-1-punkt-5"><article class="legalP" id="kapittel-2-paragraf-2-ledd-1-punkt-5-ledd-1">tidligere luftdyktighetsbevis eller eksportluftdyktighetsbevis dersom luftfartøyet er importert og slikt bevis er utstedt av eksportlandet</article></article></li><li data-li-identifier="f." data-name="f."><article class="listArticle" id="kapittel-2-paragraf-2-ledd-1-punkt-6"><article class="legalP" id="kapittel-2-paragraf-2-ledd-1-punkt-6-ledd-1">konstruksjons- og produksjonsattest dersom luftfartøyet er en replika</article></article></li><li data-li-identifier="g." data-name="g."><article class="listArticle" id="kapittel-2-paragraf-2-ledd-1-punkt-7"><article class="legalP" id="kapittel-2-paragraf-2-ledd-1-punkt-7-ledd-1">byggejournal eller annen dokumentasjon for byggeprosess dersom luftfartøyet er amatørbygget</article></article></li><li data-li-identifier="h." data-name="h."><article class="listArticle" id="kapittel-2-paragraf-2-ledd-1-punkt-8"><article class="legalP" id="kapittel-2-paragraf-2-ledd-1-punkt-8-ledd-1">vedlikeholdsrapport.</article></article></li></ul></article><article class="legalP" id="kapittel-2-paragraf-2-ledd-2">Med replika menes en kopi av en luftfartøytype med opprinnelig design fra før 1. januar 1955, hvor produksjonen av luftfartøytypen opphørte før 1. januar 1975, og den strukturelle designen er lik den opprinnelige. Dersom det ikke er mulig å fremskaffe konstruksjons- og produksjonsattest, kan annen relevant dokumentasjon vedlegges.</article><article class="legalP" id="kapittel-2-paragraf-2-ledd-3">Luftfartstilsynet kan kreve ytterligere dokumentasjon.</article></article><article class="legalArticle" data-lovdata-URL="LTI/forskrift/2021-06-25-2246/§5" data-name="§5" id="kapittel-2-paragraf-3"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Språk</span></h3><article class="legalP" id="kapittel-2-paragraf-3-ledd-1">Søknader og dokumentasjon som skal fremlegges for Luftfartstilsynet må være på et skandinavisk språk eller engelsk.</article></article><article class="legalArticle" data-lovdata-URL="LTI/forskrift/2021-06-25-2246/§6" data-name="§6" id="kapittel-2-paragraf-4"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Vedlikeholdsrapport</span></h3><article class="legalP" id="kapittel-2-paragraf-4-ledd-1">Vedlikeholdsrapport som bekrefter luftdyktighet kan utstedes av<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-ledd-1-punkt-1"><article class="legalP" id="kapittel-2-paragraf-4-ledd-1-punkt-1-ledd-1">N-Part-145, N-CAO eller Part-66 flytekniker, eller</article></article></li><li data-li-identifier="b." data-name="b."><article class="listArticle" id="kapittel-2-paragraf-4-ledd-1-punkt-2"><article class="legalP" id="kapittel-2-paragraf-4-ledd-1-punkt-2-ledd-1">godkjent vedlikeholdsordning for luftfartøyet, jf. forskrift 25. juni 2021 nr. 2247 om kontinuerlig luftdyktighet for nasjonalt sertifiserte luftfartøy § 8 og § 19 første ledd bokstav c.</article></article></li></ul></article><article class="legalP" id="kapittel-2-paragraf-4-ledd-2">En vedlikeholdsrapport må ikke være utstedt mer enn 30 dager før søknadstidspunktet.</article></article><article class="legalArticle" data-lovdata-URL="LTI/forskrift/2021-06-25-2246/§7" data-name="§7" id="kapittel-2-paragraf-5"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Besiktigelse</span></h3><article class="legalP" id="kapittel-2-paragraf-5-ledd-1">Luftfartstilsynet skal gjennomføre besiktigelse av luftfartøyet. Luftfartstilsynet kan i særlige tilfeller unnlate å gjennomføre besiktigelse.</article></article><article class="legalArticle" data-lovdata-URL="LTI/forskrift/2021-06-25-2246/§8" data-name="§8" id="kapittel-2-paragraf-6"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Teknisk kontrollflyging</span></h3><article class="legalP" id="kapittel-2-paragraf-6-ledd-1">Luftfartstilsynet kan kreve at det gjennomføres teknisk kontrollflyging for å verifisere luftdyktighet. Teknisk kontrollflyging skal gjennomføres av fartøysjef med erfaring fra tilsvarende operasjoner.</article></article><article class="legalArticle" data-lovdata-URL="LTI/forskrift/2021-06-25-2246/§9" data-name="§9" id="kapittel-2-paragraf-7"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Prøveflyging</span></h3><article class="legalP" id="kapittel-2-paragraf-7-ledd-1">Luftfartstilsynet kan kreve at det gjennomføres prøveflyging, jf. § 29–§ 36.</article></article><article class="legalArticle" data-lovdata-URL="LTI/forskrift/2021-06-25-2246/§10" data-name="§10" id="kapittel-2-paragraf-8"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Særskilt flygetillatelse for teknisk kontrollflyging eller prøveflyging</span></h3><article class="legalP" id="kapittel-2-paragraf-8-ledd-1">Luftfartstilsynet kan utstede særskilt flygetillatelse for teknisk kontrollflyging eller prøveflyging. Luftfartøyet må være registrert i Norges luftfartøyregister.</article><article class="legalP" id="kapittel-2-paragraf-8-ledd-2">Særskilt flygetillatelse kan kun benyttes til flyging som inngår som ledd i den tekniske kontrollflygingen eller prøveflygingsprogrammet. Enhver annen flyging er forbudt.</article></article><article class="legalArticle" data-lovdata-URL="LTI/forskrift/2021-06-25-2246/§11" data-name="§11" id="kapittel-2-paragraf-9"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Luftdyktighetsbevis</span></h3><article class="legalP" id="kapittel-2-paragraf-9-ledd-1">Luftfartstilsynet utsteder luftdyktighetsbevis når et luftfartøy etter en konkret vurdering anses som luftdyktig. Vurderingen skal gjøres på grunnlag av mottatt dokumentasjon og de opplysninger som fremkommer gjennom eventuell besiktigelse.</article><article class="legalP" id="kapittel-2-paragraf-9-ledd-2">For luftfartøy i normalklassen utstedes det luftdyktighetsbevis. For luftfartøy i eksperimental-klassen utstedes det særskilt luftdyktighetsbevis. For amatørbygd luftfartøy utstedes det særskilt luftdyktighetsbevis, amatørbygd. Luftfartstilsynet kan når det er nødvendig av hensyn til flysikkerheten, fastsette operative eller tekniske begrensninger i særskilt luftdyktighetsbevis og særskilt luftdyktighetsbevis, amatørbygd.</article></article><article class="legalArticle" data-lovdata-URL="LTI/forskrift/2021-06-25-2246/§12" data-name="§12" id="kapittel-2-paragraf-10"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Første gangs utstedelse av N-ARC</span></h3><article class="legalP" id="kapittel-2-paragraf-10-ledd-1">Luftfartstilsynet utsteder første gangs N-ARC basert på vedlikeholdsrapporten.</article></article><article class="legalArticle" data-lovdata-URL="LTI/forskrift/2021-06-25-2246/§13" data-name="§13" id="kapittel-2-paragraf-11"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Gyldighet av luftdyktighetsbevis og særskilt luftdyktighetsbevis</span></h3><article class="legalP" id="kapittel-2-paragraf-11-ledd-1">Luftdyktighetsbevis og særskilt luftdyktighetsbevis er gyldig så lenge det foreligger en N-ARC og kravene til vedlikehold og kontinuerlig luftdyktighet opprettholdes.</article></article><article class="legalArticle" data-lovdata-URL="LTI/forskrift/2021-06-25-2246/§14" data-name="§14" id="kapittel-2-paragraf-12"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Støysertifikat</span></h3><article class="legalP" id="kapittel-2-paragraf-12-ledd-1">Luftfartstilsynet skal utstede støysertifikat når luftfartøyet etter en konkret vurdering anses for å tilfredsstille relevante støykrav. Søknad om støysertifikat må ha vedlagt kopi av luftfartøyets tidligere støysertifikat eller målerapport.</article><article class="legalP" id="kapittel-2-paragraf-12-ledd-2">Støysertifikatet er ikke lenger gyldig hvis det utføres modifikasjon på luftfartøy, motor eller propell som påvirker støyverdien.</article></article><article class="legalArticle" data-lovdata-URL="LTI/forskrift/2021-06-25-2246/§15" data-name="§15" id="kapittel-2-paragraf-13"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Søknad om særskilt flygetillatelse for enkeltflyging</span></h3><article class="legalP" id="kapittel-2-paragraf-13-ledd-1">For luftfartøy som er teknisk luftdyktig, kan det søkes om særskilt flygetillatelse for enkeltflyging. Søknaden kan bare innvilges hvis det er sannsynliggjort at flygingen kan gjennomføres på en sikker måte.</article><article class="legalP" id="kapittel-2-paragraf-13-ledd-2">Særskilt flygetillatelse gjelder kun for én eller flere bestemte flyginger, med nødvendige mellomlandinger, og kun i norsk luftrom. Luftfartøyet må være registrert i Norges luftfartøyregister og være forsikret etter luftfartsloven § 11-2. Det må foreligge attest i teknisk journal for at luftfartøyet har luftdyktighet for den aktuelle flygingen.</article><article class="legalP" id="kapittel-2-paragraf-13-ledd-3">Søknaden må inneholde<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-13-ledd-3-punkt-1"><article class="legalP" id="kapittel-2-paragraf-13-ledd-3-punkt-1-ledd-1">beskrivelse av flygeplan</article></article></li><li data-li-identifier="b." data-name="b."><article class="listArticle" id="kapittel-2-paragraf-13-ledd-3-punkt-2"><article class="legalP" id="kapittel-2-paragraf-13-ledd-3-punkt-2-ledd-1">tidsperiode for når tillatelsen skal benyttes</article></article></li><li data-li-identifier="c." data-name="c."><article class="listArticle" id="kapittel-2-paragraf-13-ledd-3-punkt-3"><article class="legalP" id="kapittel-2-paragraf-13-ledd-3-punkt-3-ledd-1">redegjørelse for årsaken til at tillatelse til enkeltflyging er nødvendig</article></article></li><li data-li-identifier="d." data-name="d."><article class="listArticle" id="kapittel-2-paragraf-13-ledd-3-punkt-4"><article class="legalP" id="kapittel-2-paragraf-13-ledd-3-punkt-4-ledd-1">redegjørelse for kompenserende tiltak for å sikre luftdyktighet for den aktuelle flygingen</article></article></li><li data-li-identifier="e." data-name="e."><article class="listArticle" id="kapittel-2-paragraf-13-ledd-3-punkt-5"><article class="legalP" id="kapittel-2-paragraf-13-ledd-3-punkt-5-ledd-1">informasjon om operative begrensninger.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-06-25-2246/KAPITTEL_3"><h2>Kapittel 3. Krav til luftfartøy, komponenter, deler og utstyr</h2><article class="legalArticle" data-lovdata-URL="LTI/forskrift/2021-06-25-2246/§16" data-name="§16" id="kapittel-3-paragraf-1"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Luftdyktighet</span></h3><article class="legalP" id="kapittel-3-paragraf-1-ledd-1">Et luftfartøy er luftdyktig når design, konstruksjon og vedlikehold er slik at det kan opereres trygt. Det skal legges til grunn relevante anerkjente standarder.</article><article class="legalP" id="kapittel-3-paragraf-1-ledd-2">Luftfartstilsynet kan utstede luftdyktighetsbevis også der det er lagt til grunn alternative standarder for design, konstruksjon eller vedlikehold, forutsatt at det er dokumentert at luftfartøyet er luftdyktig.</article></article><article class="legalArticle" data-lovdata-URL="LTI/forskrift/2021-06-25-2246/§17" data-name="§17" id="kapittel-3-paragraf-2"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Luftdyktighet for motor, propell, gangtidskomponenter og andre kritiske komponenter</span></h3><article class="legalP" id="kapittel-3-paragraf-2-ledd-1">Motor, propell, gangtidskomponenter og andre kritiske komponenter som monteres i et luftfartøy, må være luftdyktig og oppfylle luftdyktighetskravene spesifisert i vedlikeholdsunderlaget. Med kritiske komponenter skal forstås komponenter, deler og utstyr som er avgjørende for luftdyktigheten.</article><article class="legalP" id="kapittel-3-paragraf-2-ledd-2">Luftdyktigheten må dokumenteres.</article></article><article class="legalArticle" data-lovdata-URL="LTI/forskrift/2021-06-25-2246/§18" data-name="§18" id="kapittel-3-paragraf-3"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Råmaterialer og forbruksmateriell</span></h3><article class="legalP" id="kapittel-3-paragraf-3-ledd-1">Råmaterialer og forbruksmateriell som skal brukes i et luftfartøy, eller i komponenter, deler og utstyr til bruk i et luftfartøy, skal samsvare med materialspesifikasjon for formålet.</article></article><article class="legalArticle" data-lovdata-URL="LTI/forskrift/2021-06-25-2246/§19" data-name="§19" id="kapittel-3-paragraf-4"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Dokumentasjon ved egenproduksjon</span></h3><article class="legalP" id="kapittel-3-paragraf-4-ledd-1">Ved egenproduksjon av deler til luftfartøy må det kunne dokumenteres at design-, produksjons- og materialstandard er fulgt.</article></article><article class="legalArticle" data-lovdata-URL="LTI/forskrift/2021-06-25-2246/§20" data-name="§20" id="kapittel-3-paragraf-5"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Identifikasjon</span></h3><article class="legalP" id="kapittel-3-paragraf-5-ledd-1">I et luftfartøy skal luftfartøy, motor, propell og gangtidskomponenter være identifisert og merket med opplysninger om typebetegnelse og serienummer.</article></article><article class="legalArticle" data-lovdata-URL="LTI/forskrift/2021-06-25-2246/§21" data-name="§21" id="kapittel-3-paragraf-6"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Flygehåndbok</span></h3><article class="legalP" id="kapittel-3-paragraf-6-ledd-1">Det skal foreligge en oppdatert flygehåndbok som beskriver luftfartøyets<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-6-ledd-1-punkt-1"><article class="legalP" id="kapittel-3-paragraf-6-ledd-1-punkt-1-ledd-1">tekniske og operative prosedyrer, inkludert sjekklister</article></article></li><li data-li-identifier="b." data-name="b."><article class="listArticle" id="kapittel-3-paragraf-6-ledd-1-punkt-2"><article class="legalP" id="kapittel-3-paragraf-6-ledd-1-punkt-2-ledd-1">begrensninger</article></article></li><li data-li-identifier="c." data-name="c."><article class="listArticle" id="kapittel-3-paragraf-6-ledd-1-punkt-3"><article class="legalP" id="kapittel-3-paragraf-6-ledd-1-punkt-3-ledd-1">merking og skilter</article></article></li><li data-li-identifier="d." data-name="d."><article class="listArticle" id="kapittel-3-paragraf-6-ledd-1-punkt-4"><article class="legalP" id="kapittel-3-paragraf-6-ledd-1-punkt-4-ledd-1">instrumenter og utstyr</article></article></li><li data-li-identifier="e." data-name="e."><article class="listArticle" id="kapittel-3-paragraf-6-ledd-1-punkt-5"><article class="legalP" id="kapittel-3-paragraf-6-ledd-1-punkt-5-ledd-1">operasjonsparametere.</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2246/§22" data-name="§22" id="kapittel-3-paragraf-7"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Vekt og balanse</span></h3><article class="legalP" id="kapittel-3-paragraf-7-ledd-1">Maksimal avgangsmasse (MTOM) for et luftfartøy må ikke overstige verdien oppgitt i flygehåndboken. Luftfartøyets vekt og balanse må til enhver tid være i samsvar med luftfartøyets konfigurasjon.</article></article><article class="legalArticle" data-lovdata-URL="LTI/forskrift/2021-06-25-2246/§23" data-name="§23" id="kapittel-3-paragraf-8"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Merking og skilt</span></h3><article class="legalP" id="kapittel-3-paragraf-8-ledd-1">Luftfartøyet skal ha merking og skilt i samsvar med flygehåndboken. Luftfartøy med nødfallskjerm skal merkes på halepartiet og i området der nødfallskjermen er plassert. I tillegg skal<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-8-ledd-1-punkt-1"><article class="legalP" id="kapittel-3-paragraf-8-ledd-1-punkt-1-ledd-1">alle håndtak eller låser for åpning og lukking av cockpit og kabin være merket innvendig og utvendig, inkludert med operasjonsretning for nødbruk</article></article></li><li data-li-identifier="b." data-name="b."><article class="listArticle" id="kapittel-3-paragraf-8-ledd-1-punkt-2"><article class="legalP" id="kapittel-3-paragraf-8-ledd-1-punkt-2-ledd-1">fyllingspunkter for drivstoff være merket og angi drivstofftype</article></article></li><li data-li-identifier="c." data-name="c."><article class="listArticle" id="kapittel-3-paragraf-8-ledd-1-punkt-3"><article class="legalP" id="kapittel-3-paragraf-8-ledd-1-punkt-3-ledd-1">bagasjerom være merket med maksimal vekt.</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2246/§24" data-name="§24" id="kapittel-3-paragraf-9"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Merking av luftfartøyet og tekniske journaler – tilleggskrav for luftfartøy i eksperimental-klassen</span></h3><article class="legalP" id="kapittel-3-paragraf-9-ledd-1">Luftfartøyet skal være merket med ordet EXPERIMENTAL i minst 30 mm høye latinske bokstaver uten ornamentering. Ordet skal være leselig ved ombordstigning.</article><article class="legalP" id="kapittel-3-paragraf-9-ledd-2">Luftfartøyets tekniske journaler skal være merket med ordet EXPERIMENTAL.</article><article class="legalP" id="kapittel-3-paragraf-9-ledd-3">Luftfartøyet skal være utstyrt med varselskilt godt synlig for alle om bord. Teksten skal skrives med store bokstaver, på norsk og engelsk, og skal være:<p class="leddfortsettelse">ADVARSEL<br />DETTE LUFTFARTØYET ER SERTIFISERT SOM EKSPERIMENTAL OG OPPFYLLER IKKE KRAV TIL LUFTDYKTIGHET I NORMALKLASSEN</p><p class="leddfortsettelse">OCCUPANT WARNING<br />THIS AIRCRAFT IS CERTIFIED AS EXPERIMENTAL AND DOES NOT MEET REQUIREMENTS FOR STANDARD AIRWORTHINESS.</p></article></article><article class="legalArticle" data-lovdata-URL="LTI/forskrift/2021-06-25-2246/§25" data-name="§25" id="kapittel-3-paragraf-10"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Luftdyktighetspåbud</span></h3><article class="legalP" id="kapittel-3-paragraf-10-ledd-1">Alle luftdyktighetspåbud for luftfartøytypen som er utstedt av konstruksjonsstaten, tidligere registreringsstater eller Luftfartstilsynet, og som er relevant for type operasjon og luftfartøyets konfigurasjon, skal være ivaretatt.</article></article><article class="legalArticle" data-lovdata-URL="LTI/forskrift/2021-06-25-2246/§26" data-name="§26" id="kapittel-3-paragraf-11"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Vedlikeholdsanbefalinger</span></h3><article class="legalP" id="kapittel-3-paragraf-11-ledd-1">Alle vedlikeholdsanbefalinger fra produsent som er utgitt gjennom Service Letters, Service Bulletins og Service Information, skal vurderes og om nødvendig innarbeides i vedlikeholdsprogrammet for luftfartøyet.</article></article><article class="legalArticle" data-lovdata-URL="LTI/forskrift/2021-06-25-2246/§27" data-name="§27" id="kapittel-3-paragraf-12"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Støykrav</span></h3><article class="legalP" id="kapittel-3-paragraf-12-ledd-1">Støykrav fastsatt i ICAO Anneks 16, Volume 1, åttende utgave, juli 2017 gjelder tilsvarende så langt de passer.</article><article class="legalP" id="kapittel-3-paragraf-12-ledd-2">Luftfartøy som oppfyller kravene til unntak fastsatt i ICAO Anneks 16, Volume I, åttende utgave, juli 2017 er unntatt fra støykravene og kravet om støysertifikat. Det kan søkes om støysertifikat for luftfartøy som oppfyller kravene til unntak. Støykravene skal da legges til grunn tilsvarende så langt de passer.</article></article><article class="legalArticle" data-lovdata-URL="LTI/forskrift/2021-06-25-2246/§28" data-name="§28" id="kapittel-3-paragraf-13"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Tidligere militære luftfartøy</span></h3><article class="legalP" id="kapittel-3-paragraf-13-ledd-1">I tidligere militære luftfartøy der utskytningssete er standard, skal dette være sertifisert og operativt.</article><article class="legalP" id="kapittel-3-paragraf-13-ledd-2">For tidligere militære luftfartøy må alle luftdyktighetskrav fastsatt av militær myndighet eller produsent som er relevant for type operasjon og luftfartøyets konfigurasjon, fortsatt oppfylles. Dersom luftfartøyet har vært registrert sivilt tidligere, må i tillegg luftdyktighetspåbud fastsatt av sivil luftfartsmyndighet i tidligere registreringsland være oppfylt.</article><article class="legalP" id="kapittel-3-paragraf-13-ledd-3">For tidligere militære luftfartøy må alle vedlikeholdsanbefalinger fra produsent vurderes og om nødvendig innarbeides i vedlikeholdsprogrammet for luftfartøyet.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2021-06-25-2246/KAPITTEL_4"><h2>Kapittel 4. Prøveflyging</h2><article class="legalArticle" data-lovdata-URL="LTI/forskrift/2021-06-25-2246/§29" data-name="§29" id="kapittel-4-paragraf-1"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Prøveflygingsprogram</span></h3><article class="legalP" id="kapittel-4-paragraf-1-ledd-1">Der det er krav om gjennomføring av prøveflyging skal det utarbeides et prøveflygingsprogram. Prøveflygingsprogrammet kan bestå av en eller flere prøveflyginger. Prøveflygingsprogrammet skal inneholde de operasjoner og konfigurasjoner som er nødvendig slik at det kan fastslås om luftfartøyets ytelse og egenskaper er i tråd med flygehåndboken. Der fabrikanten har utarbeidet et prøveflygingsprogram, skal programmet være basert på dette.</article><article class="legalP" id="kapittel-4-paragraf-1-ledd-2">Prøveflygingsprogrammet skal oppgi prøveflyger og om det er nødvendig med besetning for gjennomføring av prøveflygingen.</article><article class="legalP" id="kapittel-4-paragraf-1-ledd-3">Prøveflygingsprogrammet skal angi hvor prøveflygingen skal finne sted.</article></article><article class="legalArticle" data-lovdata-URL="LTI/forskrift/2021-06-25-2246/§30" data-name="§30" id="kapittel-4-paragraf-2"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Søknad</span></h3><article class="legalP" id="kapittel-4-paragraf-2-ledd-1">Søknad om godkjenning av prøveflygingsprogram og særskilt flygetillatelse for prøveflyging må ha vedlagt vedlikeholdsrapport. Søknaden må i tillegg inneholde<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-ledd-1-punkt-1"><article class="legalP" id="kapittel-4-paragraf-2-ledd-1-punkt-1-ledd-1">prøveflygingsprogrammet</article></article></li><li data-li-identifier="b." data-name="b."><article class="listArticle" id="kapittel-4-paragraf-2-ledd-1-punkt-2"><article class="legalP" id="kapittel-4-paragraf-2-ledd-1-punkt-2-ledd-1">risikovurdering som inkluderer operative og tekniske forhold</article></article></li><li data-li-identifier="c." data-name="c."><article class="listArticle" id="kapittel-4-paragraf-2-ledd-1-punkt-3"><article class="legalP" id="kapittel-4-paragraf-2-ledd-1-punkt-3-ledd-1">oppdaterte masse- og balanseberegning</article></article></li><li data-li-identifier="d." data-name="d."><article class="listArticle" id="kapittel-4-paragraf-2-ledd-1-punkt-4"><article class="legalP" id="kapittel-4-paragraf-2-ledd-1-punkt-4-ledd-1">oppdatert status for komponenter</article></article></li><li data-li-identifier="e." data-name="e."><article class="listArticle" id="kapittel-4-paragraf-2-ledd-1-punkt-5"><article class="legalP" id="kapittel-4-paragraf-2-ledd-1-punkt-5-ledd-1">flygehåndbok som skal ligge til grunn for prøveflygingen</article></article></li><li data-li-identifier="f." data-name="f."><article class="listArticle" id="kapittel-4-paragraf-2-ledd-1-punkt-6"><article class="legalP" id="kapittel-4-paragraf-2-ledd-1-punkt-6-ledd-1">vedlikeholdsprogram som skal ligge til grunn for prøveflygingen</article></article></li><li data-li-identifier="g." data-name="g."><article class="listArticle" id="kapittel-4-paragraf-2-ledd-1-punkt-7"><article class="legalP" id="kapittel-4-paragraf-2-ledd-1-punkt-7-ledd-1">status for relevante luftdyktighetspåbud.</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2246/§31" data-name="§31" id="kapittel-4-paragraf-3"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Besiktigelse</span></h3><article class="legalP" id="kapittel-4-paragraf-3-ledd-1">Luftfartstilsynet skal gjennomføre besiktigelse av luftfartøyet. Luftfartstilsynet kan i særlige tilfeller unnlate å gjennomføre besiktigelse.</article><article class="legalP" id="kapittel-4-paragraf-3-ledd-2">Ved besiktigelsen skal eier, prøveflyger og representant som er ansvarlig for luftdyktighet være til stede. Besiktigelsen må kunne gjennomføres i egnet arbeidsmiljø.</article></article><article class="legalArticle" data-lovdata-URL="LTI/forskrift/2021-06-25-2246/§32" data-name="§32" id="kapittel-4-paragraf-4"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Godkjenning av prøveflygingsprogram</span></h3><article class="legalP" id="kapittel-4-paragraf-4-ledd-1">Luftfartstilsynet godkjenner etter en konkret vurdering det fremlagte prøveflygingsprogrammet. Det skal særlig legges vekt på type luftfartøy, bakgrunnen for prøveflygingen, risikovurderingen, prøveflygerens kvalifikasjoner og besiktigelsen.</article><article class="legalP" id="kapittel-4-paragraf-4-ledd-2">Luftfartstilsynet kan hvor det er nødvendig av hensyn til flysikkerheten gjøre endringer i prøveflygingsprogrammet, inkludert å fastsette ytterligere begrensninger eller krav til prøveflygingen.</article></article><article class="legalArticle" data-lovdata-URL="LTI/forskrift/2021-06-25-2246/§33" data-name="§33" id="kapittel-4-paragraf-5"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Særskilt flygetillatelse for prøveflyging</span></h3><article class="legalP" id="kapittel-4-paragraf-5-ledd-1">Luftfartstilsynet kan utstede særskilt flygetillatelse for prøveflyging med varighet inntil 6 måneder. Særskilt flygetillatelse for prøveflyging kan bare utstedes for luftfartøy som er registrert i Norges luftfartøyregister.</article><article class="legalP" id="kapittel-4-paragraf-5-ledd-2">Særskilt flygetillatelse for prøveflyging kan kun benyttes til flyging som inngår som ledd i prøveflygingsprogrammet. Enhver annen flyging er forbudt.</article></article><article class="legalArticle" data-lovdata-URL="LTI/forskrift/2021-06-25-2246/§34" data-name="§34" id="kapittel-4-paragraf-6"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Gjennomføring av prøveflyging</span></h3><article class="legalP" id="kapittel-4-paragraf-6-ledd-1">Prøveflyger må ha tilstrekkelig kunnskap og ferdigheter for den prøveflygingen som skal gjennomføres. Kun prøveflyger som har gitt selverklæring til Luftfartstilsynet kan gjennomføre prøveflyging.</article><article class="legalP" id="kapittel-4-paragraf-6-ledd-2">Prøveflyging skal utføres om dagen og etter visuellflygeregler (VFR).</article><article class="legalP" id="kapittel-4-paragraf-6-ledd-3">Prøveflygingen skal for øvrig kun gjennomføres på de steder og i det område som er angitt i prøveflygingsprogrammet. Det er ikke tillatt å fly over tettsteder eller folkeansamlinger.</article><article class="legalP" id="kapittel-4-paragraf-6-ledd-4">Prøveflyging kan bare gjennomføres når det foreligger forsikring i samsvar med luftfartsloven § 11-2.</article></article><article class="legalArticle" data-lovdata-URL="LTI/forskrift/2021-06-25-2246/§35" data-name="§35" id="kapittel-4-paragraf-7"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Avsluttet prøveflyging</span></h3><article class="legalP" id="kapittel-4-paragraf-7-ledd-1">Alle avvik fra normale verdier for tekniske og operative parametere som oppdages gjennom prøveflygingen må lukkes før prøveflygingsprogrammet kan avsluttes.</article><article class="legalP" id="kapittel-4-paragraf-7-ledd-2">Etter avsluttet prøveflyging skal oppdatert informasjon innarbeides i flygehåndboken, vedlikeholdsprogrammet og luftfartøyets merking.</article><article class="legalP" id="kapittel-4-paragraf-7-ledd-3">Prøveflyger skal utarbeide en prøveflygingsrapport.</article></article><article class="legalArticle" data-lovdata-URL="LTI/forskrift/2021-06-25-2246/§36" data-name="§36" id="kapittel-4-paragraf-8"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Gjenopptakelse av prøveflygingsprogram</span></h3><article class="legalP" id="kapittel-4-paragraf-8-ledd-1">Hvis hensynet til flysikkerheten krever det, kan Luftfartstilsynet ta opp igjen et prøveflygingsprogram og kreve at det gjennomføres nye prøveflyginger i tillegg til de som allerede er utført.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2021-06-25-2246/KAPITTEL_5"><h2>Kapittel 5. Tilbakekall og overtredelsesgebyr</h2><article class="legalArticle" data-lovdata-URL="LTI/forskrift/2021-06-25-2246/§37" data-name="§37" id="kapittel-5-paragraf-1"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Tilbakekall av særskilt flygetillatelse for prøveflyging</span></h3><article class="legalP" id="kapittel-5-paragraf-1-ledd-1">Hvis det foreligger opplysninger eller omstendigheter som tyder på at vilkårene i den særskilte flygetillatelsen for prøveflyging eller bestemmelsene i denne forskriften er brutt, kan Luftfartstilsynet endre og om nødvendig tilbakekalle en særskilt flygetillatelse for prøveflyging. Det samme gjelder hvis det foreligger opplysninger som kan tyde på at luftfartøyet ikke har slike egenskaper at prøveflyging kan gjennomføres innenfor risikovurderingen.</article></article><article class="legalArticle" data-lovdata-URL="LTI/forskrift/2021-06-25-2246/§38" data-name="§38" id="kapittel-5-paragraf-2"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Tilbakekall av luftdyktighetsbevis eller særskilt luftdyktighetsbevis</span></h3><article class="legalP" id="kapittel-5-paragraf-2-ledd-1">Luftfartstilsynet kan tilbakekalle luftdyktighetsbevis eller særskilt luftdyktighetsbevis dersom<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">flygehåndbok eller vedlikeholdsprogram ikke holdes oppdatert</article></article></li><li data-li-identifier="b." data-name="b."><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">luftfartøyet har modifikasjoner eller reparasjoner som ikke er utført eller dokumentert etter de krav som gjelder</article></article></li><li data-li-identifier="c." data-name="c."><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">luftfartøyets vedlikehold ikke er utført eller dokumentert etter de krav som gjelder.</article></article></li></ul></article><article class="legalP" id="kapittel-5-paragraf-2-ledd-2">Hvis det foreligger opplysninger som tyder på at luftdyktighetsbevis eller særskilt luftdyktighetsbevis må tilbakekalles, kan Luftfartstilsynet midlertidig tilbakekalle luftdyktighetsbeviset eller det særskilte luftdyktighetsbeviset mens saken utredes.</article></article><article class="legalArticle" data-lovdata-URL="LTI/forskrift/2021-06-25-2246/§39" data-name="§39" id="kapittel-5-paragraf-3"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Overtredelsesgebyr</span></h3><article class="legalP" id="kapittel-5-paragraf-3-ledd-1">Luftfartstilsynet kan gi pålegg om overtredelsesgebyr etter luftfartsloven § 13a-5 for brudd på § 10 andre ledd, § 23, § 24, § 25, § 26, § 28 og bestemmelsene om prøveflyging i kapittel 4.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2021-06-25-2246/KAPITTEL_6"><h2>Kapittel 6. Ikrafttredelse og overgangsregler</h2><article class="legalArticle" data-lovdata-URL="LTI/forskrift/2021-06-25-2246/§40" data-name="§40" id="kapittel-6-paragraf-1"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Ikrafttredelse og oppheving av forskrifter</span></h3><article class="legalP" id="kapittel-6-paragraf-1-ledd-1">Forskriften trer i kraft 1. juli 2021. Fra samme tidspunkt oppheves<ul class="defaultList"><li data-li-identifier="a." data-name="a."><article class="listArticle" id="kapittel-6-paragraf-1-ledd-1-punkt-1"><article class="legalP" id="kapittel-6-paragraf-1-ledd-1-punkt-1-ledd-1">forskrift 19. juli 1993 nr. 4047 om begrensning av støy og utslipp fra sivile luftfartøyer</article></article></li><li data-li-identifier="b." data-name="b."><article class="listArticle" id="kapittel-6-paragraf-1-ledd-1-punkt-2"><article class="legalP" id="kapittel-6-paragraf-1-ledd-1-punkt-2-ledd-1">forskrift 24. februar 2004 nr. 434 om luftfartøyers masse og balanse, (BSL B 1-3)</article></article></li><li data-li-identifier="c." data-name="c."><article class="listArticle" id="kapittel-6-paragraf-1-ledd-1-punkt-3"><article class="legalP" id="kapittel-6-paragraf-1-ledd-1-punkt-3-ledd-1">forskrift 24. februar 2004 nr. 468 om dokumentasjon knyttet til luftdyktighet, (BSL B 1-1)</article></article></li><li data-li-identifier="d." data-name="d."><article class="listArticle" id="kapittel-6-paragraf-1-ledd-1-punkt-4"><article class="legalP" id="kapittel-6-paragraf-1-ledd-1-punkt-4-ledd-1">forskrift 19. januar 2007 nr. 59 om tekniske krav mv. til luftfartøy som er unntatt fra EASA-forskriften (BSL B 2-6).</article></article></li></ul></article></article><article class="legalArticle" data-lovdata-URL="LTI/forskrift/2021-06-25-2246/§41" data-name="§41" id="kapittel-6-paragraf-2"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Overgangsregler</span></h3><article class="legalP" id="kapittel-6-paragraf-2-ledd-1">Luftfartøy som allerede er luftdyktig før denne forskriftens ikrafttredelse, må merkes i samsvar med bestemmelsene i § 24 innen 1. januar 2023.</article><article class="legalP" id="kapittel-6-paragraf-2-ledd-2">Luftfartstilsynet skal for luftfartøy som er luftdyktig ved denne forskriftens ikrafttredelse, utstede luftdyktighetsbevis etter § 11 samtidig som Luftfartstilsynet utsteder første gangs utstedelse av N-ARC, jf. forskrift 25. juni 2021 nr. 2247 om kontinuerlig luftdyktighet for nasjonalt sertifiserte luftfartøy § 37 første ledd.</article></article></section></main></body></html>