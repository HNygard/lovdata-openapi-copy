<!DOCTYPE html><html lang="no"><head><title>Forskrift om endring i legemiddelforskriften, apotekforskriften og blåreseptforskriften (overtredelsesgebyr)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-09-02-2649</dd><dt class="dokid">DokumentID</dt><dd class="dokid">LTI/forskrift/2021-09-02-2649</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-12-18-1839</li><li>forskrift/2001-02-26-178</li><li>forskrift/2007-06-28-814</li><li>forskrift/2013-06-01-565</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§28a</li><li>lov/2000-06-02-39/§9-6</li><li>lov/1997-02-28-19/§25-6a</li></ul></dd><dt class="dateOfPublication">Kunngjort</dt><dd class="dateOfPublication">2021-09-03 14:15</dd><dt class="journalNumber">Journalnummer</dt><dd class="journalNumber">2021-1529</dd><dt class="titleShort">Korttittel</dt><dd class="titleShort">Endr. i legemiddelforskriften, apotekforskriften og blåreseptforskriften mv. (overtredelsesgebyr)</dd><dt class="title">Tittel</dt><dd class="title">Forskrift om endring i legemiddelforskriften, apotekforskriften og blåreseptforskriften (overtredelsesgebyr)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 2. september 2021 med hjemmel i lov 4. desember 1992 nr. 132 om legemidler m.v. (legemiddelloven) § 28a femte og sjette ledd, lov 2. juni 2000 nr. 39 om apotek (apotekloven) § 9-6 annet ledd og lov 28. februar 1997 nr. 19 om folketrygd (folketrygdloven) § 25-6a annet ledd.</dd><dt class="refid">RefID</dt><dd class="refid">forskrift/2021-09-02-2649</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i legemiddelforskriften, apotekforskriften og blåreseptforskriften (overtredelsesgebyr)<ul class="tocSubUl"><li>I<ul class="tocSubUl"><li>§ 15-12. Overtredelsesgebyr etter legemiddelloven § 28a</li></ul></li><li>II<ul class="tocSubUl"><li>§ 2. Overtredelsesgebyr etter apotekloven § 9-6</li></ul></li><li>III<ul class="tocSubUl"><li>§ 11a. Overtredelsesgebyr etter folketrygdloven § 25-6a</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2021-09-02-2649" id="dokument"><h1>Forskrift om endring i legemiddelforskriften, apotekforskriften og blåreseptforskriften (overtredelsesgebyr)</h1><section class="section" data-name="kapI" id="kapittel-1" data-lovdata-URL="LTI/forskrift/2021-09-02-2649/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 18. desember 2009 nr. 1839 om legemidler (legemiddelforskriften) gjøres følgende endring:</article> <article class="defaultP" margin-top="true">Ny § 15-12 skal lyde:</article><article class="futureLegalArticle" data-name="§15-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 15-12</span>. <span class="legalArticleTitle">Overtredelsesgebyr etter legemiddelloven § 28a</span></span><article class="legalP" id="kapittel-1-foreslåttparagraf-1-ledd-1">Overtredelsesgebyr etter legemiddelloven § 28a annet og tredje ledd jf. § 13 første og fjerde ledd, § 14 annet ledd, § 16 annet ledd, § 19, § 20, § 21, § 23 femte ledd, § 28 annet ledd og § 10 jf. legemiddelforskriften § 8-6 første ledd bokstav a, kan ilegges av Statens legemiddelverk.</article><article class="legalP" id="kapittel-1-foreslåttparagraf-1-ledd-2">Overtredelsesgebyr etter legemiddelloven § 28a annet ledd jf. § 13 første og fjerde ledd, § 14 annet ledd, § 16 annet ledd, § 19, § 20, § 21, § 23 femte ledd og § 10 første ledd første punktum jf. legemiddelforskriften § 8-6 første ledd bokstav a, kan ikke settes høyere enn et beløp tilsvarende 15 ganger folketrygdens grunnbeløp for foretak, eller 2 ganger folketrygdens grunnbeløp for fysiske personer.</article><article class="legalP" id="kapittel-1-foreslåttparagraf-1-ledd-3">Overtredelsesgebyr etter legemiddelloven § 28a tredje ledd jf. § 28 annet ledd, kan ikke settes høyere enn et beløp tilsvarende 15 ganger folketrygdens grunnbeløp foretak, eller 2 ganger folketrygdens grunnbeløp for fysiske personer.</article><article class="legalP" id="kapittel-1-foreslåttparagraf-1-ledd-4">Ved avgjørelsen av om fysiske personer skal ilegges overtredelsesgebyr skal det særlig tas hensyn til overtredelsens omfang og virkninger, samt overtrederens skyld og økonomiske evne.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-09-02-2649/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">I forskrift 26. februar 2001 nr. 178 om apotek (apotekforskriften) gjøres følgende endring:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Overtredelsesgebyr etter apotekloven § 9-6</span></span><article class="legalP" id="kapittel-2-foreslåttparagraf-1-ledd-1">Overtredelsesgebyr etter apotekloven § 9-6 jf. § 3-8 annet ledd kan ilegges av Statens legemiddelverk.</article><article class="legalP" id="kapittel-2-foreslåttparagraf-1-ledd-2">Overtredelsesgebyret kan ikke settes høyere enn et beløp tilsvarende 15 ganger folketrygdens grunnbeløp for foretak, eller 2 ganger folketrygdens grunnbeløp for fysiske personer.</article><article class="legalP" id="kapittel-2-foreslåttparagraf-1-ledd-3">Legemiddelverket kan gi nærmere retningslinjer om hvilke momenter det skal legges vekt på ved vurderingen av om overtredelsesgebyr skal ilegges.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-09-02-2649/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">I forskrift 28. juni 2007 nr. 814 om stønad til dekning av utgifter til viktige legemidler mv. (blåreseptforskriften) gjøres følgende endring:</article> <article class="defaultP" margin-top="true">Ny § 11a skal lyde:</article><article class="futureLegalArticle" data-name="§11a" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 11a</span>. <span class="legalArticleTitle">Overtredelsesgebyr etter folketrygdloven § 25-6a</span></span><article class="legalP" id="kapittel-3-foreslåttparagraf-1-ledd-1">Overtredelsesgebyr etter folketrygdloven § 25-6a kan ilegges av Helsedirektoratet eller det organ Helsedirektoratet bestemmer.</article><article class="legalP" id="kapittel-3-foreslåttparagraf-1-ledd-2">Overtredelsesgebyret kan ikke settes høyere enn et beløp tilsvarende 2 ganger folketrygdens grunnbeløp.</article><article class="legalP" id="kapittel-3-foreslåttparagraf-1-ledd-3">Helsedirektoratet kan gi nærmere retningslinjer om hvilke momenter det skal legges vekt på ved vurderingen av om behandler skal ilegges overtredelsesgebyr.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2021-09-02-2649/KAPITTEL_4"><h2 data-text-align="center">IV</h2><article class="centeredP" data-text-align="center"><i>Ikrafttredelse og endringer i andre forskrifter</i></article><article class="legalP" id="kapittel-4-ledd-1">Denne forskrift trer i kraft 1. januar 2022. Fra samme tidspunkt gjøres følgende endring i andre forskrifter:</article><article class="legalP" id="kapittel-4-ledd-2">I forskrift 1. juni 2013 nr. 565 til SI-loven (SI-forskriften) § 1 bokstav g tilføyes følgende strekpunkter:<ul class="defaultList"><li data-li-identifier="-" data-name="-"><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">legemiddelloven.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">apotekloven.</article></article></li><li data-li-identifier="-" data-name="-"><article class="listArticle" id="kapittel-4-ledd-2-punkt-3"><article class="legalP" id="kapittel-4-ledd-2-punkt-3-ledd-1">folketrygdloven § 25-6a.</article></article></li></ul></article></section></main></body></html>