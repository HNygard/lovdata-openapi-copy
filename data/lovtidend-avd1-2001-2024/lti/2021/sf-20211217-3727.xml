<!DOCTYPE html><html lang="no"><head><title>Forskrift om regulering av fisket etter lodde i Barentshavet i 2022</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3727</dd><dt class="dokid">DokumentID</dt><dd class="dokid">LTI/forskrift/2021-12-17-3727</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2022-01-01 – 2022-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§13</li><li>lov/2008-06-06-37/§14</li><li>lov/2008-06-06-37/§16</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§42</li><li>lov/2008-06-06-37/§47</li><li>lov/2008-06-06-37/§59</li><li>lov/1999-03-26-15/§12</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2021-12-21 12:15</dd><dt class="journalNumber">Journalnummer</dt><dd class="journalNumber">2021-2263</dd><dt class="titleShort">Korttittel</dt><dd class="titleShort">Forskrift om regulering av fisket etter lodde i Barentshavet i 2022</dd><dt class="title">Tittel</dt><dd class="title">Forskrift om regulering av fisket etter lodde i Barentshavet i 2022</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. desember 2021 med hjemmel i lov 6. juni 2008 nr 37 om forvaltning av viltlevende marine ressursar (havressurslova) § 11, § 12, § 13, § 14, § 16, § 36, § 37, § 42, § 47 og § 59, og lov 26. mars 1999 nr. 15 om retten til å delta i fiske og fangst (deltakerloven) § 12, § 20 og § 21, jf. delegeringsvedtak 11. februar 2000 nr. 99 og delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2021-12-17-3727</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regulering av fisket etter lodde i Barentshavet i 2022<ul class="tocSubUl"><li>Kapittel 1. Fiskeforbud og kvoter<ul class="tocSubUl"><li>§ 1. Generelt forbud</li><li>§ 2. Totalkvote og åpningsdato</li><li>§ 3. Gruppekvote for ringnotfartøy</li><li>§ 4. Gruppekvote for trålfartøy</li><li>§ 5. Gruppekvote for fartøy i kystfartøygruppen</li></ul></li><li>Kapittel 2. Fisket i ringnotgruppen<ul class="tocSubUl"><li>§ 6. Fartøykvote</li></ul></li><li>Kapittel 3. Fisket i trålgruppen<ul class="tocSubUl"><li>§ 7. Maksimalkvote</li></ul></li><li>Kapittel 4. Fisket i kystfartøygruppen<ul class="tocSubUl"><li>§ 8. Maksimalkvoter</li></ul></li><li>Kapittel 5. Fellesbestemmelser<ul class="tocSubUl"><li>§ 9. Kvoteutnyttelse</li><li>§ 10. Overføring av fangst</li><li>§ 11. Påmelding og loddtrekning</li><li>§ 12. Bruk av føringsfartøy</li><li>§ 13. Utseilingsfrist</li><li>§ 14. Omregningsfaktorer</li><li>§ 15. Inspektør/Observatør</li><li>§ 16. Fiske innenfor 12 nautiske mil</li><li>§ 17. Fiske innenfor 4 nautiske mil</li><li>§ 18. Stengte områder</li><li>§ 19. Avkortning av kvote ved dumping og neddreping</li><li>§ 20. Meldeplikt ved sprenging av not</li><li>§ 21. Stopp i fiske</li></ul></li><li>Kapittel 6. Overtredelsesgebyr, straff og ikrafttredelse<ul class="tocSubUl"><li>§ 22. Overtredelsesgebyr</li><li>§ 23. Straff</li><li>§ 24. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3727" id="dokument"><h1>Forskrift om regulering av fisket etter lodde i Barentshavet i 2022</h1><section class="section" data-name="kap1" id="kapittel-1" data-lovdata-URL="LTI/forskrift/2021-12-17-3727/KAPITTEL_1"><h2>Kapittel 1. Fiskeforbud og kvoter</h2><article class="legalArticle" data-lovdata-URL="LTI/forskrift/2021-12-17-3727/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Generelt forbud</span></h3><article class="legalP" id="kapittel-1-paragraf-1-ledd-1">Det er forbudt for norske fartøy å fiske og lande lodde i det nordøstlige Atlanterhav og i Barentshavet (ICES' statistikkområder 1 og 2).</article></article><article class="legalArticle" data-lovdata-URL="LTI/forskrift/2021-12-17-3727/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Totalkvote og åpningsdato</span></h3><article class="legalP" id="kapittel-1-paragraf-2-ledd-1">Uten hinder av forbudet i § 1 kan norske fartøy med adgang til å delta fra og med 24. januar fiske inntil 41&#xa0;950 tonn lodde i området sør for 74° N og vest for 32° Ø, med unntak av fiskevernsonen rundt Svalbard, og med de begrensninger som til en hver tid følger av § 16.</article><article class="legalP" id="kapittel-1-paragraf-2-ledd-2">Av kvantumet nevnt i første ledd avsettes 127 tonn til forskningskvote.</article><article class="legalP" id="kapittel-1-paragraf-2-ledd-3">Fartøy som ønsker å lete eller fiske etter lodde øst for 32° Ø må ha avtalt dette med Fiskeridirektoratets sjøtjeneste. Sjøtjenesten kan sette nærmere vilkår for leting eller fiske etter lodde øst for 32° Ø, samt bestemme at fartøy må ha inspektør om bord.</article></article><article class="legalArticle" data-lovdata-URL="LTI/forskrift/2021-12-17-3727/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Gruppekvote for ringnotfartøy</span></h3><article class="legalP" id="kapittel-1-paragraf-3-ledd-1">Fartøy med ringnottillatelse, jf. forskrift av 13. oktober 2006 nr. 1157 om spesielle tillatelser til å drive enkelte former for fiske og fangst (konsesjonsforskriften) § 4-1, kan fiske og lande inntil 30&#xa0;113 tonn lodde.</article></article><article class="legalArticle" data-lovdata-URL="LTI/forskrift/2021-12-17-3727/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Gruppekvote for trålfartøy</span></h3><article class="legalP" id="kapittel-1-paragraf-4-ledd-1">Fartøy i trålgruppen med loddetråltillatelse, jf konsesjonsforskriften § 2-22, kan fiske og lande inntil 5&#xa0;019 tonn lodde.</article></article><article class="legalArticle" data-lovdata-URL="LTI/forskrift/2021-12-17-3727/§5" data-name="§5" id="kapittel-1-paragraf-5"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Gruppekvote for fartøy i kystfartøygruppen</span></h3><article class="legalP" id="kapittel-1-paragraf-5-ledd-1">Fartøy med adgang til å delta i åpen gruppe i kystfartøygruppens fiske, jf. forskrift 14. desember 2021 om adgang til å delta i kystfartøygruppens fiske og enkelte andre fiskerier for 2022 (deltakerforskriften) kan fiske og lande inntil 6&#xa0;692 tonn lodde.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-12-17-3727/KAPITTEL_2"><h2>Kapittel 2. Fisket i ringnotgruppen</h2><article class="legalArticle" data-lovdata-URL="LTI/forskrift/2021-12-17-3727/§6" data-name="§6" id="kapittel-2-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Fartøykvote</span></h3><article class="legalP" id="kapittel-2-paragraf-1-ledd-1">Fartøy med ringnottillatelse tildeles fartøykvoter på grunnlag av følgende kvotefaktorer: <table><tbody><tr><td data-text-align="left" data-vertical-align="top">1500 hl</td><td data-text-align="left" data-vertical-align="top">+40&#xa0;% av konsesjonskapasiteten fra</td><td data-text-align="left" data-vertical-align="top">0–4000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+30&#xa0;% av konsesjonskapasiteten fra</td><td data-text-align="left" data-vertical-align="top">4000–6000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+20&#xa0;% av konsesjonskapasiteten fra</td><td data-text-align="left" data-vertical-align="top">6000–10&#xa0;000 hl</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+10&#xa0;% av konsesjonskapasiteten over</td><td data-text-align="left" data-vertical-align="top">10&#xa0;000 hl</td></tr></tbody></table></article><article class="legalP" id="kapittel-2-paragraf-1-ledd-2">Kvotefaktoren blir omregnet til tonn ved at 1 hektoliter = 0,1 tonn (100 kilo).</article><article class="legalP" id="kapittel-2-paragraf-1-ledd-3">Kvoten til det enkelte fartøyet beregnes ved å multiplisere fartøyets kvotefaktorer med en kvoteenhet fastsatt av Fiskeridirektoratet.</article><article class="legalP" id="kapittel-2-paragraf-1-ledd-4">Kvoteenheten fastsettes til 0,7.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-12-17-3727/KAPITTEL_3"><h2>Kapittel 3. Fisket i trålgruppen</h2><article class="legalArticle" data-lovdata-URL="LTI/forskrift/2021-12-17-3727/§7" data-name="§7" id="kapittel-3-paragraf-1"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Maksimalkvote</span></h3><article class="legalP" id="kapittel-3-paragraf-1-ledd-1">Fartøy med loddetråltillatelse tildeles maksimalkvoter på grunnlag av følgende kvotefaktorer: <table><tbody><tr><td data-text-align="left" data-vertical-align="top">50 tonn</td><td data-text-align="left" data-vertical-align="top">+50&#xa0;% av bruttotonnasje fra</td><td data-text-align="left" data-vertical-align="top">0–99 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+40&#xa0;% av bruttotonnasje fra</td><td data-text-align="left" data-vertical-align="top">100–199 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+30&#xa0;% av bruttotonnasje fra</td><td data-text-align="left" data-vertical-align="top">200–299 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+20&#xa0;% av bruttotonnasje fra</td><td data-text-align="left" data-vertical-align="top">300–399 tonn</td></tr><tr><td data-text-align="left" data-vertical-align="top" /><td data-text-align="left" data-vertical-align="top">+10&#xa0;% av bruttotonnasje fra</td><td data-text-align="left" data-vertical-align="top">400–600 tonn</td></tr></tbody></table></article><article class="legalP" id="kapittel-3-paragraf-1-ledd-2">Kvoten til det enkelte fartøyet beregnes ved å multiplisere fartøyets kvotefaktorer med en kvoteenhet fastsatt av Fiskeridirektoratet.</article><article class="legalP" id="kapittel-3-paragraf-1-ledd-3">Ved beregning av fartøyets kvotefaktor gjelder tonnasje i henhold til Skipskontrollens målebrev/identitetsbevis utstedt senest 31. desember 1998. Øket bruttotonnasje som følge av ombygging eller utskifting etter denne dato skal ikke legges til grunn som beregningsgrunnlag.</article><article class="legalP" id="kapittel-3-paragraf-1-ledd-4">Fiskeridirektoratet fastsetter kvoteenheten. Kvoteenheten kan endres dersom en rasjonell utnyttelse av kvoten tilsier det.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2021-12-17-3727/KAPITTEL_4"><h2>Kapittel 4. Fisket i kystfartøygruppen</h2><article class="legalArticle" data-lovdata-URL="LTI/forskrift/2021-12-17-3727/§8" data-name="§8" id="kapittel-4-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Maksimalkvoter</span></h3><article class="legalP" id="kapittel-4-paragraf-1-ledd-1">Fartøy med adgang til å delta i kystfartøygruppen tildeles like maksimalkvoter uavhengig av fartøystørrelse.</article><article class="legalP" id="kapittel-4-paragraf-1-ledd-2">Maksimalkvoten er fastsatt til 300 tonn.</article><article class="legalP" id="kapittel-4-paragraf-1-ledd-3">Maksimalkvoten kan endres dersom en rasjonell utnyttelse av kvoten tilsier det.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2021-12-17-3727/KAPITTEL_5"><h2>Kapittel 5. Fellesbestemmelser</h2><article class="legalArticle" data-lovdata-URL="LTI/forskrift/2021-12-17-3727/§9" data-name="§9" id="kapittel-5-paragraf-1"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Kvoteutnyttelse</span></h3><article class="legalP" id="kapittel-5-paragraf-1-ledd-1">Hvert fartøy kan bare fiske og lande én kvote av de enkelte fiskeslag innenfor kvoteåret. Dersom fartøyet har startet fiske på en kvote, kan det ikke starte fiske på en annen kvote av samme fiskeslag i løpet av kvoteåret. Uten hinder av dette kan hvert fartøy fiske og lande kvote utvekslet eller tildelt i medhold av bestemmelser om spesielle kvoteordninger.</article><article class="legalP" id="kapittel-5-paragraf-1-ledd-2">Dersom fartøyeier skifter ut sitt fartøy, skal det gjøres fradrag i kvoten som tildeles det ervervede fartøyet for det kvantum fartøyeier har fisket og landet innenfor kvoteåret med fartøyet som skiftes ut. Uten hinder av første ledd kan fartøyeier fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal da gjøres fradrag i kvoten for det kvantum selger av utskiftingsfartøyet har fisket og landet i kvoteåret med fartøyet. Første og annet ledd gjelder tilsvarende ved utskifting av fartøy i åpen gruppe. Når det kan gjøres fradrag både etter første og annet punktum, skal bare det kvantumet som er størst trekkes fra.</article><article class="legalP" id="kapittel-5-paragraf-1-ledd-3">Ved kjøp av fartøyet for fortsatt drift kan ny fartøyeier uten hinder av første ledd fiske med det ervervede fartøyet selv om tidligere eier har fisket og landet fangst med samme fartøy innenfor kvoteåret, men det skal gjøres fradrag i kvoten for det selger av fartøyet har fisket og landet med dette fartøyet i løpet av kvoteåret. Tilsvarende gjelder ved kjøp av fartøy som skal delta i åpen gruppe.</article><article class="legalP" id="kapittel-5-paragraf-1-ledd-4">Ved tildeling av fisketillatelse til erstatning for tilsvarende fisketillatelse som oppgis fra et annet fartøy skal det gjøres fradrag i kvoten for det kvantum som innenfor kvoteåret er fisket i henhold til tillatelsen som oppgis fra det andre fartøyet. Fartøyet som tildeles fisketillatelse kan uten hinder av første ledd fiske på den tildelte fisketillatelsen, men det skal gjøres fradrag i kvoten for det kvantum fartøyet har fisket i løpet av kvoteåret. Når det kan gjøres fradrag både etter første og annet punktum, skal bare det kvantum som er størst trekkes fra.</article><article class="legalP" id="kapittel-5-paragraf-1-ledd-5">Dersom det er foretatt utskifting eller salg for fortsatt drift flere ganger i løpet av kvoteåret, eller både utskifting og salg for fortsatt drift, skal det så langt det passer tas høyde for dette ved fradrag i kvoten etter annet til fjerde ledd. Tilsvarende gjelder dersom en fisketillatelse tildeles til erstatning for tilsvarende fisketillatelse som oppgis fra annet fartøy, og den oppgitte tillatelsen tidligere i kvoteåret er tildelt til erstatning for fisketillatelse som oppgis fra et annet fartøy. Tilsvarende gjelder også så langt det passer dersom det i løpet av kvoteåret er gjennomført både utskifting eller salg for fortsatt drift, og tildeling av fisketillatelse til erstatning for tilsvarende tillatelse.</article><article class="legalP" id="kapittel-5-paragraf-1-ledd-6">Det kan gjøres unntak fra bestemmelsene i første ledd, annet ledd annet punktum og tredje ledd dersom fartøyet har deltatt i lukket gruppe i de enkelte fiskeri og ikke har skiftet eier de siste to årene. Det kan gjøres unntak fra bestemmelsen i fjerde ledd dersom fisketillatelsen som oppgis har vært tildelt samme fartøy sammenhengende i de siste to årene.</article><article class="legalP" id="kapittel-5-paragraf-1-ledd-7">Fiskeridirektoratets regionkontor kan gjøre unntak fra første ledd, annet ledd annet punktum og tredje ledd for fartøy som erverves til erstatning for fartøy som på grunn av havari eller forlis har vesentlig driftsavbrudd. Det er en forutsetning at vilkårene for bruk av leiefartøy ellers er oppfylt.</article></article><article class="legalArticle" data-lovdata-URL="LTI/forskrift/2021-12-17-3727/§10" data-name="§10" id="kapittel-5-paragraf-2"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Overføring av fangst</span></h3><article class="legalP" id="kapittel-5-paragraf-2-ledd-1">Det kvantum som kan fiskes med det enkelte fartøy kan ikke overføres til annet fartøy. Det er forbudt å motta og å lande fangst som er fisket av annet fartøy.</article><article class="legalP" id="kapittel-5-paragraf-2-ledd-2">Det er likevel tillatt å overføre fangst på feltet mellom fartøy som fisker med not og trål dersom fartøyene er egnet, bemannet og utstyrt for fiske.</article><article class="legalP" id="kapittel-5-paragraf-2-ledd-3">Det er ikke tillatt å overføre fangst som er tatt om bord.</article></article><article class="legalArticle" data-lovdata-URL="LTI/forskrift/2021-12-17-3727/§11" data-name="§11" id="kapittel-5-paragraf-3"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Påmelding og loddtrekning</span></h3><article class="legalP" id="kapittel-5-paragraf-3-ledd-1">Fartøy i trål- og kystgruppen som ønsker å delta i loddefisket må være skriftlig påmeldt til Norges Sildesalgslag innen 10. januar. Dersom det er påmeldt flere fartøy enn en hensiktsmessig avvikling av fisket tilsier, vil deltakelsen bli begrenset ved loddtrekning.</article><article class="legalP" id="kapittel-5-paragraf-3-ledd-2">Ingen fartøy kan være påmeldt eller delta i mer enn én gruppe.</article><article class="legalP" id="kapittel-5-paragraf-3-ledd-3">Ved loddtrekning fastsetter Fiskeridirektoratet utseilingsrekkefølgen. Norges Sildesalgslag administrerer utseilingsordningen. Uttrukne fartøy som ikke ønsker eller har mulighet til å delta, skal straks skriftlig melde fra til Norges Sildesalgslag.</article><article class="legalP" id="kapittel-5-paragraf-3-ledd-4">Ingen fartøy kan foreta utseiling uten på forhånd å ha meldt fra til Norges Sildesalgslag. Ved utseiling må fartøy være faktisk utlosset, ha loddenot om bord og ha forlatt land/kai.</article></article><article class="legalArticle" data-lovdata-URL="LTI/forskrift/2021-12-17-3727/§12" data-name="§12" id="kapittel-5-paragraf-4"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Bruk av føringsfartøy</span></h3><article class="legalP" id="kapittel-5-paragraf-4-ledd-1">Fiskeridirektoratets regionkontor kan gi tillatelse til at fartøy nyttes som føringsfartøy i fisket etter lodde. Redskap og eventuelt produksjonsutstyr skal være plombert av Fiskeridirektoratets regionkontor.</article><article class="legalP" id="kapittel-5-paragraf-4-ledd-2">Fiskeridirektoratet er klageinstans for vedtak fattet av Fiskeridirektoratets regionkontor.</article></article><article class="legalArticle" data-lovdata-URL="LTI/forskrift/2021-12-17-3727/§13" data-name="§13" id="kapittel-5-paragraf-5"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Utseilingsfrist</span></h3><article class="legalP" id="kapittel-5-paragraf-5-ledd-1">Fiskeridirektoratet kan fastsette siste frist for utseiling. Fartøy som ikke overholder fristen mister adgangen til å delta.</article><article class="legalP" id="kapittel-5-paragraf-5-ledd-2">Melding om utseiling skal sendes Norges Sildesalgslag. Fartøy som siste utseilingsdato ikke allerede har fisket og levert lodde, må ha avsluttet annet fiske, eventuelt levert annen fangst og være på feltet eller ha kurs mot feltet siste utseilingsdato. Det er en forutsetning at fartøyet har nødvendig redskap for loddefiske om bord.</article><article class="legalP" id="kapittel-5-paragraf-5-ledd-3">Fiskeridirektoratets regionkontor kan ved forlis og havari som medfører vesentlig driftsavbrudd, dispensere fra kravet om siste utseilingsdato. Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2021-12-17-3727/§14" data-name="§14" id="kapittel-5-paragraf-6"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Omregningsfaktorer</span></h3><article class="legalP" id="kapittel-5-paragraf-6-ledd-1">Ved loddeproduksjon er omregningsfaktoren 2,0 slik at 1 tonn rognlodde blir avregnet med 2 tonn fersk lodde på kvoten.</article><article class="legalP" id="kapittel-5-paragraf-6-ledd-2">Ved lodderognproduksjon er omregningsfaktoren 7,58 slik at 1 tonn lodderogn avregnes med 7,58 tonn fersk lodde på kvoten.</article><article class="legalP" id="kapittel-5-paragraf-6-ledd-3">Summen av alle leverte produkter, inklusive kapp og faks, skal ikke overstige den fastsatte kvote for det enkelte fartøy.</article></article><article class="legalArticle" data-lovdata-URL="LTI/forskrift/2021-12-17-3727/§15" data-name="§15" id="kapittel-5-paragraf-7"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Inspektør/Observatør</span></h3><article class="legalP" id="kapittel-5-paragraf-7-ledd-1">Fiskeridirektoratet kan plassere inspektører om bord i det enkelte fartøy for inspeksjonsoppdrag og observatører kan plasseres om bord for observasjon og registrering av fisket.</article></article><article class="legalArticle" data-lovdata-URL="LTI/forskrift/2021-12-17-3727/§16" data-name="§16" id="kapittel-5-paragraf-8"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Fiske innenfor 12 nautiske mil</span></h3><article class="legalP" id="kapittel-5-paragraf-8-ledd-1">Det er forbudt å fiske lodde med trål innenfor 12 nautiske mil fra grunnlinjene for andre enn de som har adgang til slikt fiske etter forskrift 22. desember 2004 nr. 1878 om utøvelse av fiske i sjøen (utøvelsesforskriften) § 58.</article><article class="legalP" id="kapittel-5-paragraf-8-ledd-2">Forbudet gjelder ikke kystfartøy som har adgang til å delta i loddefisket med småmasket trål.</article><article class="legalP" id="kapittel-5-paragraf-8-ledd-3">Som en prøveordning kan fartøy som er tildelt ringnottillatelse fiske lodde med trål innenfor 12 nautiske mil fra grunnlinjene. Fartøyet må melde fra til Fiskeridirektoratets sjøtjeneste minst 48 timer før fisket i dette området starter. Meldeplikten gjelder ikke fartøy som er tildelt loddetråltillatelse.</article></article><article class="legalArticle" data-lovdata-URL="LTI/forskrift/2021-12-17-3727/§17" data-name="§17" id="kapittel-5-paragraf-9"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Fiske innenfor 4 nautiske mil</span></h3><article class="legalP" id="kapittel-5-paragraf-9-ledd-1">Det er forbudt å fiske lodde innenfor 4 nautiske mil fra grunnlinjene vest for Nordkapp og innenfor grunnlinjen øst for Nordkapp, med mindre Fiskeridirektoratets regionkontor bestemmer noe annet.</article><article class="legalP" id="kapittel-5-paragraf-9-ledd-2">Fartøy som ønsker å fiske innenfor 4 nautiske mil fra grunnlinjene må kontakte Fiskeridirektoratets sjøtjeneste for koordinering og oppfølging av forsøksfiske. Dispensasjon kan gis på nærmere vilkår, og det kan plasseres inspektør om bord i fartøyene.</article></article><article class="legalArticle" data-lovdata-URL="LTI/forskrift/2021-12-17-3727/§18" data-name="§18" id="kapittel-5-paragraf-10"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Stengte områder</span></h3><article class="legalP" id="kapittel-5-paragraf-10-ledd-1">Fiskeridirektoratets regionkontor kan forby fiske av lodde ved fare for neddreping, eller dersom fangst ikke tilfredsstiller krav om mindre enn 35 kg torsk per 100 tonn lodde, eller dersom innblanding av fisk under minstemål overskrider det som fremgår av utøvelsesforskriften § 46 nr 12 og 13.</article></article><article class="legalArticle" data-lovdata-URL="LTI/forskrift/2021-12-17-3727/§19" data-name="§19" id="kapittel-5-paragraf-11"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Avkortning av kvote ved dumping og neddreping</span></h3><article class="legalP" id="kapittel-5-paragraf-11-ledd-1">Er fangst forsettlig eller uaktsomt dumpet eller på annen måte drept ned, kan Fiskeridirektoratets regionkontor treffe vedtak om en forholdsmessig avkortning av kvoten.</article><article class="legalP" id="kapittel-5-paragraf-11-ledd-2">Fiskeridirektoratet er klageinstans.</article></article><article class="legalArticle" data-lovdata-URL="LTI/forskrift/2021-12-17-3727/§20" data-name="§20" id="kapittel-5-paragraf-12"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Meldeplikt ved sprenging av not</span></h3><article class="legalP" id="kapittel-5-paragraf-12-ledd-1">Fartøy som fisker med not skal på eget skjema melde fra til Fiskeridirektoratets regionkontor om notsprenging.</article><article class="legalP" id="kapittel-5-paragraf-12-ledd-2">Fartøy som er underlagt kravet til elektronisk rapportering av fangst- og aktivitetsdata, skal melde fra om notsprenging i tråd med forskrift 21. desember 2009 nr. 1743 om posisjonsrapportering og elektronisk rapportering for norske fiske- og fangstfartøy § 12.</article></article><article class="legalArticle" data-lovdata-URL="LTI/forskrift/2021-12-17-3727/§21" data-name="§21" id="kapittel-5-paragraf-13"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Stopp i fiske</span></h3><article class="legalP" id="kapittel-5-paragraf-13-ledd-1">Fiskeridirektoratet vil stoppe fisket når totalkvoten eller gruppekvotene er beregnet oppfisket.</article><article class="legalP" id="kapittel-5-paragraf-13-ledd-2">Fiskeridirektoratet kan innføre konsumpåbud.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2021-12-17-3727/KAPITTEL_6"><h2>Kapittel 6. Overtredelsesgebyr, straff og ikrafttredelse</h2><article class="legalArticle" data-lovdata-URL="LTI/forskrift/2021-12-17-3727/§22" data-name="§22" id="kapittel-6-paragraf-1"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Overtredelsesgebyr</span></h3><article class="legalP" id="kapittel-6-paragraf-1-ledd-1">Foretak og den som forsettlig eller uaktsomt overtrer bestemmelser gitt i eller i medhold av forskriften, kan ilegges overtredelsesgebyr i henhold til havressurslova § 59 og forskrift 20. desember 2011 nr. 1437 om bruk av tvangsmulkt og overtredelsesgebyr ved brudd på havressurslova.</article></article><article class="legalArticle" data-lovdata-URL="LTI/forskrift/2021-12-17-3727/§23" data-name="§23" id="kapittel-6-paragraf-2"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Straff</span></h3><article class="legalP" id="kapittel-6-paragraf-2-ledd-1">Den som forsettlig eller uaktsomt overtrer bestemmelser gitt i eller i medhold av forskriften straffes i henhold til havressurslova § 60, § 61, § 62, § 64 og § 65 og deltakerloven § 31. På samme måte straffes forsøk og medvirkning.</article></article><article class="legalArticle" data-lovdata-URL="LTI/forskrift/2021-12-17-3727/§24" data-name="§24" id="kapittel-6-paragraf-3"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-3-ledd-1">Forskriften trer i kraft 1. januar 2022 og gjelder til og med 31. desember 2022.</article></article></section></main></body></html>