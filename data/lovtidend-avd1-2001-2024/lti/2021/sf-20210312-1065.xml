<!DOCTYPE html><html lang="no"><head><title>Forskrift om opptak, studier og eksamen ved Ansgar høyskole</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-12-1065</dd><dt class="dokid">DokumentID</dt><dd class="dokid">LTI/forskrift/2021-03-12-1065</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Ansgar høyskole</li></ul></dd><dt class="dateInForce">I kraft fra</dt><dd class="dateInForce">2021-03-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-09-27-1394</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-4</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-3</li><li>lov/2005-04-01-15/§4-5</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-1</li><li>lov/2005-04-01-15/§7-1</li></ul></dd><dt class="dateOfPublication">Kunngjort</dt><dd class="dateOfPublication">2021-04-07 15:05</dd><dt class="journalNumber">Journalnummer</dt><dd class="journalNumber">2021-0531</dd><dt class="titleShort">Korttittel</dt><dd class="titleShort">Forskrift om opptak, studier og eksamen ved Ansgar høyskole</dd><dt class="title">Tittel</dt><dd class="title">Forskrift om opptak, studier og eksamen ved Ansgar høyskole</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret for Ansgar høyskole 12. mars 2021 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-4, § 3-5, § 3-6, § 3-7, § 3-8, § 3-9, § 3-10, § 3-11, § 4-3, § 4-5, § 4-7, § 4-8, § 5-1 og § 7-1.</dd><dt class="refid">RefID</dt><dd class="refid">forskrift/2021-03-12-1065</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier og eksamen ved Ansgar høyskole<ul class="tocSubUl"><li>Kapittel I. Allmenne regler<ul class="tocSubUl"><li>§ 1. Virkeområde, forvaltning og tildeling av grad og tittel</li><li>§ 2. Definisjoner</li><li>§ 3. Graden Bachelor</li><li>§ 4. Graden Master</li></ul></li><li>Kapittel II. Opptak<ul class="tocSubUl"><li>§ 5. Generelt opptaksgrunnlag</li><li>§ 6. Opptakskrav til mastergrad</li><li>§ 7. Studentopptak</li><li>§ 8. Søknadsfrister</li><li>§ 9. Dokumentasjon og ettersending</li><li>§ 10. Kontroll av originaldokumenter</li></ul></li><li>Kapittel III. Undervisning, studieplan og vitnemål<ul class="tocSubUl"><li>§ 11. Undervisning</li><li>§ 12. Studieplan</li><li>§ 13. Bærbar datamaskin</li><li>§ 14. Vitnemål og Diploma Supplement (DS)</li></ul></li><li>Kapittel IV. Studierett<ul class="tocSubUl"><li>§ 15. Studierett</li><li>§ 16. Tap av studierett</li></ul></li><li>Kapittel V. Utdanningsplan og læringsmiljø<ul class="tocSubUl"><li>§ 17. Utdanningsplan</li><li>§ 18. Læringsmiljø</li></ul></li><li>Kapittel VI. Permisjon, taushetsplikt, bortvisning og godkjenning av utdanning<ul class="tocSubUl"><li>§ 19. Rett til permisjon</li><li>§ 20. Utestenging og bortvisning</li><li>§ 21. Godskriving og godkjenning av annen utdanning</li><li>§ 22. Overlapping mellom grader</li><li>§ 23. Delstudium ved annet lærested</li></ul></li><li>Kapittel VII. Eksamen<ul class="tocSubUl"><li>§ 24. Fritak for eksamen eller prøve</li><li>§ 25. Rett til å gå opp til eksamen</li><li>§ 26. Ekstern evaluering av vurderingen eller vurderingsordningene</li><li>§ 27. Eksamen og sensur</li><li>§ 28. Karakterer og vurderingsuttrykk</li><li>§ 29. Vekting, gjennomsnitts- og hovedkarakter</li><li>§ 30. Ekstern sensor og krav til kvalifikasjon</li><li>§ 31. Eksamensordninger og eksamensformer</li><li>§ 32. Annullering av eksamen eller annen vurdering</li><li>§ 33. Kildebruk og fusk ved eksamen</li><li>§ 34. Klage over formelle feil ved eksamen</li><li>§ 35. Klage over karakterfastsetting samt rett til begrunnelse</li><li>§ 36. Begrunnelse og klage</li><li>§ 37. Allmenne regler om eksamen, særlig om krav til studieplanens innhold</li><li>§ 38. Bruk av vurderingskriterier ved sensur</li><li>§ 39. Eksamensspråk</li><li>§ 40. Akutt sykdom og andre særskilte grunner til fravær i forbindelse med eksamen</li><li>§ 41. Utsatt eksamen grunnet akutt sykdom eller andre særskilte forfallsgrunner</li><li>§ 42. Adgang til kontinuasjonseksamen for kandidater som ikke består ordinær eksamen</li><li>§ 43. Ekstraordinær eksamen</li><li>§ 44. Adgangen til å framstille seg til samme eksamen</li><li>§ 45. Adgang til å avlegge eksamen etter tidligere ordning ved nedlegging eller endringer i emnet</li><li>§ 46. Særordninger</li><li>§ 47. Utfyllende regler for eksamen</li></ul></li><li>Kapittel VIII. Klagenemnd<ul class="tocSubUl"><li>§ 48. Klagenemnd</li></ul></li><li>Kapittel IX. Iverksettelse<ul class="tocSubUl"><li>§ 49. Iverksettelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-12-1065" id="dokument"><h1>Forskrift om opptak, studier og eksamen ved Ansgar høyskole</h1><section class="section" data-name="kapI" id="kapittel-1" data-lovdata-URL="LTI/forskrift/2021-03-12-1065/KAPITTEL_1"><h2>Kapittel I. Allmenne regler</h2><article class="legalArticle" data-lovdata-URL="LTI/forskrift/2021-03-12-1065/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde, forvaltning og tildeling av grad og tittel</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder alle studier ved Ansgar høyskole.</article><article class="numberedLegalP" data-numerator="2" id="kapittel-1-paragraf-1-nummer-2">(2) Ansgar høyskole forvalter og tildeler gradene bachelor og master, som gir rett til tilsvarende tittel.</article><article class="numberedLegalP" data-numerator="3" id="kapittel-1-paragraf-1-nummer-3">(3) Det er høyskolens styre som oppretter og legger ned studier.</article></article><article class="legalArticle" data-lovdata-URL="LTI/forskrift/2021-03-12-1065/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h3><article class="numberedLegalP" data-numerator="1" id="kapittel-1-paragraf-2-nummer-1">(1) <i>Studieprogram:</i> Et flerårig studium som fører til bachelorgrad eller mastergrad.</article><article class="numberedLegalP" data-numerator="2" id="kapittel-1-paragraf-2-nummer-2">(2) <i>Studiepoeng:</i> Mål på studiebelastning normert til at 60 studiepoeng tilsvarer ett studieårs arbeidsinnsats.</article><article class="numberedLegalP" data-numerator="3" id="kapittel-1-paragraf-2-nummer-3">(3) <i>Læringsutbytte:</i> Prestasjonsnøytral beskrivelse av de kunnskaper, ferdigheter og den generelle kompetanse studenter forventes å oppnå i løpet av studiet.</article><article class="numberedLegalP" data-numerator="4" id="kapittel-1-paragraf-2-nummer-4">(4) <i>Studieplan:</i> Plan for hvordan emnegrupper/fagenheter kan/skal gjennomføres for at det skal føre til et bestemt læringsmål. Dette gjelder oppbygning, innhold, krav som må oppfylles for godkjent kompetanse. Oppbygningen av studieplanene struktureres ut fra kategoriene emnegruppe/fagenhet, emne og kurs.</article><article class="numberedLegalP" data-numerator="5" id="kapittel-1-paragraf-2-nummer-5">(5) <i>Emnegruppe/fagenhet:</i> Samling av emner fra ett eller flere fag som gjennom en studieplan er definert til å utgjøre en enhet. Emnegrupper kvalifiseres både innholdsmessig og i forhold til poengomfang. Emner settes sammen til emnegrupper/fagenheter. Minste emnegruppe er 10 studiepoeng.</article><article class="numberedLegalP" data-numerator="6" id="kapittel-1-paragraf-2-nummer-6">(6) <i>Faglig spesialisering:</i> Gruppe av emner ut over grunnivået i et fagområde som hører faglig sammen og som kan utfylle hverandre.</article><article class="numberedLegalP" data-numerator="7" id="kapittel-1-paragraf-2-nummer-7">(7) <i>Nivå:</i> For bachelorgraden tilsvarer 100-nivå tidligere grunnfag, mens 200-/300-nivå svarer til tidligere mellomfag. For mastergraden tilsvarer 500-nivå det gamle hovedfagsnivået.</article><article class="numberedLegalP" data-numerator="8" id="kapittel-1-paragraf-2-nummer-8">(8) <i>Emne:</i> Det enkelte studieårs omfang på 60 studiepoeng settes sammen av emner. Emnenes størrelse skal ikke være mindre enn 5 studiepoeng. I bachelorgraden skal de fortrinnsvis ikke være større enn 20 studiepoeng. I mastergraden er største emne på 60 studiepoeng, det er mastergradsavhandling. Alle emner skal være delelige med 5. Emne er den minste enhet som kan gi grunnlag for utskrift fra eksamensprotokoll.</article><article class="numberedLegalP" data-numerator="9" id="kapittel-1-paragraf-2-nummer-9">(9) <i>Kurs:</i> Dette er en undervisnings-, studie- og evalueringsenhet. Et emne består av ett eller flere kurs.</article><article class="numberedLegalP" data-numerator="10" id="kapittel-1-paragraf-2-nummer-10">(10) <i>Eksamen:</i> Avsluttende vurdering i et emne. Eksamen avholdes i alle emner hvor studieplanen forutsetter at det skal gis karakter.</article><article class="numberedLegalP" data-numerator="11" id="kapittel-1-paragraf-2-nummer-11">(11) <i>Prøve:</i> Avsluttende vurdering i et kurs eller et emne. Prøve evalueres til bestått/ikke bestått.</article><article class="numberedLegalP" data-numerator="12" id="kapittel-1-paragraf-2-nummer-12">(12) <i>Studierett:</i> Rettigheter tilknyttet et studium som for eksempel rett til organisert veiledning, seminarundervisning, gruppetilhørighet og oppgaveløsning under veiledning. Studieretten tildeles etter lærestedets tilbud om studieplass samt studentenes aksept av studieplass.</article><article class="numberedLegalP" data-numerator="13" id="kapittel-1-paragraf-2-nummer-13">(13) <i>Utdanningsplan:</i> Plan for studentenes utdanning; gjensidig forpliktende avtale mellom lærested og studentene. Utdanningsplanen skal inneholde bestemmelser over begge parters ansvar samt hvilke forpliktelser studenten har overfor sine medstudenter.</article><article class="numberedLegalP" data-numerator="14" id="kapittel-1-paragraf-2-nummer-14">(14) <i>Grad:</i> Utdanning med et bestemt omfang og en bestemt sammensetning, som gir rett til å bruke en bestemt tittel. Tittelen dokumenteres med et vitnemål. Departementet bestemmer hvilke grader Ansgar høyskole kan tildele.</article><article class="numberedLegalP" data-numerator="15" id="kapittel-1-paragraf-2-nummer-15">(15) <i>Bachelor:</i> Et studium på 180 studiepoeng som fyller kravene for graden bachelor.</article><article class="numberedLegalP" data-numerator="16" id="kapittel-1-paragraf-2-nummer-16">(16) <i>Master:</i> Et studium på 120 studiepoeng som fyller kravene til graden master.</article></article><article class="legalArticle" data-lovdata-URL="LTI/forskrift/2021-03-12-1065/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Graden Bachelor</span></h3><article class="numberedLegalP" data-numerator="1" id="kapittel-1-paragraf-3-nummer-1">(1) Bachelorgraden tildeles på grunnlag av fullført og bestått studieprogram med tilhørende emner tilsvarende 180 studiepoeng. Graden gis på grunnlag av følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-nummer-1-punkt-1"><article class="legalP" id="kapittel-1-paragraf-3-nummer-1-punkt-1-ledd-1">I de 180 studiepoengene skal det inngå en emnegruppe med en spesialisering på til sammen minst 80 studiepoeng. Minst 20 av disse studiepoengene må være på 200-nivå. Hva som er de obligatoriske 200-emnene i spesialisering, er definert i de enkelte studieplanene.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-nummer-1-punkt-2"><article class="legalP" id="kapittel-1-paragraf-3-nummer-1-punkt-2-ledd-1">Emnene Examen philosophicum og Examen facultatum (20 studiepoeng).</article></article></li><li data-li-identifier="c." data-name="c."><article class="listArticle" id="kapittel-1-paragraf-3-nummer-1-punkt-3"><article class="legalP" id="kapittel-1-paragraf-3-nummer-1-punkt-3-ledd-1">Bacheloroppgave.</article></article></li></ul></article><article class="numberedLegalP" data-numerator="2" id="kapittel-1-paragraf-3-nummer-2">(2) Bachelorgraden oppnår en på grunnlag av en studieplan godkjent av styret for Ansgar høyskole. Styret kan gi dispensasjon fra kravet om Examen philosophicum og/eller Examen facultatum, samt fra kravet om bacheloroppgave.</article><article class="numberedLegalP" data-numerator="3" id="kapittel-1-paragraf-3-nummer-3">(3) Minst 60 studiepoeng av en bachelorgrad utstedt fra Ansgar høyskole må være avlagt ved institusjonen.</article><article class="numberedLegalP" data-numerator="4" id="kapittel-1-paragraf-3-nummer-4">(4) Bachelorstudiet strekker seg normalt over 6 semestre, og studietiden er normert til 3 år.</article><article class="numberedLegalP" data-numerator="5" id="kapittel-1-paragraf-3-nummer-5">(5) Bachelorgradens studieprogram skal kvalifisere for videre studier på masternivå.</article></article><article class="legalArticle" data-lovdata-URL="LTI/forskrift/2021-03-12-1065/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Graden Master</span></h3><article class="numberedLegalP" data-numerator="1" id="kapittel-1-paragraf-4-nummer-1">(1) Mastergraden er et studium av 2 års varighet på fulltid eller 4 år på deltid, som bygger på et 3-årig bachelorløp eller tilsvarende.</article><article class="numberedLegalP" data-numerator="2" id="kapittel-1-paragraf-4-nummer-2">(2) Mastergraden inneholder en mastergradsoppgave på enten 30 eller 60 studiepoeng.</article><article class="numberedLegalP" data-numerator="3" id="kapittel-1-paragraf-4-nummer-3">(3) Graden master tildeles på grunnlag av fullført og bestått studieprogram med tilhørende emner tilsvarende 120 studiepoeng.</article><article class="numberedLegalP" data-numerator="4" id="kapittel-1-paragraf-4-nummer-4">(4) Mastergraden oppnår en på grunnlag av en studieplan godkjent av styret for Ansgar høyskole.</article><article class="numberedLegalP" data-numerator="5" id="kapittel-1-paragraf-4-nummer-5">(5) Masterstudiet strekker seg normalt over 4 semestre på fulltid, og over 8 semester på deltid.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-03-12-1065/KAPITTEL_2"><h2>Kapittel II. Opptak</h2><article class="legalArticle" data-lovdata-URL="LTI/forskrift/2021-03-12-1065/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Generelt opptaksgrunnlag</span></h3><article class="legalP" id="kapittel-2-paragraf-1-ledd-1">For opptak til alle studier ved Ansgar høyskole som omfattes av denne forskriften kreves generell studiekompetanse eller tilsvarende, fastsatt i forskrift 6. januar 2017 nr. 13 om opptak til høgare utdanning.</article></article><article class="legalArticle" data-lovdata-URL="LTI/forskrift/2021-03-12-1065/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Opptakskrav til mastergrad</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søker må oppfylle krav fastsatt i forskrift 1. desember 2005 nr. 1392 om krav til mastergrad.</article><article class="numberedLegalP" data-numerator="2" id="kapittel-2-paragraf-2-nummer-2">(2) For å bli tatt opp til et disiplinbasert masterstudium (120 studiepoeng) må studenten ha:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">Oppnådd bachelorgrad eller tilsvarende, men minimum C som snittkarakter.</article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">Utdanningen på lavere grads nivå må ha minst 80 studiepoeng i emnegruppen kristendomskunnskap, teologi, RLE eller tilsvarende. Minst 20 av disse studiepoengene må være på 200-nivå.</article></article></li><li data-li-identifier="c." data-name="c."><article class="listArticle" id="kapittel-2-paragraf-2-nummer-2-punkt-3"><article class="legalP" id="kapittel-2-paragraf-2-nummer-2-punkt-3-ledd-1">For Master i ledelse og menighetsutvikling: praksis med et omfang på 10 studiepoeng, eller tilsvarende.</article></article></li><li data-li-identifier="d." data-name="d."><article class="listArticle" id="kapittel-2-paragraf-2-nummer-2-punkt-4"><article class="legalP" id="kapittel-2-paragraf-2-nummer-2-punkt-4-ledd-1">Oppfylle eventuelt andre faglige krav som måtte være fastsatt i studieplanen for det aktuelle masterstudiet.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Studentopptak</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Ansgar høyskole er ansvarlig for opptaket til sine studieprogrammer. Dette er likevel ikke til hinder for at Ansgar høyskole kan delegere saksforberedelse og avgjørelse til andre organer, herunder til Samordna Opptak.</article><article class="numberedLegalP" data-numerator="2" id="kapittel-2-paragraf-3-nummer-2">(2) Opptaksleder foretar opptak, eller ivaretar at dette finner sted når opptaket er delegert etter første ledd andre punktum.</article><article class="numberedLegalP" data-numerator="3" id="kapittel-2-paragraf-3-nummer-3">(3) Studieprogrammene ved Ansgar høyskole er normalt åpne for studenter som fyller kravene. Når kapasitetshensyn eller ressurshensyn krever det kan imidlertid adgangen til det enkelte studium eller deler av det reguleres.</article><article class="numberedLegalP" data-numerator="4" id="kapittel-2-paragraf-3-nummer-4">(4) Klage på vedtak i forbindelse med opptak behandles av «Felles klagenemnd for opptak til grunnutdanning ved universiteter og høyskoler» i de tilfellene der opptaket er delegert til Samordna Opptak. Øvrige tilfeller behandles av Ansgar høyskoles klagenemnd.</article></article><article class="legalArticle" data-lovdata-URL="LTI/forskrift/2021-03-12-1065/§8" data-name="§8" id="kapittel-2-paragraf-4"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Søknadsfrister</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) For søknad til studier der opptaket er organisert gjennom Samordna Opptak, gjelder de nasjonale fristene fastsatt av departementet.</article><article class="numberedLegalP" data-numerator="2" id="kapittel-2-paragraf-4-nummer-2">(2) Til opptak som Ansgar høyskole behandler lokalt, kunngjøres søknadsfristen samtidig med utlysing av opptaket. Studienemnda fastsetter søknadsfristen.</article></article><article class="legalArticle" data-lovdata-URL="LTI/forskrift/2021-03-12-1065/§9" data-name="§9" id="kapittel-2-paragraf-5"><h3 class="legalArticleHeader"><span class="legalArticleValue">§ 9</span>. <span class="legalArticleTitle">Dokumentasjon og ettersending</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søknad om opptak skal sendes på fastsatt søknadsskjema/nettportal.</article><article class="numberedLegalP" data-numerator="2" id="kapittel-2-paragraf-5-nummer-2">(2) Alle opplysninger som er relevante for søknaden, skal dokumenteres. Søkeren plikter å orientere seg om hvilken dokumentasjon som er nødvendig for at søknaden skal kunne behandles.</article><article class="numberedLegalP" data-numerator="3" id="kapittel-2-paragraf-5-nummer-3">(3) Dokumentasjon som ikke er mulig å legge ved innen søknadsfristen, kan ettersendes. I søknaden må søkeren angi hvilken dokumentasjon som eventuelt blir ettersendt.</article></article><article class="legalArticle" data-lovdata-URL="LTI/forskrift/2021-03-12-1065/§10" data-name="§10" id="kapittel-2-paragraf-6"><h3 class="legalArticleHeader"><span class="legalArticleValue">§ 10</span>. <span class="legalArticleTitle">Kontroll av originaldokumenter</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Studenter må ved forespørsel fremvise originaldokumenter som er grunnlag for opptak til studier, eller utstedelse av vitnemål ved Ansgar høyskole. Studenter som ikke fremviser de forespurte originaler for kontroll kan miste studieretten. Vitnemål fra Ansgar høyskole vil kunne bli holdt tilbake til de forespurte originaldokumentene er framvist og kontrollert</article><article class="numberedLegalP" data-numerator="2" id="kapittel-2-paragraf-6-nummer-2">(2) Forfalskninger rammes av straffelovens § 182, og kan bli politianmeldt.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2021-03-12-1065/KAPITTEL_3"><h2>Kapittel III. Undervisning, studieplan og vitnemål</h2><article class="legalArticle" data-lovdata-URL="LTI/forskrift/2021-03-12-1065/§11" data-name="§11" id="kapittel-3-paragraf-1"><h3 class="legalArticleHeader"><span class="legalArticleValue">§ 11</span>. <span class="legalArticleTitle">Undervisning</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Studieåret har normalt en lengde på 10 måneder, og et fullt studieår er normert til 60 studiepoeng.</article><article class="numberedLegalP" data-numerator="2" id="kapittel-3-paragraf-1-nummer-2">(2) Forelesningene er vanligvis offentlige med mindre forelesningenes art tilsier noe annet. Dersom det er fastsatt egenbetaling for et emne eller emnegruppe vil forelesningene allikevel kun være for høyskolens studenter eller visse grupper av studenter.</article><article class="numberedLegalP" data-numerator="3" id="kapittel-3-paragraf-1-nummer-3">(3) Seminarundervisningen er forbeholdt høyskolens registrerte studenter.</article></article><article class="legalArticle" data-lovdata-URL="LTI/forskrift/2021-03-12-1065/§12" data-name="§12" id="kapittel-3-paragraf-2"><h3 class="legalArticleHeader"><span class="legalArticleValue">§ 12</span>. <span class="legalArticleTitle">Studieplan</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) For hvert studieprogram skal det utarbeides studieplan. Studieplanen skal danne grunnlaget for oppbygningen av grad og utarbeides i tråd med retningslinjene i kvalifikasjonsrammeverket. Studieplanen skal inneholde følgende opplysninger og bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-nummer-1-punkt-1"><article class="legalP" id="kapittel-3-paragraf-2-nummer-1-punkt-1-ledd-1">læringsutbyttebeskrivelser i form av kunnskaper, ferdigheter og generell kompetanse</article></article></li><li data-li-identifier="b." data-name="b."><article class="listArticle" id="kapittel-3-paragraf-2-nummer-1-punkt-2"><article class="legalP" id="kapittel-3-paragraf-2-nummer-1-punkt-2-ledd-1">hvilke emner innenfor emnegruppen det kan avlegges eksamen i</article></article></li><li data-li-identifier="c." data-name="c."><article class="listArticle" id="kapittel-3-paragraf-2-nummer-1-punkt-3"><article class="legalP" id="kapittel-3-paragraf-2-nummer-1-punkt-3-ledd-1">emnets studiepoengomfang</article></article></li><li data-li-identifier="d." data-name="d."><article class="listArticle" id="kapittel-3-paragraf-2-nummer-1-punkt-4"><article class="legalP" id="kapittel-3-paragraf-2-nummer-1-punkt-4-ledd-1">undervisningsvolum og undervisningsformer knyttet til hvert emne</article></article></li><li data-li-identifier="e." data-name="e."><article class="listArticle" id="kapittel-3-paragraf-2-nummer-1-punkt-5"><article class="legalP" id="kapittel-3-paragraf-2-nummer-1-punkt-5-ledd-1">eventuelle forkunnskapskrav eller eventuelle anbefalte forkunnskaper</article></article></li><li data-li-identifier="f." data-name="f."><article class="listArticle" id="kapittel-3-paragraf-2-nummer-1-punkt-6"><article class="legalP" id="kapittel-3-paragraf-2-nummer-1-punkt-6-ledd-1">eventuelle eksamenskrav; eksempelvis godkjent deltakelse i seminarer, obligatoriske skriftlige og/eller muntlige arbeider eller andre teoretiske og praktiske øvinger</article></article></li><li data-li-identifier="g." data-name="g."><article class="listArticle" id="kapittel-3-paragraf-2-nummer-1-punkt-7"><article class="legalP" id="kapittel-3-paragraf-2-nummer-1-punkt-7-ledd-1">emnets eksamensordning, prøve- og evalueringsformer</article></article></li><li data-li-identifier="h." data-name="h."><article class="listArticle" id="kapittel-3-paragraf-2-nummer-1-punkt-8"><article class="legalP" id="kapittel-3-paragraf-2-nummer-1-punkt-8-ledd-1">andre bestemmelser av betydning for gjennomføring og kvalitetssikring av studiet, herunder krav for å kunne fortsette/gå videre på studiet</article></article></li><li data-li-identifier="i." data-name="i."><article class="listArticle" id="kapittel-3-paragraf-2-nummer-1-punkt-9"><article class="legalP" id="kapittel-3-paragraf-2-nummer-1-punkt-9-ledd-1">andre bestemmelser av betydning for gjennomføringen av kvalitetssikringen av studiet.</article></article></li></ul></article><article class="numberedLegalP" data-numerator="2" id="kapittel-3-paragraf-2-nummer-2">(2) Studienemnda kan frita for studieplanfestede forkunnskapskrav og eksamenskrav dersom tilsvarende krav er oppfylt ved annen eksamen eller ved andre eksamenslignende arbeider.</article><article class="numberedLegalP" data-numerator="3" id="kapittel-3-paragraf-2-nummer-3">(3) Ved endringer i studieplanen skal det normalt være anledning til å avlegge eksamen etter tidligere gjeldende studieplan i to år etter at endringene trådte i kraft.</article></article><article class="legalArticle" data-lovdata-URL="LTI/forskrift/2021-03-12-1065/§13" data-name="§13" id="kapittel-3-paragraf-3"><h3 class="legalArticleHeader"><span class="legalArticleValue">§ 13</span>. <span class="legalArticleTitle">Bærbar datamaskin</span></h3><article class="legalP" id="kapittel-3-paragraf-3-ledd-1">Alle studenter skal ha egen bærbar datamaskin til bruk i undervisning og ved eksamen jf. forskrift om egenbetaling ved universiteter og høyskoler § 3-3 tredje ledd.<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-3-ledd-1-punkt-1"><article class="legalP" id="kapittel-3-paragraf-3-ledd-1-punkt-1-ledd-1">Krav til datamaskin fastsettes av Studienemnda.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§14" data-name="§14" id="kapittel-3-paragraf-4"><h3 class="legalArticleHeader"><span class="legalArticleValue">§ 14</span>. <span class="legalArticleTitle">Vitnemål og Diploma Supplement (DS)</span></h3><article class="numberedLegalP" data-numerator="1" id="kapittel-3-paragraf-4-nummer-1">(1) Vitnemål og Diploma Supplement utferdiges i tråd med felles mal for vitnemål og DS i Felles Studentsystem.</article><article class="numberedLegalP" data-numerator="2" id="kapittel-3-paragraf-4-nummer-2">(2) Ansgar høyskole utferdiger vitnemål og DS for fullført grad. Vitnemål utstedes normalt bare én gang for samme grad.</article><article class="numberedLegalP" data-numerator="3" id="kapittel-3-paragraf-4-nummer-3">(3) På vitnemålet skal det gis opplysninger om hvilket grunnlag/studieprogram graden bygger på.</article><article class="numberedLegalP" data-numerator="4" id="kapittel-3-paragraf-4-nummer-4">(4) Læringsutbytte for studieprogrammet skal fremkomme på vitnemålet.</article><article class="numberedLegalP" data-numerator="5" id="kapittel-3-paragraf-4-nummer-5">(5) Tittel på bachelor- og masteroppgaver angis på vitnemålet.</article><article class="numberedLegalP" data-numerator="6" id="kapittel-3-paragraf-4-nummer-6">(6) Spesialisering skal ikke inngå i den offisielle betegnelsen, men vil fremgå av vitnemålet og Diploma Supplement.</article><article class="numberedLegalP" data-numerator="7" id="kapittel-3-paragraf-4-nummer-7">(7) Dersom en kandidat har tatt flere eksamener enn det som kreves for å få en grad, kan vedkommende gi melding om hvilke eksamener som ønskes tatt med på vitnemålet.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2021-03-12-1065/KAPITTEL_4"><h2>Kapittel IV. Studierett</h2><article class="legalArticle" data-lovdata-URL="LTI/forskrift/2021-03-12-1065/§15" data-name="§15" id="kapittel-4-paragraf-1"><h3 class="legalArticleHeader"><span class="legalArticleValue">§ 15</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-4-paragraf-1-nummer-1">(1) Med studierett menes adgang til all undervisning innen studieprogrammet eller emnet i henhold til studieplanen eller emnebeskrivelsen, samt rett og normalt plikt til å gjennomføre eksamen i henhold til den vurderingsform som er fastsatt for studenter.</article><article class="numberedLegalP" data-numerator="2" id="kapittel-4-paragraf-1-nummer-2">(2) En student har studierett på et studieprogram vedkommende er tatt opp til når hun eller han er registrert som student eller har bekreftet sin utdanningsplan og betalt semesteravgift første semester etter opptak. Studieretten gjelder obligatoriske emner og de valgfrie deler studenten tas opp til eller gis adgang til. Studienemnda kan fastsette regler for opptak til valgfrie deler av studieprogram.</article><article class="numberedLegalP" data-numerator="3" id="kapittel-4-paragraf-1-nummer-3">(3) Studenter beholder sin studierett inntil to år utover normert studietid. Etter søknad kan AHS i særlige tilfeller innvilge ytterligere tre års studierett for studenter som er tatt opp til et gradsgivende studieprogram. Permisjon i henhold til § 21 medregnes ikke Når studieretten har gått ut, kan studenten søke nytt ordinært opptak.</article><article class="numberedLegalP" data-numerator="4" id="kapittel-4-paragraf-1-nummer-4">(4) Studieretten opphører automatisk når studenten har fullført studieprogrammet. Etter søknad kan AHS forlenge studieretten i ytterligere ett påfølgende år for studenter som ønsker å forbedre karakterer eller ta tilleggsemner.</article><article class="numberedLegalP" data-numerator="5" id="kapittel-4-paragraf-1-nummer-5">(5) Personer som tas opp til et emne, får studierett på emnet. Slik studierett gjelder til og med første ny eller utsatt eksamen i emnet.</article></article><article class="legalArticle" data-lovdata-URL="LTI/forskrift/2021-03-12-1065/§16" data-name="§16" id="kapittel-4-paragraf-2"><h3 class="legalArticleHeader"><span class="legalArticleValue">§ 16</span>. <span class="legalArticleTitle">Tap av studierett</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) En student kan miste sin studierett på et studieprogram hun eller han er tatt opp til i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-2-nummer-1-punkt-1"><article class="legalP" id="kapittel-4-paragraf-2-nummer-1-punkt-1-ledd-1">Dersom studenten 2 år etter opptak eller senere i studieprogrammet over en periode på minst 2 år har bestått mindre enn 50&#xa0;% av antall studiepoeng i sin utdanningsplan. Dersom studenten ikke har utdanningsplan for det aktuelle tidsrom, legges normert studieplan til grunn.</article></article></li><li data-li-identifier="b." data-name="b."><article class="listArticle" id="kapittel-4-paragraf-2-nummer-1-punkt-2"><article class="legalP" id="kapittel-4-paragraf-2-nummer-1-punkt-2-ledd-1">Dersom en student har strøket 3 ganger på samme emne og vedkommende ikke er innvilget dispensasjon til ytterligere eksamensforsøk (jf. § 45).</article></article></li><li data-li-identifier="c." data-name="c."><article class="listArticle" id="kapittel-4-paragraf-2-nummer-1-punkt-3"><article class="legalP" id="kapittel-4-paragraf-2-nummer-1-punkt-3-ledd-1">Dersom en student har strøket 2 ganger på samme praksisperiode/kliniske studieprogram og vedkommende ikke er innvilget dispensasjon til et 3. forsøk.</article></article></li><li data-li-identifier="d." data-name="d."><article class="listArticle" id="kapittel-4-paragraf-2-nummer-1-punkt-4"><article class="legalP" id="kapittel-4-paragraf-2-nummer-1-punkt-4-ledd-1">Dersom en student etter forespørsel ikke framviser dokumenter som er grunnlag for opptak i originalversjon for kontroll.</article></article></li></ul></article><article class="numberedLegalP" data-numerator="2" id="kapittel-4-paragraf-2-nummer-2">(2) Ved vurdering av om en student skal miste studieretten etter punkt 1 bokstav a, skal det legges vekt på hvilke grunner studenten har for ikke å ha avlagt eksamener i samsvar med utdanningsplanen eller studieplanene.</article><article class="numberedLegalP" data-numerator="3" id="kapittel-4-paragraf-2-nummer-3">(3) Studienemnda fatter vedtak om tap av studierett.</article><article class="numberedLegalP" data-numerator="4" id="kapittel-4-paragraf-2-nummer-4">(4) Vedtak fattet før frist for registrering og oppmelding eller bekrefting av utdanningsplan gjelder med virkning fra og med det aktuelle semesteret. Vedtak fattet etter denne fristen gjelder med virkning fra og med påfølgende semester.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2021-03-12-1065/KAPITTEL_5"><h2>Kapittel V. Utdanningsplan og læringsmiljø</h2><article class="legalArticle" data-lovdata-URL="LTI/forskrift/2021-03-12-1065/§17" data-name="§17" id="kapittel-5-paragraf-1"><h3 class="legalArticleHeader"><span class="legalArticleValue">§ 17</span>. <span class="legalArticleTitle">Utdanningsplan</span></h3><article class="numberedLegalP" data-numerator="1" id="kapittel-5-paragraf-1-nummer-1">(1) Mellom Ansgar høyskole og studenter som tas opp til studier av 60 studiepoengs omfang eller mer, skal det utarbeides en utdanningsplan.</article><article class="numberedLegalP" data-numerator="2" id="kapittel-5-paragraf-1-nummer-2">(2) Studentens utdanningsplan skal foreligge elektronisk, senest ved utløpet av studentens første semester. Dette gjelder også deltidsstudenter med en studieprogresjon på minst 50&#xa0;%.</article><article class="numberedLegalP" data-numerator="3" id="kapittel-5-paragraf-1-nummer-3">(3) Utdanningsplan fastsettes av studenten og institusjonen i fellesskap, innenfor rammen av studieplanen for det programmet studenten er tatt opp til, samt annet relevant regelverk.</article><article class="numberedLegalP" data-numerator="4" id="kapittel-5-paragraf-1-nummer-4">(4) For studenter som er tatt opp til studietilbud som har et omfang på mindre enn 60 studiepoeng, kan det fastsettes en forenklet utdanningsplan.</article><article class="numberedLegalP" data-numerator="5" id="kapittel-5-paragraf-1-nummer-5">(5) Studentens rett til oppfølging og tilrettelegging underveis i utdanningen er betinget av at studentens forpliktelser etter utdanningsplan blir overholdt.</article><article class="numberedLegalP" data-numerator="6" id="kapittel-5-paragraf-1-nummer-6">(6) Studienemnda gir nærmere retningslinjer, herunder om utdanningsplanens form, lagring og arkivering, om frist og framgangsmåte for endring av planen, etc.</article><article class="numberedLegalP" data-numerator="7" id="kapittel-5-paragraf-1-nummer-7">(7) Utdanningsplan skal inneholde bestemmelser om høyskolens ansvar og forpliktelser overfor studenten og om studentens forpliktelser overfor høyskolen og medstudentene, herunder:<ul class="defaultList"><li data-li-identifier="a." data-name="a."><article class="listArticle" id="kapittel-5-paragraf-1-nummer-7-punkt-1"><article class="legalP" id="kapittel-5-paragraf-1-nummer-7-punkt-1-ledd-1">navnet på det studieprogrammet og/eller den emnegruppen studenten er tatt opp til, samt en henvisning til aktuell(e) studieplan(er) og til viktige regler som ikke er tatt inn i utdanningsplan, og hvor disse kan finnes</article></article></li><li data-li-identifier="b." data-name="b."><article class="listArticle" id="kapittel-5-paragraf-1-nummer-7-punkt-2"><article class="legalP" id="kapittel-5-paragraf-1-nummer-7-punkt-2-ledd-1">hvilke studieprogram, emnegrupper og emner studenten tar sikte på å fullføre, til hvilken tid og i hvilken rekkefølge, samt orientering om framgangsmåten ved endring av utdanningsplan</article></article></li><li data-li-identifier="c." data-name="c."><article class="listArticle" id="kapittel-5-paragraf-1-nummer-7-punkt-3"><article class="legalP" id="kapittel-5-paragraf-1-nummer-7-punkt-3-ledd-1">orientering om konsekvens av at studenten ikke følger opp utdanningsplan.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§18" data-name="§18" id="kapittel-5-paragraf-2"><h3 class="legalArticleHeader"><span class="legalArticleValue">§ 18</span>. <span class="legalArticleTitle">Læringsmiljø</span></h3><article class="numberedLegalP" data-numerator="1" id="kapittel-5-paragraf-2-nummer-1">(1) Høyskolens styre har det overordnede ansvar for studentenes læringsmiljø, og skal i samarbeid med Ansgar høyskoles Læringsmiljøutvalg og Studentråd legge forholdene til rette for et godt studiemiljø og arbeide for å bedre studentvelferden på skolen.</article><article class="numberedLegalP" data-numerator="2" id="kapittel-5-paragraf-2-nummer-2">(2) Høyskolens styre har ansvar for at læringsmiljøet på skolen, herunder det fysiske og psykiske arbeidsmiljø, er fullt ut forsvarlig ut fra en samlet vurdering av hensynet til studentenes helse, sikkerhet og velferd.</article><article class="numberedLegalP" data-numerator="3" id="kapittel-5-paragraf-2-nummer-3">(3) Det er ved høyskolen opprettet et læringsmiljøutvalg, som skal bidra til at studentenes læringsmiljø er i henhold til lov om universiteter og høyskoler § 4-3. Læringsmiljøutvalget skal delta i planlegging av tiltak vedrørende læringsmiljø, samt nøye følge utviklingen i spørsmål som angår studentenes sikkerhet og velferd.</article><article class="numberedLegalP" data-numerator="4" id="kapittel-5-paragraf-2-nummer-4">(4) Studentene og ansatte ved har tre representanter hver i Læringsmiljøutvalget. Studentrådet velger tre studentrepresentanter, mens høyskolen oppnevner tre ansatterepresentanter. Utvalget velger hvert år leder vekselvis blant skolens og studentenes representanter.</article><article class="numberedLegalP" data-numerator="5" id="kapittel-5-paragraf-2-nummer-5">(5) Høyskolens arbeid med læringsmiljøet inngår som en del av høyskolens kvalitetssikringssystem.</article><article class="numberedLegalP" data-numerator="6" id="kapittel-5-paragraf-2-nummer-6">(6) Høyskolen vil så langt det er mulig og rimelig legge studieforholdene til rette for studenter med særskilte behov, dog uten at dette medfører reduksjon av de faglige krav som stilles ved det enkelte studium.</article><article class="numberedLegalP" data-numerator="7" id="kapittel-5-paragraf-2-nummer-7">(7) Læringsmiljøutvalget rapporterer direkte til styret, og skal hvert år avgi årsrapport om arbeidet med læringsmiljøet.</article></article></section><section class="section" data-name="kapVI" id="kapittel-6" data-lovdata-URL="LTI/forskrift/2021-03-12-1065/KAPITTEL_6"><h2>Kapittel VI. Permisjon, taushetsplikt, bortvisning og godkjenning av utdanning</h2><article class="legalArticle" data-lovdata-URL="LTI/forskrift/2021-03-12-1065/§19" data-name="§19" id="kapittel-6-paragraf-1"><h3 class="legalArticleHeader"><span class="legalArticleValue">§ 19</span>. <span class="legalArticleTitle">Rett til permisjon</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Studenter med utdanningsplan som ikke ønsker å benytte sin studierett på et studieprogram kommende semester, skal innen fristen for bekreftelse av utdanningsplanen gi skriftlig melding til AHS om fraværet.</article><article class="numberedLegalP" data-numerator="2" id="kapittel-6-paragraf-1-nummer-2">(2) Ved fravær inntil to semestre innvilger AHS permisjon uavhengig av grunn, forutsatt at studenten har gitt melding innen fastsatt frist.</article><article class="numberedLegalP" data-numerator="3" id="kapittel-6-paragraf-1-nummer-3">(3) AHS kan etter skriftlig begrunnet søknad i særlige tilfeller innvilge permisjon for mer enn to semestre.</article><article class="numberedLegalP" data-numerator="4" id="kapittel-6-paragraf-1-nummer-4">(4) Studenter som får barn under studiene, har rett til permisjon etter lov om universiteter og høyskoler § 4-5.</article><article class="numberedLegalP" data-numerator="5" id="kapittel-6-paragraf-1-nummer-5">(5) Permisjon fra studieprogrammet av andre grunner enn at man har fått barn, gir ikke rett til spesiell tilrettelegging av undervisning eller eksamen.</article><article class="numberedLegalP" data-numerator="6" id="kapittel-6-paragraf-1-nummer-6">(6) Studenter i permisjon har adgang til ny, utsatt eller ekstraordinær eksamen i samsvar med § 27. Det innvilges ikke permisjon fra enkeltemner.</article></article><article class="legalArticle" data-lovdata-URL="LTI/forskrift/2021-03-12-1065/§20" data-name="§20" id="kapittel-6-paragraf-2"><h3 class="legalArticleHeader"><span class="legalArticleValue">§ 20</span>. <span class="legalArticleTitle">Utestenging og bortvisning</span></h3><article class="legalP" id="kapittel-6-paragraf-2-ledd-1">Høyskolestyret kan utestenge eller bortvise studenter i tilfeller som er beskrevet i lov om universiteter og høyskoler § 4-8. Bortvisningsvedtak vil bli registrert i det nasjonale registeret RUST slik beskrevet i lov om universiteter og høyskoler § 4-12.</article></article><article class="legalArticle" data-lovdata-URL="LTI/forskrift/2021-03-12-1065/§21" data-name="§21" id="kapittel-6-paragraf-3"><h3 class="legalArticleHeader"><span class="legalArticleValue">§ 21</span>. <span class="legalArticleTitle">Godskriving og godkjenning av annen utdanning</span></h3><article class="legalP" id="kapittel-6-paragraf-3-ledd-1">Utdanning fra universitet eller annen høyskole som går inn under lov om universiteter og høyskoler, skal godskrives studenter ved Ansgar høyskole med samme antall studiepoeng.</article></article><article class="legalArticle" data-lovdata-URL="LTI/forskrift/2021-03-12-1065/§22" data-name="§22" id="kapittel-6-paragraf-4"><h3 class="legalArticleHeader"><span class="legalArticleValue">§ 22</span>. <span class="legalArticleTitle">Overlapping mellom grader</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) En student som har fullført en norsk eller utenlandsk grad eller yrkesutdanning, må ha avlagt minst 60 nye studiepoeng som ikke inngår i grunnlaget for tidligere oppnådd grad for å få utstedt nytt gradsvitnemål, jf. forskrift om godskriving av høyere utdanning.</article><article class="numberedLegalP" data-numerator="2" id="kapittel-6-paragraf-4-nummer-2">(2) Det kan ikke gis fritak for masteroppgave på grunnlag av masteroppgave eller tilsvarende arbeid i en tidligere grad.</article></article><article class="legalArticle" data-lovdata-URL="LTI/forskrift/2021-03-12-1065/§23" data-name="§23" id="kapittel-6-paragraf-5"><h3 class="legalArticleHeader"><span class="legalArticleValue">§ 23</span>. <span class="legalArticleTitle">Delstudium ved annet lærested</span></h3><article class="numberedLegalP" data-numerator="1" id="kapittel-6-paragraf-5-nummer-1">(1) I det ordinære studiet ved AHS har studentene mulighet for delstudium ved et annet lærested i inn- og utland. Delstudium vil si et eller flere emner som inngår i utdanningsplanen.</article><article class="numberedLegalP" data-numerator="2" id="kapittel-6-paragraf-5-nummer-2">(2) Studieopphold utenlands må være forhåndsgodkjent av studienemnda før utreise. Etter tilbakekomst til AHS må studenten søke om endelig godkjenning av emnene.</article><article class="numberedLegalP" data-numerator="3" id="kapittel-6-paragraf-5-nummer-3">(3) AHS skal legge forholdene til rette for delstudier i utlandet gjennom å gi generell veiledning vedrørende samarbeidsavtaler og finansieringsmuligheter.</article></article></section><section class="section" data-name="kapVII" id="kapittel-7" data-lovdata-URL="LTI/forskrift/2021-03-12-1065/KAPITTEL_7"><h2>Kapittel VII. Eksamen</h2><article class="legalArticle" data-lovdata-URL="LTI/forskrift/2021-03-12-1065/§24" data-name="§24" id="kapittel-7-paragraf-1"><h3 class="legalArticleHeader"><span class="legalArticleValue">§ 24</span>. <span class="legalArticleTitle">Fritak for eksamen eller prøve</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Det gis fritak fra eksamen eller prøve når det godtgjøres at tilsvarende eksamen eller prøve er avlagt ved høyskolen tidligere eller ved annen høyskole eller universitet som går inn under lov om universiteter og høyskoler. Det kan også gis slikt fritak på grunnlag av annen velegnet eksamen eller prøve. Dokumentasjon av realkompetanse kan også gi grunnlag for fritak. Studienemnda avgjør saker om fritak.</article><article class="numberedLegalP" data-numerator="2" id="kapittel-7-paragraf-1-nummer-2">(2) Ved innpassing gis det anledning til å avlegge eksamen for flere av emnene under ett, maksimert til 30 studiepoeng per eksamen. Søknad om anledning til å avlegge eksamen for flere emner under ett avgjøres av studienemnda.</article><article class="numberedLegalP" data-numerator="3" id="kapittel-7-paragraf-1-nummer-3">(3) En student kan gis fritak for Examen philosophicum og Examen facultatum når studenten har avlagt en enhetlig og avsluttet eksamen som i nivå og omfang tilsvarer bachelorgraden.</article></article><article class="legalArticle" data-lovdata-URL="LTI/forskrift/2021-03-12-1065/§25" data-name="§25" id="kapittel-7-paragraf-2"><h3 class="legalArticleHeader"><span class="legalArticleValue">§ 25</span>. <span class="legalArticleTitle">Rett til å gå opp til eksamen</span></h3><article class="numberedLegalP" data-numerator="1" id="kapittel-7-paragraf-2-nummer-1">(1) Den som oppfyller kravet til opptak og eventuelle andre krav for å gå opp til eksamen i det aktuelle emne, har rett til å gå opp til eksamen. Dette gjelder også for studenter som ikke er tatt opp på den aktuelle emnegruppen.</article><article class="numberedLegalP" data-numerator="2" id="kapittel-7-paragraf-2-nummer-2">(2) Dersom det i studieplanen er fastsatt at kandidaten skal delta i obligatoriske kurs, obligatorisk seminarundervisning, obligatorisk praksis eller lignende, vil kandidaten nektes oppmelding etter denne paragraf dersom han ikke oppfyller de obligatoriske kravene eller lignende.</article></article><article class="legalArticle" data-lovdata-URL="LTI/forskrift/2021-03-12-1065/§26" data-name="§26" id="kapittel-7-paragraf-3"><h3 class="legalArticleHeader"><span class="legalArticleValue">§ 26</span>. <span class="legalArticleTitle">Ekstern evaluering av vurderingen eller vurderingsordningene</span></h3><article class="numberedLegalP" data-numerator="1" id="kapittel-7-paragraf-3-nummer-1">(1) Høyskolen skal sørge for at kunnskaper og ferdigheter hos studentene blir prøvet på en upartisk og faglig måte, og de valgte vurderingsformene skal sikre det faglige nivået ved høyskolen og hos studentene. Det skal være ekstern evaluering av vurderingen eller vurderingsordningene.</article><article class="numberedLegalP" data-numerator="2" id="kapittel-7-paragraf-3-nummer-2">(2) Ved sensurering benyttes minst én intern sensor kombinert med ekstern evaluering av vurderingen eller vurderingsordningen. Ved bedømmelse av muntlig eksamen eller lignende som etter sin art ikke lar seg etterprøve, skal det likevel være minst to sensorer.</article><article class="numberedLegalP" data-numerator="3" id="kapittel-7-paragraf-3-nummer-3">(3) Ved ny sensurering benyttes minst to nye sensorer, hvorav minst én ekstern. Endring kan gjøres både til gunst og ugunst for klager. Dersom den endelige karakteren er fastsatt på grunnlag av både skriftlig og muntlig prøve, og klager får medhold i klage på sensuren over den skriftlige delen av eksamen, avholdes ny muntlig prøve til fastsetting av endelig karakter.</article><article class="numberedLegalP" data-numerator="4" id="kapittel-7-paragraf-3-nummer-4">(4) Ordninger for ekstern evaluering kan være én av, eller en kombinasjon av, følgende:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-3-nummer-4-punkt-1"><article class="legalP" id="kapittel-7-paragraf-3-nummer-4-punkt-1-ledd-1">ekstern sensor deltar ved vurdering av eksamensbesvarelsene fra alle kandidatene</article></article></li><li data-li-identifier="b." data-name="b."><article class="listArticle" id="kapittel-7-paragraf-3-nummer-4-punkt-2"><article class="legalP" id="kapittel-7-paragraf-3-nummer-4-punkt-2-ledd-1">ekstern sensor deltar ved utforming av eksamensoppgaver og/eller sensorveiledning</article></article></li><li data-li-identifier="c." data-name="c."><article class="listArticle" id="kapittel-7-paragraf-3-nummer-4-punkt-3"><article class="legalP" id="kapittel-7-paragraf-3-nummer-4-punkt-3-ledd-1">ekstern sensor foretar kontroll av intern sensors vurdering av et tilfeldig utvalg kandidater</article></article></li><li data-li-identifier="d." data-name="d."><article class="listArticle" id="kapittel-7-paragraf-3-nummer-4-punkt-4"><article class="legalP" id="kapittel-7-paragraf-3-nummer-4-punkt-4-ledd-1">eksterne sensorer foretar en samlet vurdering av alle vurderingsordningene som inngår i studieplanen/faget.</article></article></li></ul></article><article class="numberedLegalP" data-numerator="5" id="kapittel-7-paragraf-3-nummer-5">(5) Høyskolens styre oppnevner eksterne sensorer for en treårsperiode, mens studienemnda fastsetter retningslinjer når det gjelder antall sensorer og hvordan ekstern deltakelse i vurderingen skal gjennomføres i henhold til fjerde ledd.</article></article><article class="legalArticle" data-lovdata-URL="LTI/forskrift/2021-03-12-1065/§27" data-name="§27" id="kapittel-7-paragraf-4"><h3 class="legalArticleHeader"><span class="legalArticleValue">§ 27</span>. <span class="legalArticleTitle">Eksamen og sensur</span></h3><article class="numberedLegalP" data-numerator="1" id="kapittel-7-paragraf-4-nummer-1">(1) Muntlige eksamener og prøver er offentlige med mindre hensynet til gjennomføringen tilsier at de skal være lukkede. Høyskolens styre kan også – etter søknad – gjøre unntak fra regelen om offentlig eksamen eller prøve for enkelt kandidater dersom tungtveiende årsaker taler for det.</article><article class="numberedLegalP" data-numerator="2" id="kapittel-7-paragraf-4-nummer-2">(2) Sensuren skal foreligge innen 18 virkedager dersom ikke særlige grunner gjør det nødvendig å bruke mer tid på sensurarbeidet. Dersom det ikke er mulig å skaffe tilveie det antall kvalifiserte sensorer som er nødvendig for å avvikle sensuren innen 18 virkedager, kan høyskolens styre fastsette en lengre frist.</article></article><article class="legalArticle" data-lovdata-URL="LTI/forskrift/2021-03-12-1065/§28" data-name="§28" id="kapittel-7-paragraf-5"><h3 class="legalArticleHeader"><span class="legalArticleValue">§ 28</span>. <span class="legalArticleTitle">Karakterer og vurderingsuttrykk</span></h3><article class="legalP" id="kapittel-7-paragraf-5-ledd-1">Vurderingsuttrykket ved eksamen, prøve, bedømmelse av oppgave eller annen vurdering skal være bestått/ikke bestått eller en gradert skala med fem trinn fra A til E for bestått og F for ikke bestått. Den graderte skalaen har følgende verdier:</article><article class="defaultP"><i>Bokmål</i><table><thead><tr><th data-text-align="center" data-vertical-align="top"><i>Symbol</i></th><th data-text-align="left" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, kvalitativ beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg. Viser stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon som ligger over gjennomsnittet. Viser evne til selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Gjennomsnittlig prestasjon som er tilfredsstillende på de fleste områder.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Prestasjon under gjennomsnittet, med en del vesentlige mangler.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjon som tilfredsstiller minimumskravene, men heller ikke mer.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller minimumskravene.</td></tr></tbody></table></article><article class="defaultP"><i>Nynorsk</i><table><thead><tr><th data-text-align="center" data-vertical-align="top"><i>Symbol</i></th><th data-text-align="left" data-vertical-align="top"><i>Nemning</i></th><th data-text-align="left" data-vertical-align="top"><i>Generell, kvalitativ omtale av vurderingskriterium</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Framifrå</td><td data-text-align="left" data-vertical-align="top">Ein framifrå prestasjon som skil seg klart ut. Syner stor grad av sjølvstende.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Mykje god</td><td data-text-align="left" data-vertical-align="top">Ein mykje god prestasjon som ligg over gjennomsnittet. Syner evne til sjølvstende.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Ein gjennomsnittleg prestasjon som er tilfredsstillande på dei fleste områda.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">Ein prestasjon under gjennomsnittet, med ein del vesentlege manglar.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkeleg</td><td data-text-align="left" data-vertical-align="top">Ein prestasjon som tilfredsstiller minstekrava, men heller ikkje meir.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikkje greidd</td><td data-text-align="left" data-vertical-align="top">Ein prestasjon som ikkje tilfredsstiller minstekrava.</td></tr></tbody></table></article><article class="defaultP"><i>Engelsk</i><table><thead><tr><th data-text-align="center" data-vertical-align="top"><i>Grade</i></th><th data-text-align="left" data-vertical-align="top"><i>Grade</i></th><th data-text-align="left" data-vertical-align="top"><i>Definition</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Excellent</td><td data-text-align="left" data-vertical-align="top">An excellent performance, clearly outstanding. Shows a high degree of independence.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Very good</td><td data-text-align="left" data-vertical-align="top">A very good performance, above average. Shows a certain degree of independence.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">Good</td><td data-text-align="left" data-vertical-align="top">An average performance, satisfactory in most areas.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Satisfactory</td><td data-text-align="left" data-vertical-align="top">A performance below average, and with significant shortcomings.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Sufficient</td><td data-text-align="left" data-vertical-align="top">A performance that meets the minimum criteria.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Fail</td><td data-text-align="left" data-vertical-align="top">A performance that does not meet the minimum criteria.</td></tr></tbody></table></article></article><article class="legalArticle" data-lovdata-URL="LTI/forskrift/2021-03-12-1065/§29" data-name="§29" id="kapittel-7-paragraf-6"><h3 class="legalArticleHeader"><span class="legalArticleValue">§ 29</span>. <span class="legalArticleTitle">Vekting, gjennomsnitts- og hovedkarakter</span></h3><article class="numberedLegalP" data-numerator="1" id="kapittel-7-paragraf-6-nummer-1">(1) Den enkelte karakter gis en vekting ved utregning av en gjennomsnittskarakter i et emne, eller i forbindelse med utregning av hovedkarakter. Vekten skal angis i studieplanen som en brøk av den samlede karakteren.</article><article class="numberedLegalP" data-numerator="2" id="kapittel-7-paragraf-6-nummer-2">(2) Gjennomsnittskarakter er en samlet karakter for et emne. For emner skal gjennomsnittskarakteren regnes ut slik:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-6-nummer-2-punkt-1"><article class="legalP" id="kapittel-7-paragraf-6-nummer-2-punkt-1-ledd-1">Hver bokstavkarakter erstattes av en tallekvivalent, slik at A=«5»; B=«4»; C=«3»; D=«2»; E=«1».</article></article></li><li data-li-identifier="b." data-name="b."><article class="listArticle" id="kapittel-7-paragraf-6-nummer-2-punkt-2"><article class="legalP" id="kapittel-7-paragraf-6-nummer-2-punkt-2-ledd-1">For hver eksamen multipliseres tallekvivalenten med den vekten vedkommende eksamen skal ha i henhold til studieplanen, og alle produktene summeres.</article></article></li><li data-li-identifier="c." data-name="c."><article class="listArticle" id="kapittel-7-paragraf-6-nummer-2-punkt-3"><article class="legalP" id="kapittel-7-paragraf-6-nummer-2-punkt-3-ledd-1">Produktsummen settes opp eller ned til nærmeste hele tall, etter at vanlige forhøyningsregler er brukt.</article></article></li><li data-li-identifier="d." data-name="d."><article class="listArticle" id="kapittel-7-paragraf-6-nummer-2-punkt-4"><article class="legalP" id="kapittel-7-paragraf-6-nummer-2-punkt-4-ledd-1">Gjennomsnittskarakteren angis med det bokstavsymbolet som svarer til det tallet som kommer fram.</article></article></li></ul></article><article class="numberedLegalP" data-numerator="3" id="kapittel-7-paragraf-6-nummer-3">(3) Gjennomsnittskarakteren angis som et bokstavsymbol dersom minst 75&#xa0;% av eksamenene i emnet, regnet etter vekt, er gitt bokstavkarakter. Ellers skal gjennomsnittskarakteren angis som «Bestått» eller «Ikke bestått».</article><article class="numberedLegalP" data-numerator="4" id="kapittel-7-paragraf-6-nummer-4">(4) Hovedkarakter er en samlet karakter etter fullført grad.<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-6-nummer-4-punkt-1"><article class="legalP" id="kapittel-7-paragraf-6-nummer-4-punkt-1-ledd-1">Hovedkarakteren angis som et bokstavsymbol dersom minst 75&#xa0;% av eksamenene i emnet, regnet etter vekt, er gitt bokstavkarakter. Ellers skal hovedkarakteren angis som «Bestått» eller «Ikke Bestått».</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§30" data-name="§30" id="kapittel-7-paragraf-7"><h3 class="legalArticleHeader"><span class="legalArticleValue">§ 30</span>. <span class="legalArticleTitle">Ekstern sensor og krav til kvalifikasjon</span></h3><article class="numberedLegalP" data-numerator="1" id="kapittel-7-paragraf-7-nummer-1">(1) Ekstern sensor skal ikke være ansatt i heltids- eller deltidsstilling ved AHS i det gjeldende semester. Engasjerte forelesere/seminarholdere regnes som interne den tiden de mottar lønn fra Ansgar høyskole.</article><article class="numberedLegalP" data-numerator="2" id="kapittel-7-paragraf-7-nummer-2">(2) En ekstern sensor må ha minst én av følgende kvalifikasjoner:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-7-nummer-2-punkt-1"><article class="legalP" id="kapittel-7-paragraf-7-nummer-2-punkt-1-ledd-1">Inneha vitenskapelig kompetanse som kvalifiserer for ansettelse som minimum høyskolelektor/amanuensis ved universitet/høyskole eller annen forskningsinstitusjon.</article></article></li><li data-li-identifier="b." data-name="b."><article class="listArticle" id="kapittel-7-paragraf-7-nummer-2-punkt-2"><article class="legalP" id="kapittel-7-paragraf-7-nummer-2-punkt-2-ledd-1">I særlige tilfeller gjennom relevant yrkespraksis være særlig kvalifisert for å foreta sensur innenfor et bestemt område.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§31" data-name="§31" id="kapittel-7-paragraf-8"><h3 class="legalArticleHeader"><span class="legalArticleValue">§ 31</span>. <span class="legalArticleTitle">Eksamensordninger og eksamensformer</span></h3><article class="numberedLegalP" data-numerator="1" id="kapittel-7-paragraf-8-nummer-1">(1) Eksamensordninger<article class="legalP" id="kapittel-7-paragraf-8-nummer-1-ledd-1">Eksamensordninger omfatter disse formene:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-8-nummer-1-ledd-1-punkt-1"><article class="legalP" id="kapittel-7-paragraf-8-nummer-1-ledd-1-punkt-1-ledd-1">Ordinær eksamen</article></article></li><li data-li-identifier="b." data-name="b."><article class="listArticle" id="kapittel-7-paragraf-8-nummer-1-ledd-1-punkt-2"><article class="legalP" id="kapittel-7-paragraf-8-nummer-1-ledd-1-punkt-2-ledd-1">Utsatt eksamen</article><article class="legalP" id="kapittel-7-paragraf-8-nummer-1-ledd-1-punkt-2-ledd-2">Utsatt eksamen er eksamen som arrangeres for studenter som har vært syke eller som har hatt annen gyldig grunn til fravær ved siste ordinære eksamen.</article></article></li><li data-li-identifier="c." data-name="c."><article class="listArticle" id="kapittel-7-paragraf-8-nummer-1-ledd-1-punkt-3"><article class="legalP" id="kapittel-7-paragraf-8-nummer-1-ledd-1-punkt-3-ledd-1">Kontinuasjonseksamen</article><article class="legalP" id="kapittel-7-paragraf-8-nummer-1-ledd-1-punkt-3-ledd-2">Eksamen som kan arrangeres for studenter som har framstilt seg og fått sensuren «ikke bestått»/«F» ved siste ordinære eksamen, eller studenter som vil forbedre sitt resultat.</article></article></li></ul></article></article><article class="numberedLegalP" data-numerator="2" id="kapittel-7-paragraf-8-nummer-2">(2) Eksamensformer<article class="legalP" id="kapittel-7-paragraf-8-nummer-2-ledd-1">Eksamen omfatter disse vurderingsformene:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-8-nummer-2-ledd-1-punkt-1"><article class="legalP" id="kapittel-7-paragraf-8-nummer-2-ledd-1-punkt-1-ledd-1">Skole-/klausureksamen: Skriftlig og/eller muntlig eksamen som avholdes i lokaler anvist av institusjonen, og under tilsyn av personer utpekt av institusjonen. Muntlig eksamen gis enten som selvstendig vektet eksamen eller som justerende/korrigerende.</article></article></li><li data-li-identifier="b." data-name="b."><article class="listArticle" id="kapittel-7-paragraf-8-nummer-2-ledd-1-punkt-2"><article class="legalP" id="kapittel-7-paragraf-8-nummer-2-ledd-1-punkt-2-ledd-1">Skriftlig skoleeksamen arrangeres i hovedsak digitalt. Digital eksamen er basert på bruk av egen bærbar datamaskin.</article></article></li><li data-li-identifier="c." data-name="c."><article class="listArticle" id="kapittel-7-paragraf-8-nummer-2-ledd-1-punkt-3"><article class="legalP" id="kapittel-7-paragraf-8-nummer-2-ledd-1-punkt-3-ledd-1">Eksamenskandidater som benytter eget utstyr, er selv ansvarlig for å ha lastet ned nødvendig programvare før de møter i eksamenslokalet.</article></article></li><li data-li-identifier="d." data-name="d."><article class="listArticle" id="kapittel-7-paragraf-8-nummer-2-ledd-1-punkt-4"><article class="legalP" id="kapittel-7-paragraf-8-nummer-2-ledd-1-punkt-4-ledd-1">Emneprøve: Skriftlig og/eller muntlig prøve, som også kan omfatte presentasjon og lignende.</article></article></li><li data-li-identifier="e." data-name="e."><article class="listArticle" id="kapittel-7-paragraf-8-nummer-2-ledd-1-punkt-5"><article class="legalP" id="kapittel-7-paragraf-8-nummer-2-ledd-1-punkt-5-ledd-1">Hjemmeeksamen: Normalt et skriftlig arbeid.</article></article></li><li data-li-identifier="f." data-name="f."><article class="listArticle" id="kapittel-7-paragraf-8-nummer-2-ledd-1-punkt-6"><article class="legalP" id="kapittel-7-paragraf-8-nummer-2-ledd-1-punkt-6-ledd-1">Mappevurdering: Vurdering av ett eller flere arbeider som leveres inn i løpet av den tiden studiet av vedkommende emne pågår. Nærmere bestemmelser gis i studieplanen.</article></article></li><li data-li-identifier="g." data-name="g."><article class="listArticle" id="kapittel-7-paragraf-8-nummer-2-ledd-1-punkt-7"><article class="legalP" id="kapittel-7-paragraf-8-nummer-2-ledd-1-punkt-7-ledd-1">Seminaroppgave: Skriftlig arbeid utarbeidet under veiledning og i tilknytning til det enkelte emne.</article></article></li><li data-li-identifier="h." data-name="h."><article class="listArticle" id="kapittel-7-paragraf-8-nummer-2-ledd-1-punkt-8"><article class="legalP" id="kapittel-7-paragraf-8-nummer-2-ledd-1-punkt-8-ledd-1">Gruppeeksamen: Skriftlig og/eller muntlig eksamen som avholdes for en gruppe av studenter knyttet opp til et bestemt emne.</article></article></li><li data-li-identifier="i." data-name="i."><article class="listArticle" id="kapittel-7-paragraf-8-nummer-2-ledd-1-punkt-9"><article class="legalP" id="kapittel-7-paragraf-8-nummer-2-ledd-1-punkt-9-ledd-1">Andre eksamensformer: Etter nærmere bestemmelse i studieplanen, så som vurdert praksis, praktisk eksamen, prosjektoppgave, eller annet.</article></article></li></ul></article></article><article class="numberedLegalP" data-numerator="3" id="kapittel-7-paragraf-8-nummer-3">(3) Det skal bestemmes i studieplanen hvilke av disse eksamensformene som skal brukes og hvor lang tid studenten har til disposisjon. Det kan bestemmes at en form skal brukes alene eller i kombinasjon med andre, og det kan fastsettes at eksamen kan eller skal gjennomføres som gruppeeksamen.</article><article class="numberedLegalP" data-numerator="4" id="kapittel-7-paragraf-8-nummer-4">(4) Det kan bestemmes i studieplanen at bare et utvalg av studentene skal innkalles til muntlig eksamen. I slike tilfeller skal utvalget gjøres enten:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-8-nummer-4-punkt-1"><article class="legalP" id="kapittel-7-paragraf-8-nummer-4-punkt-1-ledd-1">tilfeldig, ved at en forhåndsbestemt andel av kandidatene velges ved loddtrekning, eller</article></article></li><li data-li-identifier="b." data-name="b."><article class="listArticle" id="kapittel-7-paragraf-8-nummer-4-punkt-2"><article class="legalP" id="kapittel-7-paragraf-8-nummer-4-punkt-2-ledd-1">etter sensorenes skjønn, ved at de av kandidatene som man særlig er i tvil om karaktersettingen for, kalles inn, eller</article></article></li><li data-li-identifier="c." data-name="c."><article class="listArticle" id="kapittel-7-paragraf-8-nummer-4-punkt-3"><article class="legalP" id="kapittel-7-paragraf-8-nummer-4-punkt-3-ledd-1">ved at de kandidatene som selv har gitt melding om at de ønsker det, kalles inn.</article></article></li></ul></article><article class="numberedLegalP" data-numerator="5" id="kapittel-7-paragraf-8-nummer-5">(5) For kandidater som ikke kalles inn til muntlig eksamen, settes karakteren på grunnlag av de øvrige eksamensdelene alene. Det skal i slike tilfeller fastsettes vektingsregler i studieplanen for karaktersetting både med og uten muntlig eksamen, jf. «Utfyllende regler for eksamen og prøving ved Ansgar høyskole».</article></article><article class="legalArticle" data-lovdata-URL="LTI/forskrift/2021-03-12-1065/§32" data-name="§32" id="kapittel-7-paragraf-9"><h3 class="legalArticleHeader"><span class="legalArticleValue">§ 32</span>. <span class="legalArticleTitle">Annullering av eksamen eller annen vurdering</span></h3><article class="legalP" id="kapittel-7-paragraf-9-ledd-1">Høyskolens styre eller klagenemnd kan annullere eksamen eller annen vurdering, eller godkjenning av emner i tilfeller som beskrevet i lov om universiteter og høyskoler § 4-7 og § 4-8.</article></article><article class="legalArticle" data-lovdata-URL="LTI/forskrift/2021-03-12-1065/§33" data-name="§33" id="kapittel-7-paragraf-10"><h3 class="legalArticleHeader"><span class="legalArticleValue">§ 33</span>. <span class="legalArticleTitle">Kildebruk og fusk ved eksamen</span></h3><article class="numberedLegalP" data-numerator="1" id="kapittel-7-paragraf-10-nummer-1">(1) Ved seminaroppgaver, hjemmeeksamen og andre skriftlige arbeider, vil kopiering eller avskrift av faglitteratur og andres arbeid uten henvisning bli vurdert som fusk.</article><article class="numberedLegalP" data-numerator="2" id="kapittel-7-paragraf-10-nummer-2">(2) Bruk av andre hjelpemidler enn de som er oppført i studieplanen blir ansett som fusk.</article><article class="numberedLegalP" data-numerator="3" id="kapittel-7-paragraf-10-nummer-3">(3) Dersom studenten har ulovlige hjelpemidler til disposisjon etter at eksamen er startet, blir det behandlet som forsøk på fusk.</article><article class="numberedLegalP" data-numerator="4" id="kapittel-7-paragraf-10-nummer-4">(4) Dersom det oppstår mistanke om fusk eller forsøk på fusk under eksamen, skal kandidaten straks gjøres oppmerksom på at forholdet vil bli rapportert. Kandidaten velger selv om vedkommende vil fullføre eller avbryte eksamen. Dersom eksamenen fullføres, skal besvarelsen leveres inn og sensureres på vanlig måte.</article></article><article class="legalArticle" data-lovdata-URL="LTI/forskrift/2021-03-12-1065/§34" data-name="§34" id="kapittel-7-paragraf-11"><h3 class="legalArticleHeader"><span class="legalArticleValue">§ 34</span>. <span class="legalArticleTitle">Klage over formelle feil ved eksamen</span></h3><article class="numberedLegalP" data-numerator="1" id="kapittel-7-paragraf-11-nummer-1">(1) Studenter som har vært oppe til eksamen kan klage over formelle feil innen tre uker etter at han eller hun er eller burde være kjent med det forhold som begrunner klagen. Er krav om begrunnelse for eller klage over karakterfastsettingen framsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger. Klagen fremmes for institusjonen.</article><article class="numberedLegalP" data-numerator="2" id="kapittel-7-paragraf-11-nummer-2">(2) Hvis institusjonen selv finner at det er begått feil som kan ha hatt betydning for én eller flere studenters prestasjoner eller bedømmelsen av disse, kan feilen rettes opp ved ny sensurering, eventuelt at det blir arrangert ny eksamen.</article><article class="numberedLegalP" data-numerator="3" id="kapittel-7-paragraf-11-nummer-3">(3) Styret eller institusjonens klagenemnd er klagenemnd for institusjonens vedtak etter denne bestemmelsen.</article></article><article class="legalArticle" data-lovdata-URL="LTI/forskrift/2021-03-12-1065/§35" data-name="§35" id="kapittel-7-paragraf-12"><h3 class="legalArticleHeader"><span class="legalArticleValue">§ 35</span>. <span class="legalArticleTitle">Klage over karakterfastsetting samt rett til begrunnelse</span></h3><article class="numberedLegalP" data-numerator="1" id="kapittel-7-paragraf-12-nummer-1">(1) Studenten har krav på å få en begrunnelse for karakterfastsettingen av sine prestasjoner. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at studenten er gjort kjent med karakteren. Ved annen bedømmelse må krav om begrunnelse fremsettes innen en uke fra kandidaten fikk kjennskap til karakteren.</article><article class="numberedLegalP" data-numerator="2" id="kapittel-7-paragraf-12-nummer-2">(2) Begrunnelse skal normalt være gitt innen to uker etter at kandidaten har bedt om dette. I begrunnelsen skal det gjøres rede for de generelle prinsipper som er lagt til grunn for bedømmelsen og for bedømmelsen av kandidatens prestasjon. Sensor avgjør hvorvidt begrunnelsen skal gis muntlig eller skriftlig.</article><article class="numberedLegalP" data-numerator="3" id="kapittel-7-paragraf-12-nummer-3">(3) Dersom det er gitt skriftlige retningslinjer for bedømmelsen, skal disse være tilgjengelige for studentene etter at karakter er fastsatt.</article><article class="numberedLegalP" data-numerator="4" id="kapittel-7-paragraf-12-nummer-4">(4) En student kan klage skriftlig over karakteren innen tre uker etter at eksamensresultat er kunngjort. Ny sensurering skal da foretas. Er krav om begrunnelse for karakterfastsetting eller klage over formelle feil ved oppgavegivning, eksamensavvikling eller gjennomføring av vurdering fremsatt, løper klagefristen etter denne paragraf fra studenten har fått begrunnelsen eller endelig avgjørelse av klagen foreligger.</article><article class="numberedLegalP" data-numerator="5" id="kapittel-7-paragraf-12-nummer-5">(5) Ved ny sensur skal sensorene ikke få oppgitt verken karakter, sensors begrunnelse eller studentens klagebegrunnelse</article><article class="numberedLegalP" data-numerator="6" id="kapittel-7-paragraf-12-nummer-6">(6) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages. Forprøver kan bare påklages når prøven ikke er bestått.</article><article class="numberedLegalP" data-numerator="7" id="kapittel-7-paragraf-12-nummer-7">(7) Hvis karakteren ved ny sensur avviker med to eller flere karakterer fra opprinnelig sensur, skal ytterligere en vurdering foretas før endelig karakter fastsettes.</article><article class="numberedLegalP" data-numerator="8" id="kapittel-7-paragraf-12-nummer-8">(8) Karakterfastsetting ved ny sensurering etter denne paragraf kan ikke påklages.</article></article><article class="legalArticle" data-lovdata-URL="LTI/forskrift/2021-03-12-1065/§36" data-name="§36" id="kapittel-7-paragraf-13"><h3 class="legalArticleHeader"><span class="legalArticleValue">§ 36</span>. <span class="legalArticleTitle">Begrunnelse og klage</span></h3><article class="legalP" id="kapittel-7-paragraf-13-ledd-1">Følgende regler gjelder for ny sensur etter klage:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-13-ledd-1-punkt-1"><article class="legalP" id="kapittel-7-paragraf-13-ledd-1-punkt-1-ledd-1">Dersom det gis én samlet karakter for alle deleksamenene som eksamenen består av, skal alle deleksamenene forelegges ny sensur.</article></article></li><li data-li-identifier="b." data-name="b."><article class="listArticle" id="kapittel-7-paragraf-13-ledd-1-punkt-2"><article class="legalP" id="kapittel-7-paragraf-13-ledd-1-punkt-2-ledd-1">Dersom det gis separate delkarakterer underveis i studiet for de ulike deleksamenene som inngår i emnet, skal den enkelte deleksamen eller de enkelte deleksamen(ene) som studenten påklager, forelegges ny sensur. Kandidaten må selv spesifisere hvilken eller hvilke deler av eksamen som påklages.</article></article></li><li data-li-identifier="c." data-name="c."><article class="listArticle" id="kapittel-7-paragraf-13-ledd-1-punkt-3"><article class="legalP" id="kapittel-7-paragraf-13-ledd-1-punkt-3-ledd-1">Det kan ikke framsettes klage på en vurdering som kun er en tilbakemelding på læringsprosessen fra lærer/veileder, og som ikke resulterer i en karakterfastsettelse.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§37" data-name="§37" id="kapittel-7-paragraf-14"><h3 class="legalArticleHeader"><span class="legalArticleValue">§ 37</span>. <span class="legalArticleTitle">Allmenne regler om eksamen, særlig om krav til studieplanens innhold</span></h3><article class="numberedLegalP" data-numerator="1" id="kapittel-7-paragraf-14-nummer-1">(1) I emner der flere eksamener inngår, skal som hovedregel alle være bestått for at emnet kan anses bestått. Det kan gjøres unntak fra dette i studieplanen, og det skal da angis hvor mange, eventuelt også hvilke, eksamener som skal være bestått for at hele emnet kan anses bestått.</article><article class="numberedLegalP" data-numerator="2" id="kapittel-7-paragraf-14-nummer-2">(2) For mappevurdering skal det i studieplanen gis regler om:<ul class="defaultList"><li data-li-identifier="a." data-name="a."><article class="listArticle" id="kapittel-7-paragraf-14-nummer-2-punkt-1"><article class="legalP" id="kapittel-7-paragraf-14-nummer-2-punkt-1-ledd-1">Antallet arbeider som skal være med i mappen</article></article></li><li data-li-identifier="b." data-name="b."><article class="listArticle" id="kapittel-7-paragraf-14-nummer-2-punkt-2"><article class="legalP" id="kapittel-7-paragraf-14-nummer-2-punkt-2-ledd-1">Arten og omfanget av de enkelte arbeidene</article></article></li><li data-li-identifier="c." data-name="c."><article class="listArticle" id="kapittel-7-paragraf-14-nummer-2-punkt-3"><article class="legalP" id="kapittel-7-paragraf-14-nummer-2-punkt-3-ledd-1">Rekkefølge for innlevering av de enkelte arbeidene, eventuelt om studenten selv kan velge rekkefølgen</article></article></li><li data-li-identifier="d." data-name="d."><article class="listArticle" id="kapittel-7-paragraf-14-nummer-2-punkt-4"><article class="legalP" id="kapittel-7-paragraf-14-nummer-2-punkt-4-ledd-1">Innleveringsfrist for de enkelte arbeidene</article></article></li><li data-li-identifier="e." data-name="e."><article class="listArticle" id="kapittel-7-paragraf-14-nummer-2-punkt-5"><article class="legalP" id="kapittel-7-paragraf-14-nummer-2-punkt-5-ledd-1">I hvilken form arbeidene skal leveres inn</article></article></li><li data-li-identifier="f." data-name="f."><article class="listArticle" id="kapittel-7-paragraf-14-nummer-2-punkt-6"><article class="legalP" id="kapittel-7-paragraf-14-nummer-2-punkt-6-ledd-1">Hvilke(t) arbeid som skal danne grunnlag for eksamenskarakteren.</article></article></li><li data-li-identifier="g." data-name="g."><article class="listArticle" id="kapittel-7-paragraf-14-nummer-2-punkt-7"><article class="legalP" id="kapittel-7-paragraf-14-nummer-2-punkt-7-ledd-1">Innbyrdes vekt dersom to eller flere arbeider skal danne grunnlag for karakteren.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-1065/§38" data-name="§38" id="kapittel-7-paragraf-15"><h3 class="legalArticleHeader"><span class="legalArticleValue">§ 38</span>. <span class="legalArticleTitle">Bruk av vurderingskriterier ved sensur</span></h3><article class="legalP" id="kapittel-7-paragraf-15-ledd-1">Ved siden av de generelle, kvalitative beskrivelsene av vurderingskriterier, kan det benyttes fagspesifikke vurderingskriterier vedtatt av studienemnda. De fagspesifikke vurderingskriteriene skal være tilgjengelige for studentene. Dersom det blir utarbeidet retningslinjer til bruk for sensor(ene) ved den enkelte eksamen, skal denne være tilgjengelig for studentene etter at sensurvedtaket er kunngjort.</article></article><article class="legalArticle" data-lovdata-URL="LTI/forskrift/2021-03-12-1065/§39" data-name="§39" id="kapittel-7-paragraf-16"><h3 class="legalArticleHeader"><span class="legalArticleValue">§ 39</span>. <span class="legalArticleTitle">Eksamensspråk</span></h3><article class="legalP" id="kapittel-7-paragraf-16-ledd-1">Eksamensoppgaver utformes etter behov på norsk og/eller engelsk, eventuelt på andre språk i samsvar med studieplanen. Dersom ikke noe annet er særskilt fastsatt, skal besvarelsen skrives på norsk eller engelsk, eventuelt et annet skandinavisk språk. Studienemnda kan etter søknad åpne for besvarelse på andre språk.</article></article><article class="legalArticle" data-lovdata-URL="LTI/forskrift/2021-03-12-1065/§40" data-name="§40" id="kapittel-7-paragraf-17"><h3 class="legalArticleHeader"><span class="legalArticleValue">§ 40</span>. <span class="legalArticleTitle">Akutt sykdom og andre særskilte grunner til fravær i forbindelse med eksamen</span></h3><article class="numberedLegalP" data-numerator="1" id="kapittel-7-paragraf-17-nummer-1">(1) Ved akutt sykdom gis det rett til utsatt eksamen. Som akutt sykdom regnes sykdom som er oppstått etter avmeldingsfristens utløp. Ved dødsfall i nær familie eller ved andre særskilte grunner kan det også gis rett til utsatt eksamen, dersom forholdet dokumenteres.</article><article class="numberedLegalP" data-numerator="2" id="kapittel-7-paragraf-17-nummer-2">(2) Dersom en kandidat på grunn av akutt sykdom eller andre særskilte grunner ikke kan oppfylle de studiekrav som gjelder for den vurderingsformen vedkommende har meldt seg opp til, kan det gis anledning til å gå opp til alternativ vurderingsform etter søknad.</article><article class="numberedLegalP" data-numerator="3" id="kapittel-7-paragraf-17-nummer-3">(3) Studenten må levere dokumentasjon på gyldig forfall til eksamensinspektøren.</article><article class="numberedLegalP" data-numerator="4" id="kapittel-7-paragraf-17-nummer-4">(4) Dersom det ikke er praktisk mulig å la kandidaten gjennomføre sin eksamen i løpet av semesteret og/eller før en eventuell avsluttende skoleeksamen, skal eksamensinspektøren fastsette og organisere utsatt eksamen det påfølgende semester.</article><article class="numberedLegalP" data-numerator="5" id="kapittel-7-paragraf-17-nummer-5">(5) Med mindre annet er bestemt i studieplanen kan en ikke fravike kravet om obligatorisk undervisning.</article><article class="numberedLegalP" data-numerator="6" id="kapittel-7-paragraf-17-nummer-6">(6) Dersom en kandidat ikke kan møte til skoleeksamen på grunn av akutt sykdom eller andre særskilte grunner, gis vedkommende rett til utsatt eksamen dersom legeerklæring er sendt eller levert til eksamensinspektør senest to døgn etter den første eksamen som attesten gjelder for. En kandidat som blir syk under skoleeksamen, må underrette hovedvakt i eksamenslokalet og straks oppsøke lege og levere legeerklæring. Er det ikke mulig å få levert legeerklæringen til AHS senest to døgn etter den første eksamen som erklæringen gjelder for, må eksamenskandidaten gi eksamensinspektøren beskjed om dette innen fristens utløp. Legeerklæringen skal inneholde opplysninger om hvilken eksamen eller hvilke eksamener den gjelder for, samt tidsrom for sykdomsperioden.</article><article class="numberedLegalP" data-numerator="7" id="kapittel-7-paragraf-17-nummer-7">(7) Dersom akutt sykdom eller andre særskilte grunner under seminaroppgave eller hjemmeeksamen gjør kandidaten eksamensufør må dette dokumenteres. Legeerklæringen skal inneholde opplysninger om hvilken eksamen eller hvilke eksamener den gjelder for, samt tidsrom for sykdomsperioden. Eksamensinspektøren skal underrettes. Kandidaten kan ved dokumentert eksamensuførhet gis rett til tre dagers utsettelse på opprinnelig innleveringsfrist. Ved bacheloroppgaver/masteravhandlinger kan det gis inntil en ukes utsatt frist. Dersom oppgaven etter utsatt innleveringsfrist må leveres på en søndag eller helligdag, leveres den på den første påfølgende virkedag.</article><article class="numberedLegalP" data-numerator="8" id="kapittel-7-paragraf-17-nummer-8">(8) Eksamensuførhet ut over dette gir rett til ny eksamen.</article></article><article class="legalArticle" data-lovdata-URL="LTI/forskrift/2021-03-12-1065/§41" data-name="§41" id="kapittel-7-paragraf-18"><h3 class="legalArticleHeader"><span class="legalArticleValue">§ 41</span>. <span class="legalArticleTitle">Utsatt eksamen grunnet akutt sykdom eller andre særskilte forfallsgrunner</span></h3><article class="numberedLegalP" data-numerator="1" id="kapittel-7-paragraf-18-nummer-1">(1) Kandidater som ikke fullfører en eksamen, eller deler av eksamen, og som oppfyller betingelsene for å få innvilget utsatt eksamen, kan gå opp til utsatt eksamen. Forholdet må dokumenteres med legeerklæring.</article><article class="numberedLegalP" data-numerator="2" id="kapittel-7-paragraf-18-nummer-2">(2) Kandidater som av særskilte grunner i forbindelse med svangerskap, fødsel eller omsorg for barn ikke kan gå opp til ordinær eksamen, kan også søke om å få delta på utsatt eksamen. Forholdet må dokumenteres med legeerklæring, fødselsattest o.l.</article><article class="numberedLegalP" data-numerator="3" id="kapittel-7-paragraf-18-nummer-3">(3) Ved utsatt eksamen er det ikke anledning til å gå opp til eventuelle deler av eksamen som ble avlagt under den ordinære eksamen. Eksamensordningen ved utsatt eksamen skal være den samme som ved ordinær eksamen.</article><article class="numberedLegalP" data-numerator="4" id="kapittel-7-paragraf-18-nummer-4">(4) Utsatte skoleeksamener vil bli arrangeres ved begynnelsen av nestes semester. Studentene må selv melde seg til utsatt eksamen. Eksamensinspektøren fastsetter fristen for å melde seg.</article></article><article class="legalArticle" data-lovdata-URL="LTI/forskrift/2021-03-12-1065/§42" data-name="§42" id="kapittel-7-paragraf-19"><h3 class="legalArticleHeader"><span class="legalArticleValue">§ 42</span>. <span class="legalArticleTitle">Adgang til kontinuasjonseksamen for kandidater som ikke består ordinær eksamen</span></h3><article class="numberedLegalP" data-numerator="1" id="kapittel-7-paragraf-19-nummer-1">(1) Kontinuasjon i forbindelse med skoleeksamen og hjemmeeksamen/seminaroppgaver avholdes enten ved begynnelsen eller slutten av det påfølgende semester. Tidspunkt for kontinuasjonseksamen ved andre vurderingsformer avgjøres av eksamensinspektøren.</article><article class="numberedLegalP" data-numerator="2" id="kapittel-7-paragraf-19-nummer-2">(2) Kontinuasjon i forbindelse med emneprøve avholdes samme semester, senest første undervisningsperiode påfølgende semester.</article><article class="numberedLegalP" data-numerator="3" id="kapittel-7-paragraf-19-nummer-3">(3) Studentene må selv melde seg opp til kontinuasjonseksamen. Eksamensinspektøren fastsetter frist for oppmelding. Eksamensmeldinger til kontinuasjonseksamener er bindende.</article><article class="numberedLegalP" data-numerator="4" id="kapittel-7-paragraf-19-nummer-4">(4) Det avholdes ikke utsatte eksamener ved sykdomsforfall eller annet forfall til kontinuasjonseksamen, med mindre studieplanen bestemmer at det skal være rett eller plikt til ny eksamen.</article><article class="numberedLegalP" data-numerator="5" id="kapittel-7-paragraf-19-nummer-5">(5) Skriftlige arbeider som bacheloroppgaver og seminaroppgaver kan framlegges til ny sensur i bearbeidet eller supplert form etter egne regler.</article><article class="numberedLegalP" data-numerator="6" id="kapittel-7-paragraf-19-nummer-6">(6) For studenter som stryker på praksis gjelder egne regler.</article></article><article class="legalArticle" data-lovdata-URL="LTI/forskrift/2021-03-12-1065/§43" data-name="§43" id="kapittel-7-paragraf-20"><h3 class="legalArticleHeader"><span class="legalArticleValue">§ 43</span>. <span class="legalArticleTitle">Ekstraordinær eksamen</span></h3><article class="numberedLegalP" data-numerator="1" id="kapittel-7-paragraf-20-nummer-1">(1) Ekstraordinær eksamen er en eksamen som avdelingen i særlige tilfeller kan avholde for studenter som av tvingende grunner ikke kan vente til neste ordinære eksamen, og som ikke fyller kravene til å delta på utsatt eksamen eller på kontinuasjonseksamen.</article><article class="numberedLegalP" data-numerator="2" id="kapittel-7-paragraf-20-nummer-2">(2) Studenter som har framstilt seg til den ordinære eksamen i samme emne sist slik ble avholdt, og eksamenskandidater som ikke er tatt opp som studenter ved det aktuelle faget eller studiet, kan ikke gå opp til ekstraordinær eksamen.</article><article class="numberedLegalP" data-numerator="3" id="kapittel-7-paragraf-20-nummer-3">(3) Søknad sendes til eksamensinspektør.</article><article class="numberedLegalP" data-numerator="4" id="kapittel-7-paragraf-20-nummer-4">(4) Det arrangeres ikke utsatt eksamen eller kontinuasjonseksamen i forbindelse med ekstraordinære eksamener.</article></article><article class="legalArticle" data-lovdata-URL="LTI/forskrift/2021-03-12-1065/§44" data-name="§44" id="kapittel-7-paragraf-21"><h3 class="legalArticleHeader"><span class="legalArticleValue">§ 44</span>. <span class="legalArticleTitle">Adgangen til å framstille seg til samme eksamen</span></h3><article class="numberedLegalP" data-numerator="1" id="kapittel-7-paragraf-21-nummer-1">(1) Det er anledning til å framstille seg til en eksamen som alt er bestått, dersom kandidaten i mellomtiden ikke har bestått eksamen som faglig bygger på den aktuelle eksamenen.</article><article class="numberedLegalP" data-numerator="2" id="kapittel-7-paragraf-21-nummer-2">(2) Det er ikke adgang til å fremstille seg til eksamen i samme emne mer enn 3 ganger ved Ansgar høyskole. I særlige tilfeller kan studienemnda etter søknad gi dispensasjon til et 4. eksamensforsøk.</article><article class="numberedLegalP" data-numerator="3" id="kapittel-7-paragraf-21-nummer-3">(3) Dersom en kandidat har bestått samme eksamen mer enn én gang, vil beste karakter gjelde.</article><article class="numberedLegalP" data-numerator="4" id="kapittel-7-paragraf-21-nummer-4">(4) Etter overgangen til nytt vurderingsuttrykk skal karakter som er gitt etter ny ordning gjelde.</article><article class="numberedLegalP" data-numerator="5" id="kapittel-7-paragraf-21-nummer-5">(5) Ved et nytt eksamensforsøk må kandidater som har bestått eksamen i et emne med løpende vurdering som inkluderer flere deleksamener, ta alle deleksamenene om igjen.</article></article><article class="legalArticle" data-lovdata-URL="LTI/forskrift/2021-03-12-1065/§45" data-name="§45" id="kapittel-7-paragraf-22"><h3 class="legalArticleHeader"><span class="legalArticleValue">§ 45</span>. <span class="legalArticleTitle">Adgang til å avlegge eksamen etter tidligere ordning ved nedlegging eller endringer i emnet</span></h3><article class="numberedLegalP" data-numerator="1" id="kapittel-7-paragraf-22-nummer-1">(1) Dersom emnet endres vesentlig med hensyn til omfang, pensum eller lignende, skal det være anledning til å avlegge eksamen etter tidligere ordning for et tidsrom på to år etter at ny ordning trer i kraft. Studenten har imidlertid ikke krav på undervisning etter tidligere ordning.</article><article class="numberedLegalP" data-numerator="2" id="kapittel-7-paragraf-22-nummer-2">(2) Gjelder endringen selve eksamensordningen, gis det anledning til innen ett år å gå opp til eksamen én gang etter tidligere ordning dersom studenten har påbegynt emnet før den nye ordningen trådte i kraft.</article><article class="numberedLegalP" data-numerator="3" id="kapittel-7-paragraf-22-nummer-3">(3) Det må søkes om å få avlegge eksamen etter tidligere ordning. Søknaden sendes til eksamensinspektøren.</article></article><article class="legalArticle" data-lovdata-URL="LTI/forskrift/2021-03-12-1065/§46" data-name="§46" id="kapittel-7-paragraf-23"><h3 class="legalArticleHeader"><span class="legalArticleValue">§ 46</span>. <span class="legalArticleTitle">Særordninger</span></h3><article class="numberedLegalP" data-numerator="1" id="kapittel-7-paragraf-23-nummer-1">(1) Har en student fysisk eller psykisk vanskelighet med å gjennomføre eksamen på vanlig måte, kan høyskolen etter søknad fra studenten i nødvendig utstrekning vedta en avvikende ordning for så vel skriftlig som muntlig eksamen.</article><article class="numberedLegalP" data-numerator="2" id="kapittel-7-paragraf-23-nummer-2">(2) Særordningen skal ha som formål å oppveie de ulemper funksjonshemmingen/sykdommen/skaden medfører, samtidig som man i størst mulig utstrekning skal sørge for at studentene prøves likt.</article><article class="numberedLegalP" data-numerator="3" id="kapittel-7-paragraf-23-nummer-3">(3) Studienemnda fastsetter hvilke særordninger som kan anvendes.</article><article class="numberedLegalP" data-numerator="4" id="kapittel-7-paragraf-23-nummer-4">(4) Frist for å søke om særordning er senest seks uker før den aktuelle eksamen. Er funksjonshemmingen oppstått etter fristens utløp, eller hvis andre særlige grunner tilsier det, kan denne fravikes. Søknad rettes til eksamensinspektøren.</article><article class="numberedLegalP" data-numerator="5" id="kapittel-7-paragraf-23-nummer-5">(5) Behovet for de omsøkte særordningene må dokumenteres ved attest fra lege eller annen sakkyndig. Attesten skal inneholde de opplysningene som trengs for å avgjøre hvilke(n) særordning(er) som trengs.</article><article class="numberedLegalP" data-numerator="6" id="kapittel-7-paragraf-23-nummer-6">(6) Behovet må dokumenteres hver gang studenten foretar en eksamensoppmelding. For kroniske lidelser kan det gjøres unntak fra dette.</article><article class="numberedLegalP" data-numerator="7" id="kapittel-7-paragraf-23-nummer-7">(7) AHS kommer i samråd med studenten og eventuell konsulenttjeneste for funksjonshemmede studenter, frem til hvilke særordninger som er nødvendige.</article><article class="numberedLegalP" data-numerator="8" id="kapittel-7-paragraf-23-nummer-8">(8) Attest for dysleksi (anonymisert) kan legges ved kandidatens skriftlige besvarelse ved sensur, dersom dette har vært grunnlag for en særordning.</article></article><article class="legalArticle" data-lovdata-URL="LTI/forskrift/2021-03-12-1065/§47" data-name="§47" id="kapittel-7-paragraf-24"><h3 class="legalArticleHeader"><span class="legalArticleValue">§ 47</span>. <span class="legalArticleTitle">Utfyllende regler for eksamen</span></h3><article class="legalP" id="kapittel-7-paragraf-24-ledd-1">Høyskolens styre delegerer til studienemnda å gi utfyllende regler om forhold som er særegne for den enkelte eksamen.</article></article></section><section class="section" data-name="kapVIII" id="kapittel-8" data-lovdata-URL="LTI/forskrift/2021-03-12-1065/KAPITTEL_8"><h2>Kapittel VIII. Klagenemnd</h2><article class="legalArticle" data-lovdata-URL="LTI/forskrift/2021-03-12-1065/§48" data-name="§48" id="kapittel-8-paragraf-1"><h3 class="legalArticleHeader"><span class="legalArticleValue">§ 48</span>. <span class="legalArticleTitle">Klagenemnd</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Studienemnda oppnevner på forslag fra rektor medlemmer til institusjonens klagenemnd i samsvar med lov om universiteter og høyskoler § 5-1.</article><article class="numberedLegalP" data-numerator="2" id="kapittel-8-paragraf-1-nummer-2">(2) Klagenemnden skal behandle klager over enkeltvedtak og, etter styrets bestemmelse, andre klagesaker for studentene.</article><article class="numberedLegalP" data-numerator="3" id="kapittel-8-paragraf-1-nummer-3">(3) Avgjørelse om godkjenning og godskriving av utdanning etter lov om universiteter og høyskoler § 3-4, fritak for eksamen eller prøve etter § 3-5, opptak av studenter etter § 3-6 og § 3-7, rett til å gå opp til eksamen etter § 3-10, annullering av eksamen eller prøve etter § 4-7 og bortvisning og utestengning etter § 4-8 til § 4-10 regnes som enkeltvedtak etter forvaltningsloven.</article></article></section><section class="section" data-name="kapIX" id="kapittel-9" data-lovdata-URL="LTI/forskrift/2021-03-12-1065/KAPITTEL_9"><h2>Kapittel IX. Iverksettelse</h2><article class="legalArticle" data-lovdata-URL="LTI/forskrift/2021-03-12-1065/§49" data-name="§49" id="kapittel-9-paragraf-1"><h3 class="legalArticleHeader"><span class="legalArticleValue">§ 49</span>. <span class="legalArticleTitle">Iverksettelse</span></h3><article class="legalP" id="kapittel-9-paragraf-1-ledd-1">Denne forskriften trer i kraft fra 12. mars 2021. Samtidig oppheves forskrift 27. september 2019 nr. 1394 om opptak, studier og eksamen ved Ansgar høyskole.</article></article></section></main></body></html>