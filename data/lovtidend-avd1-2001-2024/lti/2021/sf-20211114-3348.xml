<!DOCTYPE html><html lang="no"><head><title>Forskrift om regler for Den norske kirkes klagenemnd</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-14-3348</dd><dt class="dokid">DokumentID</dt><dd class="dokid">LTI/forskrift/2021-11-14-3348</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2021-11-14</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-04-11-1765</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§33</li></ul></dd><dt class="dateOfPublication">Kunngjort</dt><dd class="dateOfPublication">2021-12-03 16:10</dd><dt class="journalNumber">Journalnummer</dt><dd class="journalNumber">2021-1955</dd><dt class="titleShort">Korttittel</dt><dd class="titleShort">Forskrift om regler for Den norske kirkes klagenemnd</dd><dt class="title">Tittel</dt><dd class="title">Forskrift om regler for Den norske kirkes klagenemnd</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 14. november 2021 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd og kirkeordning 30. mars 2019 nr. 2307 for Den norske kirke § 33 tredje ledd.</dd><dt class="refid">RefID</dt><dd class="refid">forskrift/2021-11-14-3348</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regler for Den norske kirkes klagenemnd<ul class="tocSubUl"><li>§ 1. Valg og sammensetning</li><li>§ 2. Klagenemndas oppgaver</li><li>§ 3. Alminnelige bestemmelser om klagenemndas arbeid</li><li>§ 4. Administrative forhold</li><li>§ 5. Kirkerådets myndighet til å gjøre endringer i regelverket</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-14-3348" id="dokument"><h1>Forskrift om regler for Den norske kirkes klagenemnd</h1><article class="defaultP"><i>På grunn av feil i forskriften må denne utgå. Se ny kunngjøring ved forskrift 14. november 2021 nr. 4032.</i></article><article class="legalArticle" data-lovdata-URL="LTI/forskrift/2021-11-14-3348/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Valg og sammensetning</span></h2><article class="legalP" id="paragraf-1-ledd-1">Den norske kirkes klagenemnd (heretter klagenemnda) velges og sammensettes slik som bestemt i kirkeordningen § 32.</article><article class="legalP" id="paragraf-1-ledd-2">Medlemskap i Den norske kirke er et vilkår for å være medlem eller varamedlem av klagenemnda, jf. kirkeordningen § 40 første ledd.</article></article><article class="legalArticle" data-lovdata-URL="LTI/forskrift/2021-11-14-3348/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Klagenemndas oppgaver</span></h2><article class="legalP" id="paragraf-2-ledd-1">Klagenemnda utfører de oppgaver den er gitt i og i medhold av kirkeordningen § 31.</article></article><article class="legalArticle" data-lovdata-URL="LTI/forskrift/2021-11-14-3348/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Alminnelige bestemmelser om klagenemndas arbeid</span></h2><article class="legalP" id="paragraf-3-ledd-1">Forvaltningsloven og offentleglova gjelder for klagenemndas arbeid, jf. kirkeordningen § 42.</article><article class="legalP" id="paragraf-3-ledd-2">Så langt det passer gjelder regler for Kirkerådets virksomhet § 2, § 3, § 5 og § 7 også for klagenemndas arbeid.</article><article class="legalP" id="paragraf-3-ledd-3">En part har rett til å redegjøre for sitt syn skriftlig.</article><article class="legalP" id="paragraf-3-ledd-4">Ut over det som følger av forvaltningsloven § 11d og § 12, skal en part ha adgang til å møte personlig og med fullmektig for å redegjøre muntlig for sitt syn overfor klagenemnda.</article><article class="legalP" id="paragraf-3-ledd-5">Klagenemnda kan selv gi utfyllende bestemmelser om saksbehandlingen.</article></article><article class="legalArticle" data-lovdata-URL="LTI/forskrift/2021-11-14-3348/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Administrative forhold</span></h2><article class="legalP" id="paragraf-4-ledd-1">En eller flere tilsatte i Kirkerådets sekretariat utfører sekretariatsfunksjoner for klagenemnda.</article><article class="legalP" id="paragraf-4-ledd-2">Den som utfører sekretariatsfunksjoner for klagenemnda, er direkte underordnet nemnda og skal følge de retningslinjer og pålegg denne gir.</article><article class="legalP" id="paragraf-4-ledd-3">Ved spørsmålet om ugildhet for den som utfører sekretariatsfunksjoner for klagenemnda, gjelder kirkeordningen § 42 tredje ledd.</article></article><article class="legalArticle" data-lovdata-URL="LTI/forskrift/2021-11-14-3348/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Kirkerådets myndighet til å gjøre endringer i regelverket</span></h2><article class="legalP" id="paragraf-5-ledd-1">Kirkerådet kan gjøre mindre endringer i regelverket.</article></article><article class="legalArticle" data-lovdata-URL="LTI/forskrift/2021-11-14-3348/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Forskriften trer i kraft straks. Fra samme tidspunkt oppheves forskrift 11. april 2016 nr. 1765 om regler for Den norske kirkes klagenemnd.</article></article></main></body></html>