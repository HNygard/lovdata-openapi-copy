<!DOCTYPE html><html lang="no"><head><title>Forskrift om tiltak for å ivareta tilgangen til legemidler, medisinsk utstyr og personlig verneutstyr under covid-19</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-28-1668</dd><dt class="dokid">DokumentID</dt><dd class="dokid">LTI/forskrift/2021-05-28-1668</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialistehelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2021-06-01 – 2021-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-18-2871</li></ul></dd><dt class="appliesTo">Gjelder for</dt><dd class="appliesTo">Norge, Svalbard (delvis)</dd><dt class="basedOn">Hjemmel</dt><dd class="basedOn"><ul><li>lov/2000-06-23-56/§1-3</li><li>lov/2000-06-23-56/§5-2</li><li>lov/2000-06-23-56/§5-3</li><li>lov/2000-06-23-56/§6-2</li></ul></dd><dt class="dateOfPublication">Kunngjort</dt><dd class="dateOfPublication">2021-05-28 14:40</dd><dt class="journalNumber">Journalnummer</dt><dd class="journalNumber">2021-0850</dd><dt class="titleShort">Korttittel</dt><dd class="titleShort">Forskrift om tiltak for å ivareta tilgangen til legemidler, medisinsk utstyr og personlig verneutstyr under covid-19</dd><dt class="title">Tittel</dt><dd class="title">Forskrift om tiltak for å ivareta tilgangen til legemidler, medisinsk utstyr og personlig verneutstyr under covid-19</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 28. mai 2021 med hjemmel i lov 23. juni 2000 nr. 56 om helsemessig og sosial beredskap (helseberedskapsloven) § 1-3, § 5-2, § 5-3 og § 6-2 tredje ledd. Fremmet av Helse- og omsorgsdepartementet.</dd><dt class="refid">RefID</dt><dd class="refid">forskrift/2021-05-28-1668</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tiltak for å ivareta tilgangen til legemidler, medisinsk utstyr og personlig verneutstyr under covid-19<ul class="tocSubUl"><li>§ 1. Virksomheter som omfattes av helseberedskapsloven som følge av utbruddet av covid-19</li><li>§ 2. Adgang til å forby parallelleksport av legemidler</li><li>§ 3. Meldeplikt ved parallelleksport av legemidler</li><li>§ 4. Rasjonering av legemidler</li><li>§ 5. Prioritering av pasientgrupper ved utlevering og salg av legemidler</li><li>§ 6. Unntak fra vilkår for markedsføring og ibruktaking av medisinsk utstyr og personlig verneutstyr</li><li>§ 7. Meldeplikt ved svikt i forsyningen og lagerbeholdningen av medisinsk utstyr og personlig verneutstyr</li><li>§ 8. Rasjonering av medisinsk utstyr og personlig verneutstyr</li><li>§ 9. Svalbard</li><li>§ 10. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-28-1668" id="dokument"><h1>Forskrift om tiltak for å ivareta tilgangen til legemidler, medisinsk utstyr og personlig verneutstyr under covid-19</h1><article class="legalArticle" data-lovdata-URL="LTI/forskrift/2021-05-28-1668/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virksomheter som omfattes av helseberedskapsloven som følge av utbruddet av covid-19</span></h2><article class="legalP" id="paragraf-1-ledd-1">Bandasjister, tilvirkere og andre omsettere av medisinsk utstyr, personlig verneutstyr og medisinske næringsmidler omfattes av lov 23. juni 2000 nr. 56 om helsemessig og sosial beredskap.</article></article><article class="legalArticle" data-lovdata-URL="LTI/forskrift/2021-05-28-1668/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Adgang til å forby parallelleksport av legemidler</span></h2><article class="legalP" id="paragraf-2-ledd-1">Dersom det er grunn til å tro at det er fare for tilgangen til legemidler i Norge, kan Statens legemiddelverk vedta forbud mot parallelleksport av bestemte legemidler.</article><article class="legalP" id="paragraf-2-ledd-2">Legemidler underlagt forbud mot parallelleksport etter første ledd føres på liste fastsatt av Statens legemiddelverk. Listen gjelder som del av denne forskrift og er tilgjengelig på Statens legemiddelverks nettside.</article><article class="legalP" id="paragraf-2-ledd-3">Dersom vilkår etter første ledd ikke lenger er oppfylt, skal legemidlet tas ut av listen som nevnt i andre ledd.</article></article><article class="legalArticle" data-lovdata-URL="LTI/forskrift/2021-05-28-1668/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Meldeplikt ved parallelleksport av legemidler</span></h2><article class="legalP" id="paragraf-3-ledd-1">Legemiddelgrossister skal melde fra til Statens legemiddelverk minst tre virkedager før parallelleksport finner sted. Legemidler omfattet av meldeplikten føres på liste fastsatt av Statens legemiddelverk. Listen gjelder som del av denne forskrift og er tilgjengelig på Statens legemiddelverks nettside.</article><article class="legalP" id="paragraf-3-ledd-2">Statens legemiddelverk fastsetter nærmere retningslinjer for hvordan melding etter første ledd skal gis og hva den skal inneholde. Dersom Statens legemiddelverk ikke har vedtatt forbud innen tre virkedager etter at melding er gitt, kan legemidlet parallelleksporteres.</article></article><article class="legalArticle" data-lovdata-URL="LTI/forskrift/2021-05-28-1668/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rasjonering av legemidler</span></h2><article class="legalP" id="paragraf-4-ledd-1">Dersom det er grunn til å tro at det er fare for tilgangen til legemidler i Norge, kan Statens legemiddelverk vedta at apotek og legemiddelgrossister skal rasjonere salg og utlevering av legemidler.</article><article class="legalP" id="paragraf-4-ledd-2">Legemidler underlagt rasjonering etter første ledd føres på liste fastsatt av Statens legemiddelverk. Listen gjelder som del av denne forskrift og er tilgjengelig på Statens legemiddelverks nettside.</article><article class="legalP" id="paragraf-4-ledd-3">Dersom vilkår etter første ledd ikke lenger er oppfylt, skal legemidlet tas ut av listen som nevnt i andre ledd.</article></article><article class="legalArticle" data-lovdata-URL="LTI/forskrift/2021-05-28-1668/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Prioritering av pasientgrupper ved utlevering og salg av legemidler</span></h2><article class="legalP" id="paragraf-5-ledd-1">Dersom det er grunn til å tro at det er fare for tilgangen til legemidler i Norge, kan Helsedirektoratet vedta at apotek og grossister kun skal utlevere og selge nærmere angitte legemidler til bestemte pasientgrupper.</article><article class="legalP" id="paragraf-5-ledd-2">Legemidler som kun skal utleveres til bestemte pasientgrupper etter første ledd føres på liste fastsatt av Helsedirektoratet. Listen gjelder som del av denne forskrift og er tilgjengelig på Helsedirektoratets nettside.</article><article class="legalP" id="paragraf-5-ledd-3">Dersom vilkårene etter første ledd ikke lenger er oppfylt, skal legemidlet tas ut av listen som nevnt i andre ledd.</article><article class="legalP" id="paragraf-5-ledd-4">Helsedirektoratet fastsetter nærmere retningslinjer for gjennomføringen av bestemmelsen.</article></article><article class="legalArticle" data-lovdata-URL="LTI/forskrift/2021-05-28-1668/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Unntak fra vilkår for markedsføring og ibruktaking av medisinsk utstyr og personlig verneutstyr</span></h2><article class="legalP" id="paragraf-6-ledd-1">Helsedirektoratet kan vedta unntak fra bestemmelser i lov og forskrift vedrørende markedsføring og ibruktaking av medisinsk utstyr og personlig verneutstyr.</article><article class="legalP" id="paragraf-6-ledd-2">Helsedirektoratet kan fastsette nærmere retningslinjer for når unntak kan gis.</article></article><article class="legalArticle" data-lovdata-URL="LTI/forskrift/2021-05-28-1668/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Meldeplikt ved svikt i forsyningen og lagerbeholdningen av medisinsk utstyr og personlig verneutstyr</span></h2><article class="legalP" id="paragraf-7-ledd-1">Helsedirektoratet kan vedta at omsetter, apotek og bandasjist skal melde om svikt i forsyningen av nærmere angitt medisinsk utstyr eller personlig verneutstyr.</article><article class="legalP" id="paragraf-7-ledd-2">Helsedirektoratet kan vedta at omsetter, apotek og bandasjist skal melde om lagerbeholdning for nærmere angitt medisinsk utstyr eller personlig verneutstyr.</article><article class="legalP" id="paragraf-7-ledd-3">Medisinsk utstyr og personlig verneutstyr omfattet av meldeplikten i første og andre ledd føres på liste fastsatt av Helsedirektoratet. Listen gjelder som del av denne forskrift og er tilgjengelig på Helsedirektoratets nettside.</article><article class="legalP" id="paragraf-7-ledd-4">Helsedirektoratet fastsetter nærmere retningslinjer for hvordan melding etter første og andre ledd skal gis og hva den skal inneholde.</article></article><article class="legalArticle" data-lovdata-URL="LTI/forskrift/2021-05-28-1668/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Rasjonering av medisinsk utstyr og personlig verneutstyr</span></h2><article class="legalP" id="paragraf-8-ledd-1">Dersom det er grunn til å tro at det er fare for tilgangen til medisinsk utstyr eller personlig verneutstyr i Norge, kan Helsedirektoratet vedta at omsetter, apotek og bandasjist skal rasjonere salg og utlevering av medisinsk utstyr og personlig verneutstyr.</article><article class="legalP" id="paragraf-8-ledd-2">Medisinsk utstyr og personlig verneutstyr underlagt rasjonering etter første ledd føres på liste fastsatt av Helsedirektoratet. Listen gjelder som del av denne forskrift og er tilgjengelig på Helsedirektoratets nettside.</article><article class="legalP" id="paragraf-8-ledd-3">Dersom vilkår etter første ledd ikke lenger er oppfylt, skal utstyret tas ut av listen som nevnt i andre ledd.</article></article><article class="legalArticle" data-lovdata-URL="LTI/forskrift/2021-05-28-1668/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Svalbard</span></h2><article class="legalP" id="paragraf-9-ledd-1">Forskriften § 4 og § 5 gjelder for Svalbard.</article></article><article class="legalArticle" data-lovdata-URL="LTI/forskrift/2021-05-28-1668/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-10-ledd-1">Forskriften trer i kraft 1. juni 2021 og opphører å gjelde 1. desember 2021.</article><article class="legalP" id="paragraf-10-ledd-2">Forskrift 18. desember 2020 nr. 2871 om tiltak for å ivareta tilgangen til legemidler, medisinsk utstyr og personlig verneutstyr under covid-19 oppheves når den denne forskriften trer i kraft.</article></article></main></body></html>