<!DOCTYPE html><html lang="no"><head><title>Midlertidig forskrift om tilskudd for å sikre planting av skogplanter våren 2021</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-05-28-1714</dd><dt class="dokid">DokumentID</dt><dd class="dokid">LTI/forskrift/2021-05-28-1714</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="dateInForce">I kraft fra</dt><dd class="dateInForce">2021-05-28 – 2021-12-31</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-05-27-31/§19</li></ul></dd><dt class="dateOfPublication">Kunngjort</dt><dd class="dateOfPublication">2021-06-01 15:45</dd><dt class="journalNumber">Journalnummer</dt><dd class="journalNumber">2021-0843</dd><dt class="titleShort">Korttittel</dt><dd class="titleShort">Midl. forskrift om tilskudd for å sikre planting av skogplanter våren 2021</dd><dt class="title">Tittel</dt><dd class="title">Midlertidig forskrift om tilskudd for å sikre planting av skogplanter våren 2021</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 28. mai 2021 med hjemmel i lov 27. mai 2005 nr. 31 om skogbruk (skogbrukslova) § 19.</dd><dt class="refid">RefID</dt><dd class="refid">forskrift/2021-05-28-1714</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig forskrift om tilskudd for å sikre planting av skogplanter våren 2021<ul class="tocSubUl"><li>§ 1. Formål</li><li>§ 2. Vilkår</li><li>§ 3. Tilskuddssats</li><li>§ 4. Søknad og utbetaling</li><li>§ 5. Opplysningsplikt og kontroll</li><li>§ 6. Rapportering</li><li>§ 7. Tilbakebetaling</li><li>§ 8. Administrasjon og klage</li><li>§ 9. Ikrafttredelse og varighet</li></ul></li></ul></dd></dl></header><main class="documentBody" data-lovdata-URL="LTI/forskrift/2021-05-28-1714" id="dokument"><h1>Midlertidig forskrift om tilskudd for å sikre planting av skogplanter våren 2021</h1><article class="legalArticle" data-lovdata-URL="LTI/forskrift/2021-05-28-1714/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Tilskuddsordningen skal bidra til å sikre planting av skogplanter våren 2021. Tilskuddet skal kompensere for merkostnader og bidra til arbeidskraft til plantearbeidet som følge av covid-19-pandemien.</article></article><article class="legalArticle" data-lovdata-URL="LTI/forskrift/2021-05-28-1714/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår</span></h2><article class="legalP" id="paragraf-2-ledd-1">Tilskudd etter denne forskriften kan gis til skogeierandelslag og andre næringsaktører med tilsvarende sentral rolle i skogbruket som utfører planting på vegne av skogeier våren 2021.</article><article class="legalP" id="paragraf-2-ledd-2">For plantearbeid som utføres av skogeier selv eller av andre aktører som skogeier engasjerer utenom de som faller inn under første ledd, skal tilskudd tilsvarende tilskuddssatsen i § 3 gis gjennom tilskuddsordningen som følger av forskrift om tilskudd til nærings- og miljøtiltak i skogbruket. Det er skogeier som er tilskuddsberettiget, jf. forskrift om tilskudd til nærings- og miljøtiltak i skogbruket § 2.</article></article><article class="legalArticle" data-lovdata-URL="LTI/forskrift/2021-05-28-1714/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Tilskuddssats</span></h2><article class="legalP" id="paragraf-3-ledd-1">Plantetilskuddet settes til 1,20 kroner per skogplante.</article></article><article class="legalArticle" data-lovdata-URL="LTI/forskrift/2021-05-28-1714/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Søknad og utbetaling</span></h2><article class="legalP" id="paragraf-4-ledd-1">Søknad om tilskudd etter § 2 første ledd skal sendes til Landbruksdirektoratet så snart som mulig og senest innen 11. juni 2021. Søknad om tilskudd etter § 2 andre ledd skal sendes til kommunen innen 1. september 2021 og behandles i samsvar med forskrift om tilskudd til nærings- og miljøtiltak i skogbruket.</article><article class="legalP" id="paragraf-4-ledd-2">Landbruksdirektoratet kan be om utfyllende opplysninger til bruk for sin behandling av søknaden.</article><article class="legalP" id="paragraf-4-ledd-3">Søker etter § 2 første ledd må senest innen 31. juli 2021 dokumentere lister over alle skogeiere, identifisert med navn, kommune, kommunenummer, gårds- og bruksnummer, samt dato og antall skogplanter som er plantet ut hos hver skogeier. Utbetaling av innvilget tilskudd er betinget av at tilskuddsmottaker har dokumentert at plantingen er utført.</article><article class="legalP" id="paragraf-4-ledd-4">Landbruksdirektoratet kan etter anmodning fra søker gi forskudd på inntil 75&#xa0;% av tilskuddet.</article><article class="legalP" id="paragraf-4-ledd-5">Landbruksdirektoratet kan etter anmodning fra søker gi fristutsettelse etter første og tredje ledd.</article></article><article class="legalArticle" data-lovdata-URL="LTI/forskrift/2021-05-28-1714/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Opplysningsplikt og kontroll</span></h2><article class="legalP" id="paragraf-5-ledd-1">Søkere av tilskudd etter § 2 første ledd plikter å gi alle opplysninger som Landbruksdirektoratet finner nødvendig for å kunne forvalte ordningen.</article><article class="legalP" id="paragraf-5-ledd-2">Landbruksdirektoratet, eller den direktoratet gir myndighet, fører kontroll med at utbetalinger av tilskudd er riktig og i samsvar med bokføring, korrespondanse og opptegnelser som vedkommer tilskuddet.</article></article><article class="legalArticle" data-lovdata-URL="LTI/forskrift/2021-05-28-1714/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">Tilskuddsmottaker etter § 2 første ledd skal levere sluttrapport til Landbruksdirektoratet innen frist fastsatt i vedtaksbrevet om tildeling av tilskudd.</article><article class="legalP" id="paragraf-6-ledd-2">Nærmere krav om rapportering kan gis i vedtaksbrevet.</article></article><article class="legalArticle" data-lovdata-URL="LTI/forskrift/2021-05-28-1714/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Tilbakebetaling</span></h2><article class="legalP" id="paragraf-7-ledd-1">Tilskuddet kan kreves tilbakebetalt helt eller delvis dersom det er gitt feil opplysninger som har dannet grunnlag for utbetaling av tilskuddet, eller der vilkårene for tilskuddet ikke overholdes.</article></article><article class="legalArticle" data-lovdata-URL="LTI/forskrift/2021-05-28-1714/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Administrasjon og klage</span></h2><article class="legalP" id="paragraf-8-ledd-1">Vedtak om tilskudd etter § 2 første ledd fattes av Landbruksdirektoratet.</article><article class="legalP" id="paragraf-8-ledd-2">Landbruksdirektoratets vedtak kan påklages til Landbruks- og matdepartementet etter forvaltningsloven kapittel VI. Klagen skal sendes Landbruksdirektoratet.</article></article><article class="legalArticle" data-lovdata-URL="LTI/forskrift/2021-05-28-1714/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Ikrafttredelse og varighet</span></h2><article class="legalP" id="paragraf-9-ledd-1">Forskriften trer i kraft straks, og gjelder til og med 31. desember 2021.</article></article></main></body></html>