<!DOCTYPE html><html lang="no"><head><title>Forskrift om stønad til dekning av utgifter til undersøkelse og behandling hos logoped og audiopedagog</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-12-17-3709</dd><dt class="dokid">DokumentID</dt><dd class="dokid">LTI/forskrift/2021-12-17-3709</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Kommunetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2022-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-04-18-329</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§5-10</li></ul></dd><dt class="dateOfPublication">Kunngjort</dt><dd class="dateOfPublication">2021-12-21 12:15</dd><dt class="journalNumber">Journalnummer</dt><dd class="journalNumber">2021-2203</dd><dt class="titleShort">Korttittel</dt><dd class="titleShort">Forskrift om stønad til dekning av utgifter til undersøkelse og behandling hos logoped og audiopedagog</dd><dt class="title">Tittel</dt><dd class="title">Forskrift om stønad til dekning av utgifter til undersøkelse og behandling hos logoped og audiopedagog</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 17. desember 2021 med hjemmel i lov 28. februar 1997 nr. 19 om folketrygd (folketrygdloven) § 5-10.</dd><dt class="refid">RefID</dt><dd class="refid">forskrift/2021-12-17-3709</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om stønad til dekning av utgifter til undersøkelse og behandling hos logoped og audiopedagog<ul class="tocSubUl"><li>Kapittel 1. Regler<ul class="tocSubUl"><li>§ 1. Stønad til undersøkelse og behandling</li><li>§ 2. Logopedens og audiopedagogens kompetanse</li><li>§ 3. Stønaden</li><li>§ 4. Reiseutgifter for logopeden og audiopedagogen</li></ul></li><li>Kapittel 2. Takster<ul class="tocSubUl"><li>Merknader:</li></ul></li><li>Kapittel 3. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2021-12-17-3709" id="dokument"><h1>Forskrift om stønad til dekning av utgifter til undersøkelse og behandling hos logoped og audiopedagog</h1><section class="section" data-name="kap1" id="kapittel-1" data-lovdata-URL="LTI/forskrift/2021-12-17-3709/KAPITTEL_1"><h2>Kapittel 1. Regler</h2><article class="legalArticle" data-lovdata-URL="LTI/forskrift/2021-12-17-3709/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Stønad til undersøkelse og behandling</span></h3><article class="legalP" id="kapittel-1-paragraf-1-ledd-1">Det gis stønad til dekning av utgifter til undersøkelse og behandling hos logoped og audiopedagog ved sykdom, skade eller lyte.</article><article class="legalP" id="kapittel-1-paragraf-1-ledd-2">Det er et vilkår at medlemmet er henvist fra lege. På henvisningen må legen oppgi diagnose. Behandlingen må være av vesentlig betydning for medlemmets sykdom og funksjonsevne.</article></article><article class="legalArticle" data-lovdata-URL="LTI/forskrift/2021-12-17-3709/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Logopedens og audiopedagogens kompetanse</span></h3><article class="legalP" id="kapittel-1-paragraf-2-ledd-1">Det gis bare stønad til undersøkelse og behandling hos logoped og audiopedagog hvis den som gir behandlingen:<ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-2-ledd-1-punkt-1"><article class="legalP" id="kapittel-1-paragraf-2-ledd-1-punkt-1-ledd-1">har bestått eksamen i masterstudium i logopedi eller audiopedagogikk ved norsk utdanningsinstitusjon, eller</article></article></li><li data-li-identifier="2." data-name="2."><article class="listArticle" id="kapittel-1-paragraf-2-ledd-1-punkt-2"><article class="legalP" id="kapittel-1-paragraf-2-ledd-1-punkt-2-ledd-1">har godkjent eksamen i logopedi eller audiopedagogikk etter tidligere regelverk (før 2005).</article></article></li></ul></article><article class="legalP" id="kapittel-1-paragraf-2-ledd-2">Helsedirektoratet eller det organ Helsedirektoratet bestemmer vurderer om utdanning fra utlandet kan likestilles med norsk masterutdanning i logopedi eller audiopedagogikk.</article><article class="legalP" id="kapittel-1-paragraf-2-ledd-3">Den enkelte logoped og audiopedagog må dokumentere kompetansen sin overfor Helfo.</article></article><article class="legalArticle" data-lovdata-URL="LTI/forskrift/2021-12-17-3709/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Stønaden</span></h3><article class="legalP" id="kapittel-1-paragraf-3-ledd-1">Stønad til undersøkelse og behandling gis etter takstene i kapittel 2.</article><article class="legalP" id="kapittel-1-paragraf-3-ledd-2">Den enkelte logoped og audiopedagog er selv ansvarlig for å vurdere om medlemmet fyller vilkårene for stønad etter folketrygdloven § 5-10 og denne forskriften.</article><article class="legalP" id="kapittel-1-paragraf-3-ledd-3">Logopeden og audiopedagogen må dokumentere refusjonskravet i journal, herunder hvilke undersøkelser som er utført og hvilken behandling som er gitt i det enkelte tilfellet. Pasientjournalen skal inneholde alle opplysninger som er relevante og nødvendige.</article></article><article class="legalArticle" data-lovdata-URL="LTI/forskrift/2021-12-17-3709/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Reiseutgifter for logopeden og audiopedagogen</span></h3><article class="legalP" id="kapittel-1-paragraf-4-ledd-1">Hvis medlemmet ikke kan møte fram på behandlingsstedet på grunn av sin helsetilstand, dekker kommunen reiseutgiftene for logopeden og audiopedagogen etter lov 24. juni 2011 nr. 30 om kommunale helse- og omsorgstjenester m.m. § 11-1 fjerde og femte ledd.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-12-17-3709/KAPITTEL_2"><h2>Kapittel 2. Takster</h2><article class="defaultP"><i>Kodeforklaringer:</i></article><article class="legalP" id="kapittel-2-ledd-1">Ugyldig takstkombinasjon betyr at takstene ikke kan kombineres i samme behandling/på samme regning.</article><article class="defaultP"><i>Repetisjoner:</i><ul class="defaultList"><li><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1"><i>0</i> – betyr at taksten ikke kan repeteres i samme behandling, det vil si at en prosedyre/undersøkelse/behandling bare refunderes én gang selv om den gjentas.</article></article></li><li><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1"><i>Rep.</i> – betyr at taksten kan repeteres flere ganger i samme behandling. Står det i stedet et tall, kan taksten repeteres dette antallet ganger. <table><thead><tr><th data-text-align="left" data-vertical-align="top"><i>Takst</i></th><th data-text-align="left" data-vertical-align="top"><i>Tekst</i></th><th data-text-align="center" data-vertical-align="top"><i>Refusjon</i></th><th data-text-align="center" data-vertical-align="top"><i>Merknad</i></th><th data-text-align="center" data-vertical-align="top"><i>Repetisjon</i></th></tr></thead><tbody><tr><td data-text-align="left" data-vertical-align="top" /><td colspan="4" data-text-align="left" data-vertical-align="top">A. <i>Undersøkelse og behandling</i></td></tr><tr><td data-text-align="left" data-vertical-align="top">A1a</td><td data-text-align="left" data-vertical-align="top">Undersøkelse<br />Ugyldig takstkombinasjon: Alle unntatt A1b, B10, B1</td><td data-text-align="center" data-vertical-align="top">550</td><td data-text-align="center" data-vertical-align="top">M1, M2</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A1b</td><td data-text-align="left" data-vertical-align="top">Tillegg for undersøkelse ut over 30 minutter per påbegynte 15 minutter<br />Ugyldig takstkombinasjon: Alle unntatt A1a, B10, B1</td><td data-text-align="center" data-vertical-align="top">275</td><td data-text-align="center" data-vertical-align="top">M1, M2</td><td data-text-align="center" data-vertical-align="top">5</td></tr><tr><td data-text-align="left" data-vertical-align="top">A2a</td><td data-text-align="left" data-vertical-align="top">Behandling<br />Ugyldig takstkombinasjon: Alle unntatt A2b, B10 og B1</td><td data-text-align="center" data-vertical-align="top">546</td><td data-text-align="center" data-vertical-align="top">M1, M2</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A2b</td><td data-text-align="left" data-vertical-align="top">Tillegg for behandling ut over 30 minutter per påbegynte 15 minutter<br />Ugyldig takstkombinasjon: Alle unntatt A2a, B10 og B1</td><td data-text-align="center" data-vertical-align="top">273</td><td data-text-align="center" data-vertical-align="top">M1, M2</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">A3a</td><td data-text-align="left" data-vertical-align="top">Behandling i grupper på inntil 5 personer – 60 minutter<br />Ugyldig takstkombinasjon: Alle unntatt A3b</td><td data-text-align="center" data-vertical-align="top">1060</td><td data-text-align="center" data-vertical-align="top">M3, M5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A3b</td><td data-text-align="left" data-vertical-align="top">Tillegg per pasient i gruppen<br />Ugyldig takstkombinasjon: Alle unntatt A3a</td><td data-text-align="center" data-vertical-align="top">20</td><td data-text-align="center" data-vertical-align="top">M3, M5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A4a</td><td data-text-align="left" data-vertical-align="top">Behandling i grupper på inntil 5 personer – 90 minutter<br />Ugyldig takstkombinasjon: Alle unntatt A4b</td><td data-text-align="center" data-vertical-align="top">1590</td><td data-text-align="center" data-vertical-align="top">M3, M5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A4b</td><td data-text-align="left" data-vertical-align="top">Tillegg per pasient i gruppen<br />Ugyldig takstkombinasjon: Alle unntatt A4a</td><td data-text-align="center" data-vertical-align="top">24</td><td data-text-align="center" data-vertical-align="top">M3, M5</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A5a</td><td data-text-align="left" data-vertical-align="top">Møtegodtgjørelse med reisetid når logopeden eller audiopedagogen deltar i tverrfaglig eller flerfaglig samarbeidsmøte om enkeltpasient. Møtet må være ledd i pasientens behandlings- eller rehabiliteringsopplegg. Taksten kan også utløses når møtet foregår via telefon eller video.<br />Takst A5a beregnes for arbeid i inntil en halv time og deretter utløses takst A5b per påbegynte halvtime. Hvis møtet gjelder flere pasienter, beregnes takstene A5a og A5b for den samlede møte- og reisetid, ikke per pasient. Hvilke instanser/personer som har deltatt på møtet, tidspunkt for møtet og hvor møtet fant sted må kunne dokumenteres.<br />Takst A5a og A5b kan ikke benyttes ved samtidig konsultasjon eller dersom møtet blir avlyst.<br />Ugyldig takstkombinasjon: Alle unntatt A5b</td><td data-text-align="center" data-vertical-align="top">390</td><td data-text-align="center" data-vertical-align="top" /><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A5b</td><td data-text-align="left" data-vertical-align="top">Tillegg når møtet varer ut over 30 minutter, per påbegynte 30 minutter<br />Ugyldig takstkombinasjon: Alle unntatt A5a</td><td data-text-align="center" data-vertical-align="top">390</td><td data-text-align="center" data-vertical-align="top" /><td data-text-align="center" data-vertical-align="top">Rep</td></tr><tr><td data-text-align="left" data-vertical-align="top">A6</td><td data-text-align="left" data-vertical-align="top">Telefonsamtale/skriftlig kommunikasjon om enkeltpasient med fagpersoner i kommunal helse- og omsorgstjeneste<br />Ugyldig takstkombinasjon: Alle</td><td data-text-align="center" data-vertical-align="top">100</td><td data-text-align="center" data-vertical-align="top" /><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A7a</td><td data-text-align="left" data-vertical-align="top">Behandling ved videokonsultasjon<br />Ugyldig takstkombinasjon: Alle unntatt A7b</td><td data-text-align="center" data-vertical-align="top">546</td><td data-text-align="center" data-vertical-align="top">M1, M2, M3</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">A7b</td><td data-text-align="left" data-vertical-align="top">Tillegg for behandling ved videokonsultasjon ut over 30 minutter per påbegynte 15 minutter<br />Ugyldig takstkombinasjon: Alle unntatt A7a</td><td data-text-align="center" data-vertical-align="top">273</td><td data-text-align="center" data-vertical-align="top">M1, M2, M3</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top">A7c</td><td data-text-align="left" data-vertical-align="top">Faglig råd og veiledning via fysisk fremmøte, telefon eller video av pårørende eller personell som følger opp pasient, 15 minutter. Taksten kan repeteres ved tidsbruk ut over 15 minutter.<br />Ugyldig takstkombinasjon: Alle</td><td data-text-align="center" data-vertical-align="top">274</td><td data-text-align="center" data-vertical-align="top">M4</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top"><i>B. Tillegg for behandling i pasientens hjem og reisetillegg</i></td><td data-text-align="center" data-vertical-align="top" /><td data-text-align="center" data-vertical-align="top" /><td data-text-align="center" data-vertical-align="top" /></tr><tr><td data-text-align="left" data-vertical-align="top">B10</td><td data-text-align="left" data-vertical-align="top">Tillegg ved behandling i pasientens hjem<br />Ugyldig takstkombinasjon: Alle unntatt A1a, A1b, A2a, A2b, B1</td><td data-text-align="center" data-vertical-align="top">137</td><td data-text-align="center" data-vertical-align="top">M6</td><td data-text-align="center" data-vertical-align="top">0</td></tr><tr><td data-text-align="left" data-vertical-align="top">B1</td><td data-text-align="left" data-vertical-align="top">Reisetillegg per kilometer<br />Ugyldig takstkombinasjon: Alle unntatt A1a, A1b, A2a, A2b, B10</td><td data-text-align="center" data-vertical-align="top">9</td><td data-text-align="center" data-vertical-align="top">M6, M7</td><td data-text-align="center" data-vertical-align="top">Rep</td></tr></tbody></table></article></article></li></ul></article><section class="section" id="kapittel-2-kapittel-1" data-lovdata-URL="LTI/forskrift/2021-12-17-3709/KAPITTEL_2-1"><h3>Merknader:</h3><article class="defaultP"><i>M1</i></article><article class="legalP" id="kapittel-2-kapittel-1-ledd-1">Hver av takstene A1a, A2a, A3a, A4a, og A7a teller som én behandling. Disse takstene kan ikke kombineres i samme behandling/på samme regning. Overlapping i tid mellom pasientbehandlinger godtas ikke.</article><article class="legalP" id="kapittel-2-kapittel-1-ledd-2">Inkludert i takstene ligger for- og etterarbeid, men tidsangivelsen angir den tiden pasienten er til stede ved undersøkelsen eller behandlingen.</article><article class="defaultP"><i>M2</i></article><article class="legalP" id="kapittel-2-kapittel-1-ledd-3">Vurdering av behov for kommunikasjonshjelpemidler og nødvendig veiledning og opplæring kan inngå i taksten når dette er et ledd i pasientens behandlings- eller rehabiliteringsopplegg. Opplæring i alternativ og supplerende kommunikasjon (ASK) kan også inngå i taksten.</article><article class="defaultP"><i>M3</i></article><article class="legalP" id="kapittel-2-kapittel-1-ledd-4">Utgifter til undersøkelse og behandling via video dekkes på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-2-kapittel-1-ledd-4-punkt-1"><article class="legalP" id="kapittel-2-kapittel-1-ledd-4-punkt-1-ledd-1">Pasienten har vært til fysisk undersøkelse hos logopeden/audiopedagogen, og avtalt oppfølging via video skjer som ledd i et behandlings- eller rehabiliteringsopplegg.</article></article></li><li data-li-identifier="2." data-name="2."><article class="listArticle" id="kapittel-2-kapittel-1-ledd-4-punkt-2"><article class="legalP" id="kapittel-2-kapittel-1-ledd-4-punkt-2-ledd-1">Videokonsultasjon foregår i henhold til krav til informasjonssikkerhet, jf. norm for informasjonssikkerhet og personvern i helse- og omsorgstjenesten.</article></article></li></ul></article><article class="legalP" id="kapittel-2-kapittel-1-ledd-5">Det kan gjøres unntak fra krav til fysisk undersøkelse ved oppstart av behandling når særskilte forhold gjør dette nødvendig, og behovet er dokumentert i journal.</article><article class="defaultP"><i>M4</i></article><article class="legalP" id="kapittel-2-kapittel-1-ledd-6">Takst A7c kan kun benyttes når logopeden eller audiopedagogen gir konkret veiledning om oppfølging av en enkeltpasient til pårørende eller personell som følger opp pasienten i det daglige, for eksempel personell i hjemmetjenesten eller i kommunale helse- og omsorgsinstitusjoner.</article><article class="defaultP"><i>M5</i></article><article class="legalP" id="kapittel-2-kapittel-1-ledd-7">Utgifter til behandling i grupper dekkes på følgende vilkår:<ul class="defaultList"><li data-li-identifier="1." data-name="1."><article class="listArticle" id="kapittel-2-kapittel-1-ledd-7-punkt-1"><article class="legalP" id="kapittel-2-kapittel-1-ledd-7-punkt-1-ledd-1">Pasienten må ha vært til individuell undersøkelse og/eller behandling.</article></article></li><li data-li-identifier="2." data-name="2."><article class="listArticle" id="kapittel-2-kapittel-1-ledd-7-punkt-2"><article class="legalP" id="kapittel-2-kapittel-1-ledd-7-punkt-2-ledd-1">Lokaler og utstyr må være tilpasset antall personer i gruppen.</article></article></li></ul></article><article class="legalP" id="kapittel-2-kapittel-1-ledd-8">Gruppebehandling kan gis via video forutsatt at vilkårene i merknad M3 er oppfylt.</article><article class="defaultP"><i>M6</i></article><article class="legalP" id="kapittel-2-kapittel-1-ledd-9">Det er et vilkår for å utløse takstene B10 og B1 at pasienten på grunn av sin helsetilstand ikke kan møte fram på behandlingsstedet. Dersom logopeden eller audiopedagogen velger å reise hjem til pasienten av andre årsaker, utløses ikke rett til reisegodtgjørelse, reisetillegg eller tillegg for behandling i hjemmet.</article><article class="defaultP"><i>M7</i></article><article class="legalP" id="kapittel-2-kapittel-1-ledd-10">Beregningsgrunnlaget for reisetillegget er antall tilbakelagte kilometer. Ved beregning av veilengden avrundes samlet antall kilometer ved fram- og tilbakereisen til nærmeste hele antall kilometer.</article><article class="legalP" id="kapittel-2-kapittel-1-ledd-11">Veilengden regnes fra logopedens eller audiopedagogens kontor (bolig), men skjer utreisen fra et midlertidig oppholdssted, regnes den fra dette hvis reisen derfra til pasienten er kortere.</article></section></section><section class="section" data-name="kap3" id="kapittel-3" data-lovdata-URL="LTI/forskrift/2021-12-17-3709/KAPITTEL_3"><h2>Kapittel 3. Ikrafttredelse</h2><article class="legalP" id="kapittel-3-ledd-1">Denne forskriften trer i kraft 1. januar 2022. Fra samme tidspunkt oppheves forskrift 18. april 1997 nr. 329 om stønad til dekning av utgifter til undersøkelse og behandling for språk- og taledefekter hos logoped og audiopedagog.</article></section></main></body></html>