<!DOCTYPE html><html lang="no"><head><title>Forskrift om havner og farvann på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-03-12-721</dd><dt class="dokid">DokumentID</dt><dd class="dokid">LTI/forskrift/2021-03-12-721</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Kyst- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2021-03-12</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-05-29-538</li><li>forskrift/2012-12-19-1329</li><li>forskrift/2009-12-15-1543</li><li>forskrift/2014-12-17-1808</li><li>forskrift/1994-12-23-1128</li><li>forskrift/2018-12-20-2218</li><li>forskrift/2009-12-30-1846</li><li>forskrift/2012-06-25-655</li><li>forskrift/2019-12-11-1834</li><li>forskrift/2009-12-15-1549</li><li>forskrift/2013-05-29-539</li><li>forskrift/2019-06-11-861</li></ul></dd><dt class="appliesTo">Gjelder for</dt><dd class="appliesTo">Svalbard</dd><dt class="basedOn">Hjemmel</dt><dd class="basedOn"><ul><li>lov/2019-06-21-70/§2</li><li>forskrift/2019-06-21-873</li></ul></dd><dt class="dateOfPublication">Kunngjort</dt><dd class="dateOfPublication">2021-03-17 16:20</dd><dt class="journalNumber">Journalnummer</dt><dd class="journalNumber">2021-0362</dd><dt class="titleShort">Korttittel</dt><dd class="titleShort">Forskrift om havner og farvann på Svalbard</dd><dt class="title">Tittel</dt><dd class="title">Forskrift om havner og farvann på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 12. mars 2021 med hjemmel i lov 21. juni 2019 nr. 70 havner og farvann (havne- og farvannsloven) § 2, jf. delegeringsvedtak 21. juni 2019 nr. 873.</dd><dt class="refid">RefID</dt><dd class="refid">forskrift/2021-03-12-721</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om havner og farvann på Svalbard<ul class="tocSubUl"><li>Kapittel 1. Havner og farvann på Svalbard<ul class="tocSubUl"><li>§ 1. Lovens anvendelse på Svalbard</li><li>§ 2. Forskrifters anvendelse på Svalbard</li><li>§ 3. Tilpasning av forskrifter når de gjelder for Svalbard</li><li>§ 4. Longyearbyen lokalstyre og Sysselmannens forvaltningsansvar og myndighet</li></ul></li><li>Kapittel 2. Posisjonsrapportering<ul class="tocSubUl"><li>§ 5. Rapporteringspliktige fartøy</li><li>§ 6. Tidspunkt for posisjonsrapport</li><li>§ 7. Rapporteringsmåte og innhold</li></ul></li><li>Kapittel 3. Ikrafttredelse<ul class="tocSubUl"><li>§ 8. Ikrafttredelse</li></ul></li><li>Vedlegg 1. Losbordingsfelt på Svalbard og farvann innenfor grunnlinjen som er fritatt fra losplikt</li></ul></li></ul></dd></dl></header><main class="documentBody" data-lovdata-URL="LTI/forskrift/2021-03-12-721" id="dokument"><h1>Forskrift om havner og farvann på Svalbard</h1><section class="section" data-name="kap1" id="kapittel-1" data-lovdata-URL="LTI/forskrift/2021-03-12-721/KAPITTEL_1"><h2>Kapittel 1. Havner og farvann på Svalbard</h2><article class="legalArticle" data-lovdata-URL="LTI/forskrift/2021-03-12-721/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Lovens anvendelse på Svalbard</span></h3><article class="legalP" id="kapittel-1-paragraf-1-ledd-1">Havne- og farvannsloven gjelder på Svalbard, herunder i territorialfarvannet og indre farvann, med de tilpasningene som følger av denne forskriften. Dette gjelder likevel ikke for lovens § 8.</article></article><article class="legalArticle" data-lovdata-URL="LTI/forskrift/2021-03-12-721/§2" data-name="§2" id="kapittel-1-paragraf-2"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Forskrifters anvendelse på Svalbard</span></h3><article class="legalP" id="kapittel-1-paragraf-2-ledd-1">Forskrifter gitt med hjemmel i havne- og farvannsloven gjelder på Svalbard med de tilpasningene som følger av § 3.</article><article class="legalP" id="kapittel-1-paragraf-2-ledd-2">Følgende forskrifter gjelder likevel ikke på Svalbard:<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-2-ledd-2-punkt-1"><article class="legalP" id="kapittel-1-paragraf-2-ledd-2-punkt-1-ledd-1">forskrift 11. desember 2019 nr. 1834 om farleder</article></article></li><li data-li-identifier="b." data-name="b."><article class="listArticle" id="kapittel-1-paragraf-2-ledd-2-punkt-2"><article class="legalP" id="kapittel-1-paragraf-2-ledd-2-punkt-2-ledd-1">forskrift 15. desember 2009 nr. 1549 om anvendelse av havne- og farvannsloven for elv og innsjø</article></article></li><li data-li-identifier="c." data-name="c."><article class="listArticle" id="kapittel-1-paragraf-2-ledd-2-punkt-3"><article class="legalP" id="kapittel-1-paragraf-2-ledd-2-punkt-3-ledd-1">forskrift 29. mai 2013 nr. 539 om sikring av havner</article></article></li><li data-li-identifier="d." data-name="d."><article class="listArticle" id="kapittel-1-paragraf-2-ledd-2-punkt-4"><article class="legalP" id="kapittel-1-paragraf-2-ledd-2-punkt-4-ledd-1">forskrift 11. juni 2019 nr. 861 om gjennomføring av forordning (EU) 2017/352.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-721/§3" data-name="§3" id="kapittel-1-paragraf-3"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Tilpasning av forskrifter når de gjelder for Svalbard</span></h3><article class="legalP" id="kapittel-1-paragraf-3-ledd-1">Ved tilpasning av forskrifter når de gjelder for Svalbard, skal<ul class="defaultList"><li data-li-identifier="a." data-name="a."><article class="listArticle" id="kapittel-1-paragraf-3-ledd-1-punkt-1"><article class="legalP" id="kapittel-1-paragraf-3-ledd-1-punkt-1-ledd-1">forskrift 29. mai 2013 nr. 538 om sikring av havneanlegg § 2 tredje ledd og § 14 annet ledd ikke gjelde.</article></article></li><li data-li-identifier="b." data-name="b."><article class="listArticle" id="kapittel-1-paragraf-3-ledd-1-punkt-2"><article class="legalP" id="kapittel-1-paragraf-3-ledd-1-punkt-2-ledd-1">forskrift 19. desember 2012 nr. 1329 om farvannsskilt og navigasjonsinnretninger § 10 tredje ledd endres slik: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-2-ledd-1-punkt-1"><article class="legalP" id="kapittel-1-paragraf-3-ledd-1-punkt-2-ledd-1-punkt-1-ledd-1">«Eksisterende godkjente farvannsskilt som ikke tilfredsstiller kravene etter denne forskriften, kan benyttes inntil Kystverket gir pålegg om at utskiftning skal finne sted.»</article></article></li></ul></article></article></li><li data-li-identifier="c." data-name="c."><article class="listArticle" id="kapittel-1-paragraf-3-ledd-1-punkt-3"><article class="legalP" id="kapittel-1-paragraf-3-ledd-1-punkt-3-ledd-1">forskrift 15. desember 2009 nr. 1543 om lossing, lasting, lagring og transport innen kommunens sjøområde og havner innenfor samme område av farlige stoffer og varer endres slik: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-3-ledd-1-punkt-1"><article class="legalP" id="kapittel-1-paragraf-3-ledd-1-punkt-3-ledd-1-punkt-1-ledd-1">I § 1-5 i definisjonen av havneadministrasjon skal «Kommunal eller interkommunal administrasjon» erstattes med «Longyearbyen lokalstyre»</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-3-ledd-1-punkt-2"><article class="legalP" id="kapittel-1-paragraf-3-ledd-1-punkt-3-ledd-1-punkt-2-ledd-1">I § 11-1 første ledd skal «kommunale og interkommunalt utvalg mot akutt forurensning» erstattes med «oljevernutvalget for Svalbard».</article></article></li></ul></article></article></li><li data-li-identifier="d." data-name="d."><article class="listArticle" id="kapittel-1-paragraf-3-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1">forskrift 17. desember 2014 nr. 1808 om losplikt og bruk av farledsbevis endres slik: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-4-ledd-1-punkt-1"><article class="legalP" id="kapittel-1-paragraf-3-ledd-1-punkt-4-ledd-1-punkt-1-ledd-1">Med unntak av § 7, gjelder lospliktforskriften ikke for farvannet ved Bjørnøya. Kapittel 1 og kapittel 4 gjelder så langt det er nødvendig for å gi § 7 anvendelse.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-4-ledd-1-punkt-2"><article class="legalP" id="kapittel-1-paragraf-3-ledd-1-punkt-4-ledd-1-punkt-2-ledd-1">§ 4 (1) gjelder ikke for de områdene innenfor grunnlinjene som er angitt i vedlegg 1 når fartøyet benytter farledsbevis eller er under seilas til eller fra losbordingsfeltene i Bellsund, utenfor Barentsburg eller utenfor Longyearbyen.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-4-ledd-1-punkt-3"><article class="legalP" id="kapittel-1-paragraf-3-ledd-1-punkt-4-ledd-1-punkt-3-ledd-1">§ 11 (2) bokstav a erstattes med: «Minst ett års effektiv fartstid som ansvarshavende navigatør på Svalbard der fartsområdet omfatter de farledene eller områdene det søkes farledsbevis for. Inntil ti måneder med effektiv fartstid som ansvarshavende navigatør i polare farvann kan regnes med».</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-1-punkt-4-ledd-1-punkt-4"><article class="legalP" id="kapittel-1-paragraf-3-ledd-1-punkt-4-ledd-1-punkt-4-ledd-1">§ 11 (2) bokstav c erstattes med: «I løpet av de to siste sesongene har forestått navigeringen ved til sammen minst fem seilinger hver vei i de farleder eller områder det søkes farledsbevis for. I stedet for fem seilinger hver vei, kan det for fartøy som ikke seiler i fast rute legges til grunn at søkeren har vært ansvarshavende navigatør på tre representative seilaser i de områder det søkes farledsbevis for, hvor hver seilas er av minsten ukes varighet. Seilasene skal være foretatt med det eller de fartøy det søkes farledsbevis for eller et tilsvarende fartøy».</article></article></li><li data-li-identifier="5." data-name="5."><article class="listArticle" id="kapittel-1-paragraf-3-ledd-1-punkt-4-ledd-1-punkt-5"><article class="legalP" id="kapittel-1-paragraf-3-ledd-1-punkt-4-ledd-1-punkt-5-ledd-1">I tillegg til punktene i § 13 fjerde ledd, skal den som søker om farledsbevis for seilas i farvann ved Svalbard vise at vedkommende innehar tilstrekkelig kunnskap om og ferdigheter i isnavigering og tilstrekkelig kunnskap om værforhold på Svalbard.</article></article></li></ul></article></article></li><li data-li-identifier="e." data-name="e."><article class="listArticle" id="kapittel-1-paragraf-3-ledd-1-punkt-5"><article class="legalP" id="kapittel-1-paragraf-3-ledd-1-punkt-5-ledd-1">forskrift 23. desember 1994 nr. 1128 om losberedskapsavgift, losings- og farledsbevisavgift, endres slik: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-5-ledd-1-punkt-1"><article class="legalP" id="kapittel-1-paragraf-3-ledd-1-punkt-5-ledd-1-punkt-1-ledd-1">Ved beregning av avgift for enkeltseilinger etter § 8 første ledd, påløper det likevel ikke ny avgift for innseiling og utseiling som er en naturlig del av seilas langs kysten av Svalbard, inkludert seilas til Kvitøya, Kong Karls Land og Hopen.</article></article></li><li data-li-identifier="2." data-name="2."><article class="listArticle" id="kapittel-1-paragraf-3-ledd-1-punkt-5-ledd-1-punkt-2"><article class="legalP" id="kapittel-1-paragraf-3-ledd-1-punkt-5-ledd-1-punkt-2-ledd-1">Ved beregning av avgift for enkeltseilinger etter § 8 første ledd, påløper det likevel ikke ny avgift for utseiling og innseiling ved seilas mellom fastlandet og Svalbard, når slik seilas er direkte og uten anløp av utenlandsk havn.</article></article></li><li data-li-identifier="3." data-name="3."><article class="listArticle" id="kapittel-1-paragraf-3-ledd-1-punkt-5-ledd-1-punkt-3"><article class="legalP" id="kapittel-1-paragraf-3-ledd-1-punkt-5-ledd-1-punkt-3-ledd-1">Ved beregning av årsavgift etter § 9, skal året regnes fra og med mai til og med oktober for fartøy som kun seiler i avgiftsbelagt farvann under seilingssesongen på Svalbard. Slike fartøy skal betale losberedskapsavgiften i form av årsavgift når de i løpet av én seilingssesong til sammen seiler mer enn to måneder i avgiftsbelagt farvann eller mellom havner på Svalbard.</article></article></li><li data-li-identifier="4." data-name="4."><article class="listArticle" id="kapittel-1-paragraf-3-ledd-1-punkt-5-ledd-1-punkt-4"><article class="legalP" id="kapittel-1-paragraf-3-ledd-1-punkt-5-ledd-1-punkt-4-ledd-1">Ved beregning av losingsavgift etter § 12 første ledd andre punktum, skal antall timer reduseres med inntil 12 timer per døgn ved seilas med los langs kysten av Svalbard, men likevel slik at det betales for alle timer med losing i lospliktig farvann.</article></article></li></ul></article></article></li><li data-li-identifier="f." data-name="f."><article class="listArticle" id="kapittel-1-paragraf-3-ledd-1-punkt-6"><article class="legalP" id="kapittel-1-paragraf-3-ledd-1-punkt-6-ledd-1">forskrift 20. desember 2018 nr. 2218 om opplæring og sertifisering av loser endres slik: <ul class="defaultList"><li data-li-identifier="1." data-name="1."><article class="listArticle" id="kapittel-1-paragraf-3-ledd-1-punkt-6-ledd-1-punkt-1"><article class="legalP" id="kapittel-1-paragraf-3-ledd-1-punkt-6-ledd-1-punkt-1-ledd-1">I tillegg til punktene i § 7 første ledd skal losaspiranten eller losen kunne redegjøre for seilas og manøvrering under isforhold for sertifikat på Svalbard.</article></article></li></ul></article></article></li></ul></article></article><article class="legalArticle" data-lovdata-URL="LTI/forskrift/2021-03-12-721/§4" data-name="§4" id="kapittel-1-paragraf-4"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Longyearbyen lokalstyre og Sysselmannens forvaltningsansvar og myndighet</span></h3><article class="legalP" id="kapittel-1-paragraf-4-ledd-1">Longyearbyen lokalstyre har tilsvarende forvaltningsansvar og myndighet innenfor Longyearbyen arealplanområde som kommuner har etter havne- og farvannsloven.</article><article class="legalP" id="kapittel-1-paragraf-4-ledd-2">Sysselmannen har tilsvarende myndighet på Svalbard som kommunen har etter havne- og farvannsloven § 5 på fastlandet.</article><article class="legalP" id="kapittel-1-paragraf-4-ledd-3">Med Longyearbyen arealplanområde menes Longyearbyen arealplanområde slik det er fastsatt med hjemmel i lov 15. juni 2001 nr. 79 om miljøvern på Svalbard § 47.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2021-03-12-721/KAPITTEL_2"><h2>Kapittel 2. Posisjonsrapportering</h2><article class="legalArticle" data-lovdata-URL="LTI/forskrift/2021-03-12-721/§5" data-name="§5" id="kapittel-2-paragraf-1"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Rapporteringspliktige fartøy</span></h3><article class="legalP" id="kapittel-2-paragraf-1-ledd-1">Fartøy som fører passasjerer og fartøy med lengde på 24 meter eller mer i farvannet ved Svalbard skal avgi rapport i henhold til § 7 og § 8.</article><article class="legalP" id="kapittel-2-paragraf-1-ledd-2">Unntatt fra å avgi rapport etter dette kapitlet er<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-ledd-2-punkt-1"><article class="legalP" id="kapittel-2-paragraf-1-ledd-2-punkt-1-ledd-1">sivile og militære statsfartøy. Disse skal søke om anløp og rapportere i henhold til de bestemmelser som følger av forskrift 2. mai 1997 nr. 396 om adgang til og opphold på norsk territorium under fredsforhold for fremmede militære og sivile statsfartøyer</article></article></li><li data-li-identifier="b." data-name="b."><article class="listArticle" id="kapittel-2-paragraf-1-ledd-2-punkt-2"><article class="legalP" id="kapittel-2-paragraf-1-ledd-2-punkt-2-ledd-1">fartøy som har sporing ved bruk av LRIT, AIS-klasse A eller VMS</article></article></li><li data-li-identifier="c." data-name="c."><article class="listArticle" id="kapittel-2-paragraf-1-ledd-2-punkt-3"><article class="legalP" id="kapittel-2-paragraf-1-ledd-2-punkt-3-ledd-1">fartøy som har sporing ved bruk av fungerende AIS-klasse B når fartøyet oppholder seg i Isfjorden øst for en rett linje fra Daudmannsodden til Kapp Linne.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-721/§6" data-name="§6" id="kapittel-2-paragraf-2"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Tidspunkt for posisjonsrapport</span></h3><article class="legalP" id="kapittel-2-paragraf-2-ledd-1">Rapporteringsplikten inntrer<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-ledd-1-punkt-1"><article class="legalP" id="kapittel-2-paragraf-2-ledd-1-punkt-1-ledd-1">når fartøyet går inn i og ut av farvannet ved Svalbard,</article></article></li><li data-li-identifier="b." data-name="b."><article class="listArticle" id="kapittel-2-paragraf-2-ledd-1-punkt-2"><article class="legalP" id="kapittel-2-paragraf-2-ledd-1-punkt-2-ledd-1">når fartøyet ankommer eller avgår fra en havn, eller når fartøyet ankommer eller avgår ved ankring og</article></article></li><li data-li-identifier="c." data-name="c."><article class="listArticle" id="kapittel-2-paragraf-2-ledd-1-punkt-3"><article class="legalP" id="kapittel-2-paragraf-2-ledd-1-punkt-3-ledd-1">hver tolvte time når fartøyet er underveis.</article></article></li></ul></article></article><article class="legalArticle" data-lovdata-URL="LTI/forskrift/2021-03-12-721/§7" data-name="§7" id="kapittel-2-paragraf-3"><h3 class="legalArticleHeader"><span class="legalArticleValue">§ 7</span>. <span class="legalArticleTitle">Rapporteringsmåte og innhold</span></h3><article class="legalP" id="kapittel-2-paragraf-3-ledd-1">Fartøyene skal rapportere til Kystverket enten elektronisk ved bruk av SafeSeaNet Norway eller ved bruk av maritim VHF eller telefon. Rapporten skal inneholde<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-ledd-1-punkt-1"><article class="legalP" id="kapittel-2-paragraf-3-ledd-1-punkt-1-ledd-1">fartøyets navn og kjenningssignal,</article></article></li><li data-li-identifier="b." data-name="b."><article class="listArticle" id="kapittel-2-paragraf-3-ledd-1-punkt-2"><article class="legalP" id="kapittel-2-paragraf-3-ledd-1-punkt-2-ledd-1">fartøyets posisjon, i grader og desimalminutter,</article></article></li><li data-li-identifier="c." data-name="c."><article class="listArticle" id="kapittel-2-paragraf-3-ledd-1-punkt-3"><article class="legalP" id="kapittel-2-paragraf-3-ledd-1-punkt-3-ledd-1">tidspunktet for posisjonen og</article></article></li><li data-li-identifier="d." data-name="d."><article class="listArticle" id="kapittel-2-paragraf-3-ledd-1-punkt-4"><article class="legalP" id="kapittel-2-paragraf-3-ledd-1-punkt-4-ledd-1">planlagt seilingsrute videre.</article></article></li></ul></article><article class="legalP" id="kapittel-2-paragraf-3-ledd-2">Dersom fartøyet endrer den planlagte seilingsruten, skal det avgis ny rapport etter første ledd.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2021-03-12-721/KAPITTEL_3"><h2>Kapittel 3. Ikrafttredelse</h2><article class="legalArticle" data-lovdata-URL="LTI/forskrift/2021-03-12-721/§8" data-name="§8" id="kapittel-3-paragraf-1"><h3 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft straks.</article><article class="legalP" id="kapittel-3-paragraf-1-ledd-2">Fra samme tidspunkt oppheves:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-1-ledd-2-punkt-1"><article class="legalP" id="kapittel-3-paragraf-1-ledd-2-punkt-1-ledd-1">forskrift 30. desember 2009 nr. 1846 om havner og farvann på Svalbard</article></article></li><li data-li-identifier="b." data-name="b."><article class="listArticle" id="kapittel-3-paragraf-1-ledd-2-punkt-2"><article class="legalP" id="kapittel-3-paragraf-1-ledd-2-punkt-2-ledd-1">forskrift 25. juni 2012 nr. 655 om lostjenesten på Svalbard.</article></article></li></ul></article></article></section><section class="section" data-name="vedlegg1" id="kapittel-4" data-lovdata-URL="LTI/forskrift/2021-03-12-721/KAPITTEL_4"><h2>Vedlegg 1. Losbordingsfelt på Svalbard og farvann innenfor grunnlinjen som er fritatt fra losplikt</h2><article class="legalP" id="kapittel-4-ledd-1">Losbordingsfeltene på Svalbard er på de geografiske koordinatene angitt nedenfor:<ul class="defaultList"><li data-li-identifier="1." data-name="1."><article class="listArticle" id="kapittel-4-ledd-1-punkt-1"><article class="legalP" id="kapittel-4-ledd-1-punkt-1-ledd-1">Isfjorden utenfor Barentsburg: N 78° 08′ Ø 014° 00′</article></article></li><li data-li-identifier="2." data-name="2."><article class="listArticle" id="kapittel-4-ledd-1-punkt-2"><article class="legalP" id="kapittel-4-ledd-1-punkt-2-ledd-1">Isfjorden utenfor Longyearbyen: N 78° 16′ Ø 015° 14′</article></article></li><li data-li-identifier="3." data-name="3."><article class="listArticle" id="kapittel-4-ledd-1-punkt-3"><article class="legalP" id="kapittel-4-ledd-1-punkt-3-ledd-1">Bellsund: N 77° 41′ Ø 014° 25′</article></article></li></ul></article><article class="legalP" id="kapittel-4-ledd-2">Farvann innenfor grunnlinjen på Svalbard som er fritatt fra losplikt etter § 3 første ledd bokstav d nr. 2 bestemmes ved å trekke rette linjer mellom de geografiske koordinatene angitt nedenfor:</article><article class="defaultP"><i>Isfjorden</i><ul class="defaultList"><li data-li-identifier="1." data-name="1."><article class="listArticle" id="kapittel-4-ledd-2-punkt-1"><article class="legalP" id="kapittel-4-ledd-2-punkt-1-ledd-1">N 78° 06′ Ø 013° 22′</article></article></li><li data-li-identifier="2." data-name="2."><article class="listArticle" id="kapittel-4-ledd-2-punkt-2"><article class="legalP" id="kapittel-4-ledd-2-punkt-2-ledd-1">N 78° 08′ Ø 014° 00′</article></article></li><li data-li-identifier="3." data-name="3."><article class="listArticle" id="kapittel-4-ledd-2-punkt-3"><article class="legalP" id="kapittel-4-ledd-2-punkt-3-ledd-1">N 78° 16′ Ø 015° 14′</article></article></li><li data-li-identifier="4." data-name="4."><article class="listArticle" id="kapittel-4-ledd-2-punkt-4"><article class="legalP" id="kapittel-4-ledd-2-punkt-4-ledd-1">N 78° 18′ Ø 015° 10′</article></article></li><li data-li-identifier="5." data-name="5."><article class="listArticle" id="kapittel-4-ledd-2-punkt-5"><article class="legalP" id="kapittel-4-ledd-2-punkt-5-ledd-1">N 78° 12′ Ø 014° 10′</article></article></li><li data-li-identifier="6." data-name="6."><article class="listArticle" id="kapittel-4-ledd-2-punkt-6"><article class="legalP" id="kapittel-4-ledd-2-punkt-6-ledd-1">N 78° 08′ Ø 013° 14′</article></article></li><li data-li-identifier="7." data-name="7."><article class="listArticle" id="kapittel-4-ledd-2-punkt-7"><article class="legalP" id="kapittel-4-ledd-2-punkt-7-ledd-1">Tilbake til posisjon nr. 1.</article></article></li></ul></article><article class="defaultP"><i>Bellsund</i><ul class="defaultList"><li data-li-identifier="1." data-name="1."><article class="listArticle" id="kapittel-4-ledd-2-punkt-8"><article class="legalP" id="kapittel-4-ledd-2-punkt-8-ledd-1">N 77° 41′ Ø 014° 25′</article></article></li><li data-li-identifier="2." data-name="2."><article class="listArticle" id="kapittel-4-ledd-2-punkt-9"><article class="legalP" id="kapittel-4-ledd-2-punkt-9-ledd-1">N 77° 40′ Ø 014° 27′</article></article></li><li data-li-identifier="3." data-name="3."><article class="listArticle" id="kapittel-4-ledd-2-punkt-10"><article class="legalP" id="kapittel-4-ledd-2-punkt-10-ledd-1">N 77° 42′ Ø 014° 24′</article></article></li><li data-li-identifier="4." data-name="4."><article class="listArticle" id="kapittel-4-ledd-2-punkt-11"><article class="legalP" id="kapittel-4-ledd-2-punkt-11-ledd-1">N 77° 40′ Ø 013° 45′</article></article></li><li data-li-identifier="5." data-name="5."><article class="listArticle" id="kapittel-4-ledd-2-punkt-12"><article class="legalP" id="kapittel-4-ledd-2-punkt-12-ledd-1">Tilbake til posisjon nr. 1.</article></article></li></ul></article></section></main></body></html>