<!DOCTYPE html><html lang="no"><head><title>Forskrift om regler om formene for menighetsmøtets virksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-11-14-3350</dd><dt class="dokid">DokumentID</dt><dd class="dokid">LTI/forskrift/2021-11-14-3350</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">2021-11-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1996-11-15-1453</li></ul></dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§13</li></ul></dd><dt class="dateOfPublication">Kunngjort</dt><dd class="dateOfPublication">2021-12-03 16:10</dd><dt class="journalNumber">Journalnummer</dt><dd class="journalNumber">2021-1958</dd><dt class="titleShort">Korttittel</dt><dd class="titleShort">Forskrift om regler om formene for menighetsmøtets virksomhet</dd><dt class="title">Tittel</dt><dd class="title">Forskrift om regler om formene for menighetsmøtets virksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 14. november 2021 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd og kirkeordning 30. mars 2019 nr. 2307 for Den norske kirke § 13 tredje ledd.</dd><dt class="refid">RefID</dt><dd class="refid">forskrift/2021-11-14-3350</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om regler om formene for menighetsmøtets virksomhet<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li></ul></li></ul></dd></dl></header><main class="documentBody" data-lovdata-URL="LTI/forskrift/2021-11-14-3350" id="dokument"><h1>Forskrift om regler om formene for menighetsmøtets virksomhet</h1><article class="legalArticle" data-lovdata-URL="LTI/forskrift/2021-11-14-3350/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Menighetsmøtet innkalles av menighetsrådet med minst 14 dagers varsel. Møtet skal kunngjøres offentlig i kirken og i lokalavis eller menighetsbladet og for øvrig på den måten som menighetsrådet bestemmer. Ved fjernmøte kan møtet kunngjøres på menighetens nettsider i stedet for i kirken. Kunngjøringen skal inneholde tid og sted for møtet og oversikt over hvilke saker som skal behandles.</article><article class="legalP" id="paragraf-1-ledd-2">Møtet holdes i kirken eller i annet høvelig lokale. Møtet kan også avholdes som fjernmøte, jf. § 5 første ledd.</article></article><article class="legalArticle" data-lovdata-URL="LTI/forskrift/2021-11-14-3350/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">Menighetsmøtet ledes av menighetsrådets leder eller nestleder eller av en møteleder som menighetsrådet bestemmer.</article></article><article class="legalArticle" data-lovdata-URL="LTI/forskrift/2021-11-14-3350/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">Kirkelige ansatte som ikke er bosatt i soknet og som dermed ikke er stemmeberettiget, kan innkalles av menighetsrådet til å ta del i møtet, men uten stemmerett.</article><article class="legalP" id="paragraf-3-ledd-2">Menighetsrådet kan også gi andre uten stemmerett anledning til å delta i drøftingen av enkeltsaker på menighetsmøtet.</article></article><article class="legalArticle" data-lovdata-URL="LTI/forskrift/2021-11-14-3350/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Menighetsmøtet kan ikke fatte vedtak etter kirkeordningen § 14 når en sak ikke er forberedt av menighetsrådet i henhold til kirkeordningen § 12 sjette ledd.</article><article class="legalP" id="paragraf-4-ledd-2">Personalsaker kan ikke tas opp på menighetsmøtet.</article></article><article class="legalArticle" data-lovdata-URL="LTI/forskrift/2021-11-14-3350/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Menighetsmøtet treffer sine vedtak i møte med alminnelig flertall. Menighetsrådet kan i særlige tilfeller beslutte at menighetsmøtet gjennomføres som fjernmøte. Fjernmøte innebærer at en eller flere av deltakerne ikke sitter i samme lokale, men at de via tekniske hjelpemidler likevel kan se, høre og kommunisere med hverandre. I tilfelle av stemmelikhet er møtelederens stemme utslagsgivende.</article><article class="legalP" id="paragraf-5-ledd-2">Menighetsrådet kan beslutte at en sak skal tas opp til skriftlig votering. Dersom menighetsrådet ikke har vedtatt skriftlig votering, kan menighetsmøtet selv vedta det med alminnelig flertall.</article></article><article class="legalArticle" data-lovdata-URL="LTI/forskrift/2021-11-14-3350/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Menighetsmøtets vedtak føres inn i menighetsrådets møtebok. Til å underskrive møteboken oppnevner menighetsmøtet to personer ved begynnelsen av møtet. Lederen skal gi vedkommende myndigheter/instanser melding om de vedtak menighetsmøtet har gjort.</article></article><article class="legalArticle" data-lovdata-URL="LTI/forskrift/2021-11-14-3350/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Kirkemøtet gir Kirkerådet fullmakt til å foreta mindre endringer i reglene.</article></article><article class="legalArticle" data-lovdata-URL="LTI/forskrift/2021-11-14-3350/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Forskriften trer i kraft straks. Fra samme tidspunkt oppheves forskrift 15. november 1996 nr. 1453 om regler om formene for menighetsmøtets virksomhet.</article></article></main></body></html>