<!DOCTYPE html><html lang="no"><head><title>Endring i mandat for forvaltningen av Statens pensjonsfond utland</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2021-04-12-1149</dd><dt class="dokid">DokumentID</dt><dd class="dokid">LTI/forskrift/2021-04-12-1149</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">2021-05-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-11-08-1414</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-12-21-123/§10</li><li>lov/2005-12-21-123/§3</li></ul></dd><dt class="dateOfPublication">Kunngjort</dt><dd class="dateOfPublication">2021-04-14 15:50</dd><dt class="journalNumber">Journalnummer</dt><dd class="journalNumber">2021-0572</dd><dt class="titleShort">Korttittel</dt><dd class="titleShort">Endr. i mandat for forvaltningen av Statens pensjonsfond utland</dd><dt class="title">Tittel</dt><dd class="title">Endring i mandat for forvaltningen av Statens pensjonsfond utland</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 12. april 2021 med hjemmel i lov 21. desember 2005 nr. 123 om Statens pensjonsfond § 10 første ledd og § 3 annet ledd.</dd><dt class="refid">RefID</dt><dd class="refid">forskrift/2021-04-12-1149</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Endring i mandat for forvaltningen av Statens pensjonsfond utland<ul class="tocSubUl"><li>I<ul class="tocSubUl"><li>§ 3-11. Avhending av aksjer i unoterte selskaper hvor planlagt børsnotering ikke gjennomføres</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2021-04-12-1149" id="dokument"><h1>Endring i mandat for forvaltningen av Statens pensjonsfond utland</h1><section class="section" data-name="kapI" id="kapittel-1" data-lovdata-URL="LTI/forskrift/2021-04-12-1149/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I mandat 8. november 2010 nr. 1414 om forvaltningen av Statens pensjonsfond utland gjøres følgende endringer:</article> <article class="defaultP" margin-top="true">§ 2-5 sjette ledd skal lyde:</article><article class="numberedLegalP" data-numerator="6" id="kapittel-1-nummer-1">(6) Hovedstyret skal godkjenne enkeltinvesteringer over beløpsgrenser fastsatt av hovedstyret i den unoterte eiendomsporteføljen og den unoterte infrastrukturporteføljen, samt i unoterte selskaper hvor styret har uttrykt en intensjon om å søke notering på regulert og anerkjent markedsplass.</article> <article class="defaultP" margin-top="true">§ 3-10 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Hovedstyret skal fastsette retningslinjer som sikrer en grundig gjennomgang («due diligence») i forkant av den enkelte investering i den unoterte eiendomsporteføljen og i den unoterte infrastrukturporteføljen for fornybar energi, samt i unoterte selskaper hvor styret har uttrykt en intensjon om å søke notering på regulert og anerkjent markedsplass. Gjennomgangen skal inkludere vurderinger av ulike sider ved investeringens risiko, herunder markedsrisiko, likviditetsrisiko, kredittrisiko, motpartsrisiko, operasjonell risiko, juridisk, skattemessig og teknisk risiko. I tillegg skal gjennomgangen inkludere vurderinger av helse-, sikkerhets-, miljø-, samfunns- og styringsmessige risikofaktorer, der risiko knyttet til håndtering av ulike interessenter som påvirkes av investeringen inngår. Gjennomgangen skal dokumenteres.</article> <article class="defaultP" margin-top="true">Ny § 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Avhending av aksjer i unoterte selskaper hvor planlagt børsnotering ikke gjennomføres</span></span><article class="legalP" id="kapittel-1-foreslåttparagraf-1-ledd-1">Hovedstyret skal fastsette retningslinjer som sikrer en plan for avhending av aksjer i unoterte selskaper i de tilfeller hvor en planlagt børsnotering ikke gjennomføres, jf. § 2-1 første ledd bokstav a. Planen skal inkludere vurderinger av hvordan aksjene kan avhendes på en hensiktsmessig og kostnadseffektiv måte og hvordan selskapets fremdrift mot børsnotering kan følges opp i bankens eierskapsutøvelse. I tillegg skal planen sikre en løpende vurdering av relevant risiko knyttet til investeringen, jf. § 3-10 fjerde ledd. Planen skal dokumenteres.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2021-04-12-1149/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mai 2021.</article></section></main></body></html>