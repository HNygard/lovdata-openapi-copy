<!DOCTYPE html><html lang="nb"><head><title>Forskrift om høyere yrkesfaglig utdanning ved Fagskolen Innlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-04-2342</dd><dt class="dokid">DokumentID</dt><dd class="dokid">LTI/forskrift/2023-12-04-2342</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Fagskolen Innlandet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-19-2113</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§7</li><li>lov/2018-06-08-28/§8</li><li>lov/2018-06-08-28/§16</li><li>lov/2018-06-08-28/§16a</li><li>lov/2018-06-08-28/§17</li><li>lov/2018-06-08-28/§18</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>lov/2018-06-08-28/§43</li><li>forskrift/2019-07-11-1005/§1</li><li>forskrift/2019-07-11-1005/§7</li><li>forskrift/2019-07-11-1005/§9</li><li>forskrift/2019-07-11-1005/§10</li><li>forskrift/2019-07-11-1005/§11</li><li>forskrift/2019-07-11-1005/§13</li><li>forskrift/2019-07-11-1005/§14</li><li>forskrift/2019-07-11-1005/§15</li><li>forskrift/2019-07-11-1005/§16</li><li>forskrift/2019-07-11-1005/§17</li><li>forskrift/2019-07-11-1005/§19</li><li>forskrift/2019-07-11-1005/§20</li><li>forskrift/2019-07-11-1005/§21</li><li>forskrift/2019-07-11-1005/§22</li><li>forskrift/2019-07-11-1005/§23</li><li>forskrift/2019-07-11-1005/§26</li><li>forskrift/2019-07-11-1005/§27</li><li>forskrift/2019-07-11-1005/§28</li><li>forskrift/2019-07-11-1005/§29</li><li>forskrift/2019-07-11-1005/§31</li><li>forskrift/2019-07-11-1005/§32</li><li>forskrift/2019-07-11-1005/§36</li><li>forskrift/2019-07-11-1005/§37</li><li>forskrift/2019-07-11-1005/§39</li><li>forskrift/2019-07-11-1005/§40</li></ul></dd><dt class="dateOfPublication">Kunngjort</dt><dd class="dateOfPublication">2024-01-02 14:40</dd><dt class="journalNumber">Journalnummer</dt><dd class="journalNumber">2023-1601</dd><dt class="title">Tittel</dt><dd class="title">Forskrift om høyere yrkesfaglig utdanning ved Fagskolen Innlandet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Fagskolen Innlandet 4. desember 2023 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 7, § 8, § 16, § 16a, § 17, § 18, § 19, § 20, § 21, § 22, § 23, § 24, § 25, § 26, § 27 og § 43 og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 1, § 7, § 9, § 10, § 11, § 13, § 14, § 15, § 16, § 17, § 19, § 20, § 21, § 22, § 23, § 26, § 27, § 28, § 29, § 31, § 32, § 36, § 37, § 39 og § 40.</dd><dt class="refid">RefID</dt><dd class="refid">forskrift/2023-12-04-2342</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om høyere yrkesfaglig utdanning ved Fagskolen Innlandet<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Virkeområde</li><li>§ 1-2. Definisjoner</li></ul></li><li>Kapittel 2. Opptak<ul class="tocSubUl"><li>§ 2-1. Generelt opptaksgrunnlag</li><li>§ 2-2. Opptak på grunnlag av dokumentert relevant praksis</li><li>§ 2-3. Opptak på visse vilkår ved sen fag- eller svenneprøve (Betinget opptak)</li><li>§ 2-4. Opptak på visse vilkår (Betinget opptak)</li><li>§ 2-5. Opptak på grunnlag av utenlandsk utdanning</li><li>§ 2-5-1. Utfyllende regler om språkkrav for søkere med utenlandsk utdanning</li><li>§ 2-6. Søknad</li><li>§ 2-7. Poengberegning og rangering ved opptak</li><li>§ 2-8. Spesielle opptakskrav</li><li>§ 2-9. Studierett</li><li>§ 2-10. Godskriving og fritak</li></ul></li><li>Kapittel 3. Politiattest ved opptak til fagskoleutdanning<ul class="tocSubUl"><li>§ 3-1. Generelt</li><li>§ 3-2. Tidspunkt for fremleggelse av politiattest</li><li>§ 3-3. Bekreftelse ved opptak</li><li>§ 3-4. Fornyet vandelskontroll</li><li>§ 3-5. Behandling av politiattest med merknad</li><li>§ 3-6. Konsekvens av at politiattest ikke framlegges og/eller at studenten ikke kan delta i praksisopplæring eller klinisk undervisning</li></ul></li><li>Kapittel 4. Skikkethet<ul class="tocSubUl"><li>§ 4-1. Formålet med skikkethet</li><li>§ 4-2. Fagskoleutdanninger med skikkethetsvurdering</li><li>§ 4-3. Løpende og særskilt skikkethetsvurdering</li><li>§ 4-4. Vurderingskriterier</li><li>§ 4-5. Utestenging og klage</li><li>§ 4-6. Skikkethetsnemnd</li><li>§ 4-7. Skikkethetsansvarlig</li></ul></li><li>Kapittel 5. Sluttvurdering, eksamen og sensur<ul class="tocSubUl"><li>§ 5-1. Generelt om vurdering</li><li>§ 5-2. Vurderingsformer</li><li>§ 5-3. Karaktersystem</li><li>§ 5-4. Sluttvurdering i emner uten eksamen eller annen sluttprøve</li><li>§ 5-5. Vilkår for å få sluttvurdering</li><li>§ 5-6. Antall forsøk på eksamen eller sluttprøve</li><li>§ 5-7. Sykdom ved eksamen eller annen sluttprøve</li><li>§ 5-8. Utsatt eksamen eller sluttprøve og forbedring av eksamen eller sluttprøve</li><li>§ 5-9. Sluttvurdering under særlige forhold</li><li>§ 5-10. Sensur</li><li>§ 5-11. Vilkår for å kunne starte på og gjennomføre hovedprosjekt</li></ul></li><li>Kapittel 6. Klagebehandling<ul class="tocSubUl"><li>§ 6-1. Klageordninger og klageorganer</li><li>§ 6-2. Klage over formelle feil ved eksamen eller annen sluttprøve</li><li>§ 6-3. Rett til begrunnelse</li><li>§ 6-4. Klage på karakterfastsetting</li></ul></li><li>Kapittel 7. Dokumentasjon<ul class="tocSubUl"><li>§ 7-1. Vitnemål</li></ul></li><li>Kapittel 8. Annullering, utestenging og bortvisning<ul class="tocSubUl"><li>§ 8-1. Annullering av eksamen m.m.</li><li>§ 8-2. Fusk og plagiering</li><li>§ 8-3. Forbud mot bruk av klesplagg som helt eller delvis dekker ansiktet</li><li>§ 8-4. Utestenging og bortvisning</li></ul></li><li>Kapittel 9. Ikrafttredelse og opphevelse<ul class="tocSubUl"><li>§ 9-1. Ikrafttredelse og opphevelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-04-2342" id="dokument"><h1>Forskrift om høyere yrkesfaglig utdanning ved Fagskolen Innlandet</h1><section class="section" data-name="kap1" id="kapittel-1" data-lovdata-URL="LTI/forskrift/2023-12-04-2342/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2023-12-04-2342/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">(1) Forskriften gjelder for høyere yrkesfaglig utdanning ved Fagskolen Innlandet.</article><article class="numberedLegalP" data-numerator="2" id="kapittel-1-paragraf-1-nummer-2">(2) Forskriften gjelder for personer som<ul class="defaultList"><li data-li-identifier="-" data-name="-"><article class="listArticle" id="kapittel-1-paragraf-1-nummer-2-punkt-1"><article class="legalP" id="kapittel-1-paragraf-1-nummer-2-punkt-1-ledd-1">Søker opptak til studier ved Fagskolen Innlandet</article></article></li><li data-li-identifier="-" data-name="-"><article class="listArticle" id="kapittel-1-paragraf-1-nummer-2-punkt-2"><article class="legalP" id="kapittel-1-paragraf-1-nummer-2-punkt-2-ledd-1">Har studierett ved Fagskolen Innlandet.</article></article></li></ul></article></article><article class="legalArticle" data-lovdata-URL="LTI/forskrift/2023-12-04-2342/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Definisjoner</span></h3><ul class="defaultList"><li><article class="listArticle" id="kapittel-1-paragraf-2-punkt-1"><article class="legalP" id="kapittel-1-paragraf-2-punkt-1-ledd-1"><i>Emne:</i> Den minste resultatbærende enhet som gir uttelling i form av studiepoeng. Med minste resultatbærende enhet menes alle enheter som gir en selvstendig karakter, og som studenten må bestå for å få godkjent et vitnemålsgivende utdanningstilbud. Ved Fagskolen Innlandet anvendes også begrepet «modul» om minste resultatbærende enhet.</article></article></li><li><article class="listArticle" id="kapittel-1-paragraf-2-punkt-2"><article class="legalP" id="kapittel-1-paragraf-2-punkt-2-ledd-1"><i>Studiepoeng:</i> Mål på arbeidsomfang i studiet. 60 studiepoeng tilsvarer ett års studium på heltid.</article></article></li><li><article class="listArticle" id="kapittel-1-paragraf-2-punkt-3"><article class="legalP" id="kapittel-1-paragraf-2-punkt-3-ledd-1"><i>Arbeidskrav:</i> Obligatoriske krav til arbeid som må være godkjent for at studenten kan få vurdering i emnet. Arbeidskrav kan være del av sluttvurderingen i et emne.</article></article></li><li><article class="listArticle" id="kapittel-1-paragraf-2-punkt-4"><article class="legalP" id="kapittel-1-paragraf-2-punkt-4-ledd-1"><i>Læringsutbytte:</i> Kunnskaper, ferdigheter og generell kompetanse studenten har tilegnet seg etter fullført emne eller studieprogram.</article></article></li><li><article class="listArticle" id="kapittel-1-paragraf-2-punkt-5"><article class="legalP" id="kapittel-1-paragraf-2-punkt-5-ledd-1"><i>Studieplan:</i> En plan for et studium med innhold i utdanningen, oppbygning av studiet, progresjon, forventet læringsutbytte og lærings- og vurderingsformer.</article></article></li><li><article class="listArticle" id="kapittel-1-paragraf-2-punkt-6"><article class="legalP" id="kapittel-1-paragraf-2-punkt-6-ledd-1"><i>Vurdering:</i> Bedømming av studentenes læringsutbytte.</article></article></li><li><article class="listArticle" id="kapittel-1-paragraf-2-punkt-7"><article class="legalP" id="kapittel-1-paragraf-2-punkt-7-ledd-1"><i>Eksamen:</i> Sluttvurdering med ekstern sensor.</article></article></li><li><article class="listArticle" id="kapittel-1-paragraf-2-punkt-8"><article class="legalP" id="kapittel-1-paragraf-2-punkt-8-ledd-1"><i>Sluttprøve:</i> Sluttvurdering med intern sensor.</article></article></li><li><article class="listArticle" id="kapittel-1-paragraf-2-punkt-9"><article class="legalP" id="kapittel-1-paragraf-2-punkt-9-ledd-1"><i>Sensur:</i> Bedømming av eksamen eller annen sluttprøve.</article></article></li><li><article class="listArticle" id="kapittel-1-paragraf-2-punkt-10"><article class="legalP" id="kapittel-1-paragraf-2-punkt-10-ledd-1"><i>Sluttvurdering:</i> Vurdering av studentens læringsutbytte i et emne, med karakter eller vurderingsuttrykket bestått/ikke bestått, som inngår i vitnemål eller karakterutskrift.</article></article></li><li><article class="listArticle" id="kapittel-1-paragraf-2-punkt-11"><article class="legalP" id="kapittel-1-paragraf-2-punkt-11-ledd-1"><i>Studieavgift:</i> Egenbetaling av studier. Studieavgift kan også dekke betaling av medlemskap i studentsamskipnad.</article></article></li><li><article class="listArticle" id="kapittel-1-paragraf-2-punkt-12"><article class="legalP" id="kapittel-1-paragraf-2-punkt-12-ledd-1"><i>Studiekontrakt:</i> Individuell, skriftlig og bindende avtale mellom student og Fagskolen Innlandet.</article></article></li><li><article class="listArticle" id="kapittel-1-paragraf-2-punkt-13"><article class="legalP" id="kapittel-1-paragraf-2-punkt-13-ledd-1"><i>Student:</i> Person med studierett ved Fagskolen Innlandet.</article></article></li></ul></article></section><section class="section" data-name="kap2" id="kapittel-2" data-lovdata-URL="LTI/forskrift/2023-12-04-2342/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2023-12-04-2342/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Generelt opptaksgrunnlag</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Opptakskravet til fagskoleutdanning ved Fagskolen Innlandet er fullført og bestått relevant videregående opplæring dokumentert med fagbrev/svennebrev eller vitnemål.</article><article class="numberedLegalP" data-numerator="2" id="kapittel-2-paragraf-1-nummer-2">(2) I studieplanen for den enkelte utdanning er det beskrevet hvilke fagbrev/svennebrev eller vitnemål som er relevante og som er kvalifiserende for opptak.</article></article><article class="legalArticle" data-lovdata-URL="LTI/forskrift/2023-12-04-2342/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptak på grunnlag av dokumentert relevant praksis</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Søkere som ikke kvalifiserer for opptak etter § 2-1 og er 23 år eller eldre i opptaksåret, kan søke opptak på grunnlag av dokumentert relevant praksis.</article><article class="numberedLegalP" data-numerator="2" id="kapittel-2-paragraf-2-nummer-2">(2) Søkeren må dokumentere tilstrekkelig relevant praksis og kompetanse, tilsvarende de krav som stilles til fullført og bestått videregående opplæring innenfor et av de godkjente lærefagene som kvalifiserer for opptak til studietilbudet. Praksisen kan være opparbeidet gjennom arbeids- og samfunnsliv, frivillig sektor, utdanning, kurs eller annet.</article><article class="numberedLegalP" data-numerator="3" id="kapittel-2-paragraf-2-nummer-3">(3) Søkeren må kunne vise til kompetanse i felles allmenne fag tilsvarende læreplanene i Vg1 (GK) og Vg2 (VK1) i yrkesfaglige utdanningsprogram.</article><article class="numberedLegalP" data-numerator="4" id="kapittel-2-paragraf-2-nummer-4">(4) Fagskolen Innlandet vurderer dokumentert kompetanse etter egne retningslinjer.</article></article><article class="legalArticle" data-lovdata-URL="LTI/forskrift/2023-12-04-2342/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Opptak på visse vilkår ved sen fag- eller svenneprøve (Betinget opptak)</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Søkere som ikke har dokumentert fullført og bestått fag- eller svenneprøve innen fristen for å sende inn dokumentasjon, og som derfor ikke er kvalifisert for opptak, kan få opptak til fagskoleutdanning dersom de kan dokumentere at de skal gjennomføre fag- eller svenneprøve i løpet av det påfølgende semesteret.</article><article class="numberedLegalP" data-numerator="2" id="kapittel-2-paragraf-3-nummer-2">(2) Søkere som har fått opptak uten bestått fag- eller svenneprøve, kan ikke reservere studieplassen.</article><article class="numberedLegalP" data-numerator="3" id="kapittel-2-paragraf-3-nummer-3">(3) Studenter med opptak på visse vilkår som ikke oppfyller opptakskravene i løpet av første semester etter opptak, mister studieplassen og studieretten.</article><article class="numberedLegalP" data-numerator="4" id="kapittel-2-paragraf-3-nummer-4">(4) Studenter som går opp til eksamen i en utdanning de har fått opptak til på visse vilkår, får ikke denne eksamenen godkjent som bestått uten at opptakskravet er oppfylt.</article><article class="numberedLegalP" data-numerator="5" id="kapittel-2-paragraf-3-nummer-5">(5) Fagskolen Innlandet skal så langt det er mulig og rimelig legge til rette for at studenten kan gå opp til fag- eller svenneprøven i videregående opplæring og gjennomføre utdanningen skolen har gitt betinget opptak til. Dersom fagskolen ikke finner å kunne legge til rette på denne måten, skal studenten få forlenget opptaket på visse vilkår til neste gang det blir arrangert utsatt eksamen i det aktuelle faget i videregående opplæring.</article></article><article class="legalArticle" data-lovdata-URL="LTI/forskrift/2023-12-04-2342/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Opptak på visse vilkår (Betinget opptak)</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Søkere som ikke kan avlegge eksamen i videregående opplæring på grunn av sykdom, ulykker, dødsfall i nær familie eller andre spesielle omstendigheter, kan få opptak dersom følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">Søkeren har standpunktkarakter 2 eller bedre i faget</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">Ikke allerede har avsluttende vurdering i faget, og</article></article></li><li data-li-identifier="c." data-name="c."><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">Oppfyller fastsatte karakterkrav når eksamen er avlagt.</article></article></li></ul></article><article class="numberedLegalP" data-numerator="2" id="kapittel-2-paragraf-4-nummer-2">(2) Søkere som har fått opptak på visse vilkår, kan ikke få reservert studieplass til senere opptak.</article><article class="numberedLegalP" data-numerator="3" id="kapittel-2-paragraf-4-nummer-3">(3) Studenter med opptak på visse vilkår som ikke oppfyller opptakskravene i løpet av første semester etter opptak, mister studieplassen og studieretten.</article><article class="numberedLegalP" data-numerator="4" id="kapittel-2-paragraf-4-nummer-4">(4) Studenter som framstiller seg til sluttvurdering i et emne i en utdanning de har fått opptak til på visse vilkår, får ikke dette emnet godkjent som bestått uten at opptakskravet er oppfylt.</article><article class="numberedLegalP" data-numerator="5" id="kapittel-2-paragraf-4-nummer-5">(5) Fagskolen Innlandet skal så langt det er mulig og rimelig legge til rette for at studenten kan gå opp til eksamen i videregående opplæring og gjennomføre utdanningen skolen har gitt betinget opptak til. Dersom fagskolen ikke kan legge til rette på denne måten, skal studenten få fortsette på Fagskolen Innlandet til neste gang det blir arrangert utsatt eksamen i det aktuelle faget i videregående opplæring.</article></article><article class="legalArticle" data-lovdata-URL="LTI/forskrift/2023-12-04-2342/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Opptak på grunnlag av utenlandsk utdanning</span></h3><article class="numberedLegalP" data-numerator="1" id="kapittel-2-paragraf-5-nummer-1">(1) Søkere med fullført videregående opplæring fra de andre nordiske landene er kvalifiserte for opptak når den videregående opplæringen i de respektive landene tilsvarer opptaksgrunnlaget til aktuell norsk fagskoleutdanning. Søkere fra nordiske land får sin kompetanse vurdert av skolen i tråd med § 2-1 i denne forskrift.</article><article class="numberedLegalP" data-numerator="2" id="kapittel-2-paragraf-5-nummer-2">(2) Søkere fra land utenfor Norden må dokumentere opplæring og praksis og at de har bestått de felles allmenne fagene tilsvarende Vg1 og Vg2 i yrkesfaglige studieprogram eller har likeverdig realkompetanse. Dokumentasjonen må være oversatt til norsk eller engelsk av autorisert translatør.</article><article class="numberedLegalP" data-numerator="3" id="kapittel-2-paragraf-5-nummer-3">(3) Ved opptak til fagskoleutdanning i helsefag må søkere med utenlandsk utdanning være autorisert i Norge.</article></article><article class="legalArticle" data-lovdata-URL="LTI/forskrift/2023-12-04-2342/§2-5-1" data-name="§2-5-1" id="kapittel-2-paragraf-6"><h3 class="legalArticleHeader"><span class="legalArticleValue">§ 2-5-1</span>. <span class="legalArticleTitle">Utfyllende regler om språkkrav for søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-6-nummer-1">(1) Søkere med fullført og bestått videregående opplæring fra de andre nordiske landene er kvalifiserte for opptak uten tilleggskrav i norsk.</article><article class="numberedLegalP" data-numerator="2" id="kapittel-2-paragraf-6-nummer-2">(2) Søkere med fullført og bestått treårig videregående opplæring fra land utenfor Norden må dokumentere kunnskaper i norsk, såfremt den omsøkte fagskoleutdanningen ikke tilbys på et fremmedspråk.</article><article class="numberedLegalP" data-numerator="3" id="kapittel-2-paragraf-6-nummer-3">(3) Kunnskaper i norsk dokumenteres med én av følgende prøver:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-nummer-3-punkt-1"><article class="legalP" id="kapittel-2-paragraf-6-nummer-3-punkt-1-ledd-1">Bestått norsk med 393 timer fra videregående opplæring</article></article></li><li data-li-identifier="b." data-name="b."><article class="listArticle" id="kapittel-2-paragraf-6-nummer-3-punkt-2"><article class="legalP" id="kapittel-2-paragraf-6-nummer-3-punkt-2-ledd-1">Bestått eksamen fra trinn 3 i norsk for utenlandske studenter ved universitetene</article></article></li><li data-li-identifier="c." data-name="c."><article class="listArticle" id="kapittel-2-paragraf-6-nummer-3-punkt-3"><article class="legalP" id="kapittel-2-paragraf-6-nummer-3-punkt-3-ledd-1">Bestått eksamen fra 1-årig studium i norsk språk og samfunnskunnskap for utenlandske studenter</article></article></li><li data-li-identifier="d." data-name="d."><article class="listArticle" id="kapittel-2-paragraf-6-nummer-3-punkt-4"><article class="legalP" id="kapittel-2-paragraf-6-nummer-3-punkt-4-ledd-1">Skriftlig test i norsk, høyere nivå («Bergenstesten B2»), med minimum 450 poeng eller «bestått» etter ny vurderingsordning f.o.m. høsten 2009</article></article></li><li data-li-identifier="e." data-name="e."><article class="listArticle" id="kapittel-2-paragraf-6-nummer-3-punkt-5"><article class="legalP" id="kapittel-2-paragraf-6-nummer-3-punkt-5-ledd-1">Avsluttende prøve i norsk (norskprøven) med ferdigheter på minimum nivå B2 i alle delferdigheter, jf. lov 6. november 2020 nr. 127 om integrering gjennom opplæring, utdanning og arbeid (integreringsloven) § 37.</article></article></li></ul></article><article class="numberedLegalP" data-numerator="4" id="kapittel-2-paragraf-6-nummer-4">(4) Søkere som har utdanning fra International Baccalaureate (IB), og som enten har tatt norsk A eller norsk B på minimum lavere nivå («standard level»), eller som oppfyller kravene i tredje ledd, fyller kravene til generell studiekompetanse dersom de i tillegg oppfyller ett av følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-6-nummer-4-punkt-1"><article class="legalP" id="kapittel-2-paragraf-6-nummer-4-punkt-1-ledd-1">oppnådd diplom fra International Baccalaureate (IB)</article></article></li><li data-li-identifier="b." data-name="b."><article class="listArticle" id="kapittel-2-paragraf-6-nummer-4-punkt-2"><article class="legalP" id="kapittel-2-paragraf-6-nummer-4-punkt-2-ledd-1">oppnådd IB-Certificate med mer enn 20 poeng og bestått i tre fag på lavere nivå («standard level») og tre fag på høyere nivå («higher level»), eller bestått to fag på lavere nivå («standard level») og fire fag på høyere nivå («higher level»). Slike søkere kan ikke ha lavere karakter enn 3. Theory of Knowledge, Creativity, Action and Service og Extended Essay må også være bestått.</article></article></li></ul></article><article class="numberedLegalP" data-numerator="5" id="kapittel-2-paragraf-6-nummer-5">(5) Ved utdanninger som stiller språkkrav i engelsk, vil disse kravene fremkomme i utdanningens studieplan og på Fagskolen Innlandets nettside.</article></article><article class="legalArticle" data-lovdata-URL="LTI/forskrift/2023-12-04-2342/§2-6" data-name="§2-6" id="kapittel-2-paragraf-7"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Søknad</span></h3><article class="numberedLegalP" data-numerator="1" id="kapittel-2-paragraf-7-nummer-1">(1) Fagskolen Innlandets utdanninger er organisert gjennom nasjonale eller sentrale opptaksordninger og følger de fastsatte nasjonale søknadsfristene. Søknader utarbeides slik det er beskrevet av opptaksorganet.</article><article class="numberedLegalP" data-numerator="2" id="kapittel-2-paragraf-7-nummer-2">(2) I særlige tilfeller kan Fagskolen Innlandet ha lokale opptak med egne søknadsfrister.</article><article class="numberedLegalP" data-numerator="3" id="kapittel-2-paragraf-7-nummer-3">(3) Det er styret eller den styret bemyndiger som fatter vedtak om opptak.</article></article><article class="legalArticle" data-lovdata-URL="LTI/forskrift/2023-12-04-2342/§2-7" data-name="§2-7" id="kapittel-2-paragraf-8"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Poengberegning og rangering ved opptak</span></h3><article class="legalP" id="kapittel-2-paragraf-8-ledd-1">Det er fastsatt nasjonale regler for poengberegning og rangering ved opptak. Dette er beskrevet i forskrift om høyere yrkesfaglig utdanning kapittel 3.</article></article><article class="legalArticle" data-lovdata-URL="LTI/forskrift/2023-12-04-2342/§2-8" data-name="§2-8" id="kapittel-2-paragraf-9"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Spesielle opptakskrav</span></h3><article class="numberedLegalP" data-numerator="1" id="kapittel-2-paragraf-9-nummer-1">(1) Enkeltutdanninger ved Fagskolen Innlandet kan ha annen fullført fagskoleutdanning som opptakskrav, der enkelte emner, moduler eller utdanninger bygger på andre bestemte emner, moduler eller utdanninger.</article><article class="numberedLegalP" data-numerator="2" id="kapittel-2-paragraf-9-nummer-2">(2) Enkelte utdanninger kan ha karakterkrav i enkelte fag fra videregående skole.</article></article><article class="legalArticle" data-lovdata-URL="LTI/forskrift/2023-12-04-2342/§2-9" data-name="§2-9" id="kapittel-2-paragraf-10"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Studierett</span></h3><article class="numberedLegalP" data-numerator="1" id="kapittel-2-paragraf-10-nummer-1">(1) Studierett er en rettighet man får ved å være tatt opp som student ved et studieprogram eller enkeltemne og ha inngått studiekontrakt med Fagskolen Innlandet. Studieretten er knyttet til studieprogrammet eller emnet som studenten har fått opptak til. Studieretten gir rett til å følge undervisning, eventuell praksis, og andre læringsaktiviteter, og til å få sluttvurdering i samsvar med gjeldende studieplan når vilkårene etter denne forskriftens kapittel 3, 4 og 5 er oppfylt. Ved krav om betalt studieavgift må dette være innfridd får å få studierett.</article><article class="numberedLegalP" data-numerator="2" id="kapittel-2-paragraf-10-nummer-2">(2) Følgende gjelder for studierettens lengde:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-10-nummer-2-punkt-1"><article class="legalP" id="kapittel-2-paragraf-10-nummer-2-punkt-1-ledd-1">Ved opptak til et studieprogram blir studenten tildelt studierett med en varighet lik normert studietid for studieprogrammet.</article></article></li><li data-li-identifier="b." data-name="b."><article class="listArticle" id="kapittel-2-paragraf-10-nummer-2-punkt-2"><article class="legalP" id="kapittel-2-paragraf-10-nummer-2-punkt-2-ledd-1">En student som er tatt opp til et studieprogram med mellom ett og tre års studietid, kan etter søknad få fastsatt en avvikende studieplan, med utvidet studietid på inntil ett år utover normert studietid.</article></article></li><li data-li-identifier="c." data-name="c."><article class="listArticle" id="kapittel-2-paragraf-10-nummer-2-punkt-3"><article class="legalP" id="kapittel-2-paragraf-10-nummer-2-punkt-3-ledd-1">Studieretten faller bort når studieprogrammet eller enkeltemnet som studenten er tatt opp til er fullført og bestått.</article></article></li></ul></article><article class="numberedLegalP" data-numerator="3" id="kapittel-2-paragraf-10-nummer-3">(3) En søker til fagskoleutdanning ved Fagskolen Innlandet kan få studierett ved samme studieprogram maksimalt tre ganger hvis studiet tidligere har vært påbegynt.</article><article class="numberedLegalP" data-numerator="4" id="kapittel-2-paragraf-10-nummer-4">(4) Følgende forhold vil føre til tap av studieretten:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-10-nummer-4-punkt-1"><article class="legalP" id="kapittel-2-paragraf-10-nummer-4-punkt-1-ledd-1">Dersom studenten ikke oppfyller vilkår for godkjente arbeidskrav</article></article></li><li data-li-identifier="b." data-name="b."><article class="listArticle" id="kapittel-2-paragraf-10-nummer-4-punkt-2"><article class="legalP" id="kapittel-2-paragraf-10-nummer-4-punkt-2-ledd-1">Dersom studenten ikke betaler studieavgift til fastsatt tid der dette er påkrevd</article></article></li><li data-li-identifier="c." data-name="c."><article class="listArticle" id="kapittel-2-paragraf-10-nummer-4-punkt-3"><article class="legalP" id="kapittel-2-paragraf-10-nummer-4-punkt-3-ledd-1">Dersom studenten overskrider normert studietid for studieprogrammet</article></article></li><li data-li-identifier="d." data-name="d."><article class="listArticle" id="kapittel-2-paragraf-10-nummer-4-punkt-4"><article class="legalP" id="kapittel-2-paragraf-10-nummer-4-punkt-4-ledd-1">Dersom studenten overskrider avtalt, utvidet studierett utover normert studietid for studieprogrammet</article></article></li><li data-li-identifier="e." data-name="e."><article class="listArticle" id="kapittel-2-paragraf-10-nummer-4-punkt-5"><article class="legalP" id="kapittel-2-paragraf-10-nummer-4-punkt-5-ledd-1">Dersom studenten opplyser fagskolen at han eller hun avbryter utdanningen</article></article></li><li data-li-identifier="f." data-name="f."><article class="listArticle" id="kapittel-2-paragraf-10-nummer-4-punkt-6"><article class="legalP" id="kapittel-2-paragraf-10-nummer-4-punkt-6-ledd-1">Dersom studenten er utestenges etter lov om høyere yrkesfaglig utdanning § 25, forskrift om høyere yrkesfaglig utdanning § 35 og denne forskriftens § 4-5.</article></article></li><li data-li-identifier="g." data-name="g."><article class="listArticle" id="kapittel-2-paragraf-10-nummer-4-punkt-7"><article class="legalP" id="kapittel-2-paragraf-10-nummer-4-punkt-7-ledd-1">Dersom studenten ikke består obligatorisk praksis etter denne forskriftens § 5-4 (6)</article></article></li><li data-li-identifier="h." data-name="h."><article class="listArticle" id="kapittel-2-paragraf-10-nummer-4-punkt-8"><article class="legalP" id="kapittel-2-paragraf-10-nummer-4-punkt-8-ledd-1">Dersom studenten bortvises eller utestenges etter lov om høyere yrkesfaglig utdanning § 25 og denne forskriftens § 8-4.</article></article></li></ul></article></article><article class="legalArticle" data-lovdata-URL="LTI/forskrift/2023-12-04-2342/§2-10" data-name="§2-10" id="kapittel-2-paragraf-11"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Godskriving og fritak</span></h3><article class="numberedLegalP" data-numerator="1" id="kapittel-2-paragraf-11-nummer-1">(1) En student kan få godskrevet beståtte emner fra annen godkjent fagskoleutdanning med samme antall studiepoeng hvis utdanningen oppfyller de faglige krav for emnet eller emnene det søkes om godskriving for. Godskriving kan bare skje mellom fagskoleutdanninger på samme eller nært beslektet fagområde. Det skal ikke gis dobbel uttelling for samme faginnhold.</article><article class="numberedLegalP" data-numerator="2" id="kapittel-2-paragraf-11-nummer-2">(2) En student kan søke fritak for emner på grunnlag av annen dokumentert relevant utdanning og kompetanse. Dokumentasjon av realkompetanse kan gi grunnlag for fritak. Fritak skal bygge på en faglig vurdering fra Fagskolen Innlandet. Fritak på bakgrunn av realkompetanse må baseres på en faglig vurdering av om søkerens bakgrunn fra arbeidsliv, frivillig sektor, utdanning og/eller annet, dvs. formell, ikke-formell og uformell kompetanse, samlet kan gi grunnlag for fritak for del av fagskoleutdanning. Det gis ikke fritak for emnet Hovedprosjekt og underliggende temaer i emnene.</article><article class="numberedLegalP" data-numerator="3" id="kapittel-2-paragraf-11-nummer-3">(3) Utgangspunktet for vurderinger om godskriving og fritak skal være læringsutbyttebeskrivelsene for den aktuelle utdanningen eller det aktuelle emnet og studiepoeng eller andre vurderinger av omfang, nivå og arbeidsbelastning for de emner eller den kompetanse det søkes om innpassing eller fritak for.</article><article class="numberedLegalP" data-numerator="4" id="kapittel-2-paragraf-11-nummer-4">(4) Søknad om godskriving eller fritak kan først skje etter at søker har blitt student (fått studierett) og må framsettes skriftlig innen en måned etter oppstart av emnet og må inneholde nødvendig dokumentasjon.</article><article class="numberedLegalP" data-numerator="5" id="kapittel-2-paragraf-11-nummer-5">(5) Det er styret eller den det bemyndiger som fatter vedtak om godskriving og fritak. Vedtaket er et enkeltvedtak og kan påklages med en frist på 3 uker fra det tidspunkt underretningen om vedtaket er kommet frem til vedkommende part.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2023-12-04-2342/KAPITTEL_3"><h2>Kapittel 3. Politiattest ved opptak til fagskoleutdanning</h2><article class="legalArticle" data-lovdata-URL="LTI/forskrift/2023-12-04-2342/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelt</span></h3><article class="numberedLegalP" data-numerator="1" id="kapittel-3-paragraf-1-nummer-1">(1) Fagskolen Innlandet krever politiattest som nevnt i politiregisterloven § 39 fra studenter i utdanninger hvor studenter kommer i kontakt med mindreårige eller andre sårbare grupper som del av klinisk undervisning eller praksisopplæring. Dette gjelder kun studenter som skal utføre oppgaver som innebærer et tillits- eller ansvarsforhold overfor mindreårige eller andre sårbare grupper.</article><article class="numberedLegalP" data-numerator="2" id="kapittel-3-paragraf-1-nummer-2">(2) Hvis det er gitt særlige regler om politiattest for et yrke, gjelder disse tilsvarende for studenter som deltar i praksisopplæring eller klinisk undervisning.</article><article class="numberedLegalP" data-numerator="3" id="kapittel-3-paragraf-1-nummer-3">(3) Informasjon om krav om politiattest fremkommer også i brev om tilbud om studieplass.</article></article><article class="legalArticle" data-lovdata-URL="LTI/forskrift/2023-12-04-2342/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Tidspunkt for fremleggelse av politiattest</span></h3><article class="numberedLegalP" data-numerator="1" id="kapittel-3-paragraf-2-nummer-1">(1) Alle søkere som får tilbud om plass ved utdanninger med krav om politiattest, jf. fagskoleforskriften § 19 første ledd, skal sende politiattest til utdanningsstedet innen fire uker fra tilbudet kommer frem.</article><article class="numberedLegalP" data-numerator="2" id="kapittel-3-paragraf-2-nummer-2">(2) Politiattesten må ikke være eldre enn tre måneder på tidspunktet for fremleggelse av attesten, jf. første ledd.</article></article><article class="legalArticle" data-lovdata-URL="LTI/forskrift/2023-12-04-2342/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Bekreftelse ved opptak</span></h3><article class="legalP" id="kapittel-3-paragraf-3-ledd-1">Til utdanninger med krav om politiattest skal søkere, sammen med melding om at de tar imot tilbud om studieplass, bekrefte at de kjenner regelverket om politiattest, og at de innen fristen vil levere attest som er relevant for opptak til vedkommende utdanning, jf. fagskoleforskriften § 19.</article></article><article class="legalArticle" data-lovdata-URL="LTI/forskrift/2023-12-04-2342/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">Fornyet vandelskontroll</span></h3><article class="legalP" id="kapittel-3-paragraf-4-ledd-1">Fornyet vandelskontroll kan foretas i samsvar med politiregisterloven § 43.</article></article><article class="legalArticle" data-lovdata-URL="LTI/forskrift/2023-12-04-2342/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Behandling av politiattest med merknad</span></h3><article class="numberedLegalP" data-numerator="1" id="kapittel-3-paragraf-5-nummer-1">(1) Søkeren eller studenten skal bidra til å opplyse saken ved å fremlegge dokumentasjon om forhold som ligger til grunn for merknader på politiattesten. Søker eller student som ikke fremlegger slik dokumentasjon, har ikke rett til å delta i klinisk undervisning eller praksisopplæring ved den aktuelle utdanningen.</article><article class="numberedLegalP" data-numerator="2" id="kapittel-3-paragraf-5-nummer-2">(2) Fagskolen Innlandet skal snarest mulig, og senest innen ti dager etter at all dokumentasjon i saken foreligger, fremlegge politiattesten til skikkethetsnemnda, jf. fagskoleloven § 26. Med politiattesten skal det følge en oversikt over innhold og veiledning i den kliniske undervisningen eller praksisstudiene og en begrunnet uttalelse om hvorvidt studenten bør utelukkes fra å delta i denne. Studenten skal samtidig få kopi av fagskolens uttalelse til nemnda med vedlegg, og gis fjorten dagers frist til å uttale seg.</article><article class="numberedLegalP" data-numerator="3" id="kapittel-3-paragraf-5-nummer-3">(3) Saken skal fremlegges for den lokale klagenemnda der den behandles snarest mulig, og senest innen fire uker etter at den er mottatt av skikkethetsnemnda. Studenten har ikke rett til å delta i klinisk undervisning eller praksisstudier før det er fattet vedtak i saken.</article><article class="numberedLegalP" data-numerator="4" id="kapittel-3-paragraf-5-nummer-4">(4) Den lokale klagenemnda skal vurdere om hensynet til pasienter, brukere, barnehagebarn, elever eller andre sårbare grupper skal føre til at studenten utestenges fra klinisk undervisning eller praksisstudier.</article><article class="numberedLegalP" data-numerator="5" id="kapittel-3-paragraf-5-nummer-5">(5) Skikkethetsnemnda og/eller den lokale klagenemnda kan innkalle studenten til møte dersom det er nødvendig for å få saken tilfredsstillende opplyst.</article><article class="numberedLegalP" data-numerator="6" id="kapittel-3-paragraf-5-nummer-6">(6) Nasjonal klagenemnd for fagskoleutdanning er klageinstans.</article><article class="numberedLegalP" data-numerator="7" id="kapittel-3-paragraf-5-nummer-7">(7) Politiattesten skal oppbevares i samsvar med politiregisterforskriften § 37-2.</article></article><article class="legalArticle" data-lovdata-URL="LTI/forskrift/2023-12-04-2342/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Konsekvens av at politiattest ikke framlegges og/eller at studenten ikke kan delta i praksisopplæring eller klinisk undervisning</span></h3><article class="numberedLegalP" data-numerator="1" id="kapittel-3-paragraf-6-nummer-1">(1) Den som ikke fremlegger politiattest i henhold til reglene i denne forskriften, har ikke rett til å delta i klinisk undervisning eller praksisopplæring.</article><article class="numberedLegalP" data-numerator="2" id="kapittel-3-paragraf-6-nummer-2">(2) Det kan gjøres unntak fra første ledd dersom årsaken til at søkeren eller studenten ikke fremlegger politiattest ligger utenfor kontroll til vedkommende.</article><article class="numberedLegalP" data-numerator="3" id="kapittel-3-paragraf-6-nummer-3">(3) Studenter som ikke kan delta i obligatorisk praksisopplæring eller klinisk undervisning etter fagskoleloven § 27 eller denne forskrift kapittel 5 får ikke vitnemål for fullført grad eller utdanning.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2023-12-04-2342/KAPITTEL_4"><h2>Kapittel 4. Skikkethet</h2><article class="legalArticle" data-lovdata-URL="LTI/forskrift/2023-12-04-2342/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Formålet med skikkethet</span></h3><article class="legalP" id="kapittel-4-paragraf-1-ledd-1">En skikkethetsvurdering skal avdekke om studenten har de nødvendige forutsetningene for å kunne utøve yrket. En student som i utdanningen eller i fremtidig yrkesutøvelse kan utgjøre fare for liv, fysisk og/eller psykisk helse, rettigheter og sikkerhet til barn, unge eller voksne i sårbare situasjoner, er ikke skikket for yrket.</article></article><article class="legalArticle" data-lovdata-URL="LTI/forskrift/2023-12-04-2342/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Fagskoleutdanninger med skikkethetsvurdering</span></h3><article class="numberedLegalP" data-numerator="1" id="kapittel-4-paragraf-2-nummer-1">(1) Skikkethetsvurdering skal foregå ved alle utdanninger der studenten kan utgjøre en fare, jf. § 4-1 i denne forskrift. Dette gjelder for samtlige fagskoleutdanninger, etter- og videreutdanninger innen fagområdet helse, samt studiet Dyreassisterte aktiviteter for økt mestring og livskvalitet ved Fagskolen Innlandet.</article><article class="numberedLegalP" data-numerator="2" id="kapittel-4-paragraf-2-nummer-2">(2) Ved akkreditering av ny fagskoleutdanning innen fagområdet helse skal det alltid foretas skikkethetsvurderinger for den aktuelle fagskoleutdanningen.</article><article class="numberedLegalP" data-numerator="3" id="kapittel-4-paragraf-2-nummer-3">(3) Fagskolen Innlandet har etablert en prosedyre for fagskolens rutiner og prosess rundt skikkethetsvurdering som både ansatte og studenter innen aktuelt fagområde skal gjøre seg kjent med, jf. § 29–§ 36 i forskrift for høyere yrkesfaglig utdanning.</article></article><article class="legalArticle" data-lovdata-URL="LTI/forskrift/2023-12-04-2342/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Løpende og særskilt skikkethetsvurdering</span></h3><article class="numberedLegalP" data-numerator="1" id="kapittel-4-paragraf-3-nummer-1">(1) Det skal foretas løpende skikkethetsvurdering av alle søkere og studenter ved fagskoleutdanninger som omfattes av § 4-2 første ledd, gjennom hele fagskoleutdanningen, jf. fagskolelovens § 26 første ledd. Den skal inngå i en helhetsvurdering av studentens forutsetninger for å kunne fungere i yrket</article><article class="numberedLegalP" data-numerator="2" id="kapittel-4-paragraf-3-nummer-2">(2) Hvis det er begrunnet tvil om at en student er skikket, skal det i tillegg foretas en særskilt skikkethetsvurdering.</article></article><article class="legalArticle" data-lovdata-URL="LTI/forskrift/2023-12-04-2342/§4-4" data-name="§4-4" id="kapittel-4-paragraf-4"><h3 class="legalArticleHeader"><span class="legalArticleValue">§ 4-4</span>. <span class="legalArticleTitle">Vurderingskriterier</span></h3><article class="legalP" id="kapittel-4-paragraf-4-ledd-1">En student er uskikket dersom ett eller flere av følgende kriterier er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-4-ledd-1-punkt-1"><article class="legalP" id="kapittel-4-paragraf-4-ledd-1-punkt-1-ledd-1">Studenten viser manglende vilje eller evne til omsorg, forståelse, innlevelse og respekt for barn, unge og voksne i sårbare situasjoner.</article></article></li><li data-li-identifier="b." data-name="b."><article class="listArticle" id="kapittel-4-paragraf-4-ledd-1-punkt-2"><article class="legalP" id="kapittel-4-paragraf-4-ledd-1-punkt-2-ledd-1">Studenten viser manglende vilje eller evne til å endre uakseptabel adferd i samsvar med faglig veiledning.</article></article></li><li data-li-identifier="c." data-name="c."><article class="listArticle" id="kapittel-4-paragraf-4-ledd-1-punkt-3"><article class="legalP" id="kapittel-4-paragraf-4-ledd-1-punkt-3-ledd-1">Studenten opptrer ikke i tråd med regelverk for helse, miljø og sikkerhet, prosedyrer og kvalitetssystemer, og dette kan utgjøre en fare for liv og helse.</article></article></li><li data-li-identifier="d." data-name="d."><article class="listArticle" id="kapittel-4-paragraf-4-ledd-1-punkt-4"><article class="legalP" id="kapittel-4-paragraf-4-ledd-1-punkt-4-ledd-1">Studenten viser truende eller krenkende adferd i studiesituasjonen, eller overfor barn, unge eller voksne i sårbare situasjoner.</article></article></li></ul></article></article><article class="legalArticle" data-lovdata-URL="LTI/forskrift/2023-12-04-2342/§4-5" data-name="§4-5" id="kapittel-4-paragraf-5"><h3 class="legalArticleHeader"><span class="legalArticleValue">§ 4-5</span>. <span class="legalArticleTitle">Utestenging og klage</span></h3><article class="numberedLegalP" data-numerator="1" id="kapittel-4-paragraf-5-nummer-1">(1) På bakgrunn av skikkethetsnemndas innstilling fatter den lokale klagenemnd vedtak om at en student ikke er skikket. Det skal ikke utstedes vitnemål for den aktuelle utdanningen til en student som er funnet uskikket.</article><article class="numberedLegalP" data-numerator="2" id="kapittel-4-paragraf-5-nummer-2">(2) Hvis en student som er funnet uskikket skal utestenges fra utdanningen, skal det fattes særskilt vedtak om dette. Ved kortere utestenging enn fem år kan lokal klagenemnd stille vilkår som må være oppfylt før utdanningen gjenopptas.</article><article class="numberedLegalP" data-numerator="3" id="kapittel-4-paragraf-5-nummer-3">(3) Vedtak om utestenging skal opplyse studenten om at han/hun ikke kan søke eller ta imot plass ved lignende utdanninger i utestengingsperioden, og at han/hun må søke nytt opptak dersom utdanningen skal gjenopptas etter utestengingsperioden.</article><article class="numberedLegalP" data-numerator="4" id="kapittel-4-paragraf-5-nummer-4">(4) Jf. denne forskriftens § 3-5; En student som er dømt for forhold som innebærer at studenten må anses som uskikket til å delta i arbeid med bestemte grupper mennesker, kan utestenges fra praksisopplæring eller klinisk undervisning. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</article><article class="numberedLegalP" data-numerator="5" id="kapittel-4-paragraf-5-nummer-5">(5) Den som er siktet eller tiltalt for straffbart forhold som omtalt i politiregisterloven § 39 første ledd, eller i regler om krav til politiattester som nevnt i annet ledd, kan utestenges fra praksisopplæring eller klinisk undervisning til rettskraftig dom foreligger eller saken er henlagt. Studenten kan bare utestenges dersom praksisopplæring eller klinisk undervisning må regnes som uforsvarlig på grunn av kontakten studenten da får med mennesker.</article><article class="numberedLegalP" data-numerator="6" id="kapittel-4-paragraf-5-nummer-6">(6) Lokal klagenemnd avgjør, etter uttalelsene fra fagskolens skikkethetsnemnd, om studenten skal nektes retten til å delta i klinisk undervisning eller praksisopplæring.</article><article class="numberedLegalP" data-numerator="7" id="kapittel-4-paragraf-5-nummer-7">(7) Vedtak om utestenging etter denne bestemmelsen kan påklages til det nasjonale klageorganet for fagskoleutdanning.</article><article class="numberedLegalP" data-numerator="8" id="kapittel-4-paragraf-5-nummer-8">(8) Departementet kan gi forskrift om saksbehandling ved utestenging på grunn av straffbare forhold.</article></article><article class="legalArticle" data-lovdata-URL="LTI/forskrift/2023-12-04-2342/§4-6" data-name="§4-6" id="kapittel-4-paragraf-6"><h3 class="legalArticleHeader"><span class="legalArticleValue">§ 4-6</span>. <span class="legalArticleTitle">Skikkethetsnemnd</span></h3><article class="numberedLegalP" data-numerator="1" id="kapittel-4-paragraf-6-nummer-1">(1) Styret for Fagskolen Innlandet oppnevner skikkethetsnemnd for de av skolens utdanninger som er definert i § 4-2.</article><article class="numberedLegalP" data-numerator="2" id="kapittel-4-paragraf-6-nummer-2">(2) Skikkethetsnemnda skal bestå av:<ul class="defaultList"><li data-li-identifier="a." data-name="a."><article class="listArticle" id="kapittel-4-paragraf-6-nummer-2-punkt-1"><article class="legalP" id="kapittel-4-paragraf-6-nummer-2-punkt-1-ledd-1">En faglig leder eller tilsvarende funksjon</article></article></li><li data-li-identifier="b." data-name="b."><article class="listArticle" id="kapittel-4-paragraf-6-nummer-2-punkt-2"><article class="legalP" id="kapittel-4-paragraf-6-nummer-2-punkt-2-ledd-1">To faglærere</article></article></li><li data-li-identifier="c." data-name="c."><article class="listArticle" id="kapittel-4-paragraf-6-nummer-2-punkt-3"><article class="legalP" id="kapittel-4-paragraf-6-nummer-2-punkt-3-ledd-1">To representanter fra praksisfeltet</article></article></li><li data-li-identifier="d." data-name="d."><article class="listArticle" id="kapittel-4-paragraf-6-nummer-2-punkt-4"><article class="legalP" id="kapittel-4-paragraf-6-nummer-2-punkt-4-ledd-1">To studentrepresentanter</article></article></li><li data-li-identifier="e." data-name="e."><article class="listArticle" id="kapittel-4-paragraf-6-nummer-2-punkt-5"><article class="legalP" id="kapittel-4-paragraf-6-nummer-2-punkt-5-ledd-1">En ekstern representant med juridisk embetseksamen eller master i rettsvitenskap.</article></article></li></ul></article><article class="numberedLegalP" data-numerator="3" id="kapittel-4-paragraf-6-nummer-3">(3) Medlemmene oppnevnes for tre år av gangen. Studentrepresentantene oppnevnes for ett år. Faglig leder for avdeling eller tilsvarende funksjon, er nemndas leder. Minst to tredjedeler av nemndas medlemmer skal være til stede ved saksbehandlingen.</article></article><article class="legalArticle" data-lovdata-URL="LTI/forskrift/2023-12-04-2342/§4-7" data-name="§4-7" id="kapittel-4-paragraf-7"><h3 class="legalArticleHeader"><span class="legalArticleValue">§ 4-7</span>. <span class="legalArticleTitle">Skikkethetsansvarlig</span></h3><article class="numberedLegalP" data-numerator="1" id="kapittel-4-paragraf-7-nummer-1">(1) Styret oppnevner en eller flere ansatte ved institusjonen som skikkethetsansvarlig for skikkethetsvurderingen. Det kan oppnevnes stedfortreder for skikkethetsansvarlige.</article><article class="numberedLegalP" data-numerator="2" id="kapittel-4-paragraf-7-nummer-2">(2) Skikkethetsansvarlige kan være medlem av skikkethetsnemnda.</article><article class="numberedLegalP" data-numerator="3" id="kapittel-4-paragraf-7-nummer-3">(3) Skikkethetsansvarlige innstiller til skikkethetsnemnda.</article><article class="numberedLegalP" data-numerator="4" id="kapittel-4-paragraf-7-nummer-4">(4) Rutiner for vurdering av skikkethet og skikkethetsnemndas arbeid er ytterligere beskrevet i Fagskolen Innlandets kvalitetssystem.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2023-12-04-2342/KAPITTEL_5"><h2>Kapittel 5. Sluttvurdering, eksamen og sensur</h2><article class="legalArticle" data-lovdata-URL="LTI/forskrift/2023-12-04-2342/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Generelt om vurdering</span></h3><article class="legalP" id="kapittel-5-paragraf-1-ledd-1">Styret skal sørge for at studentenes kunnskaper, ferdigheter og generelle kompetanse blir prøvd og vurdert på en upartisk og faglig betryggende måte. I hvert emne skal det foretas en sluttvurdering i forhold til emnets læringsutbyttebeskrivelser. Vurderingen skal sikre det faglige nivået ved vedkommende utdanning. Det skal være en ekstern evaluering av vurderingen eller vurderingsordningene.</article></article><article class="legalArticle" data-lovdata-URL="LTI/forskrift/2023-12-04-2342/§5-2" data-name="§5-2" id="kapittel-5-paragraf-2"><h3 class="legalArticleHeader"><span class="legalArticleValue">§ 5-2</span>. <span class="legalArticleTitle">Vurderingsformer</span></h3><article class="legalP" id="kapittel-5-paragraf-2-ledd-1">Det enkelte emnes særegenhet er førende for valg av vurderingsform. Følgende vurderingsformer kan benyttes ved Fagskolen Innlandet, hver for seg eller sammen, og i studieplanen skal det stå oppgitt hvilke vurderingsformer som gjelder under de enkelte emner:<ul class="defaultList"><li><article class="listArticle" id="kapittel-5-paragraf-2-ledd-1-punkt-1"><article class="legalP" id="kapittel-5-paragraf-2-ledd-1-punkt-1-ledd-1">Skriftlig eksamen under tilsyn</article></article></li><li><article class="listArticle" id="kapittel-5-paragraf-2-ledd-1-punkt-2"><article class="legalP" id="kapittel-5-paragraf-2-ledd-1-punkt-2-ledd-1">Muntlig eksamen</article></article></li><li><article class="listArticle" id="kapittel-5-paragraf-2-ledd-1-punkt-3"><article class="legalP" id="kapittel-5-paragraf-2-ledd-1-punkt-3-ledd-1">Praktisk eksamen</article></article></li><li><article class="listArticle" id="kapittel-5-paragraf-2-ledd-1-punkt-4"><article class="legalP" id="kapittel-5-paragraf-2-ledd-1-punkt-4-ledd-1">Prosjektarbeid</article></article></li><li><article class="listArticle" id="kapittel-5-paragraf-2-ledd-1-punkt-5"><article class="legalP" id="kapittel-5-paragraf-2-ledd-1-punkt-5-ledd-1">Hjemmeeksamen</article></article></li><li><article class="listArticle" id="kapittel-5-paragraf-2-ledd-1-punkt-6"><article class="legalP" id="kapittel-5-paragraf-2-ledd-1-punkt-6-ledd-1">Muntlig presentasjon</article></article></li><li><article class="listArticle" id="kapittel-5-paragraf-2-ledd-1-punkt-7"><article class="legalP" id="kapittel-5-paragraf-2-ledd-1-punkt-7-ledd-1">Fagsamtale/muntlig høring</article></article></li><li><article class="listArticle" id="kapittel-5-paragraf-2-ledd-1-punkt-8"><article class="legalP" id="kapittel-5-paragraf-2-ledd-1-punkt-8-ledd-1">Skriftlig sluttprøve</article></article></li><li><article class="listArticle" id="kapittel-5-paragraf-2-ledd-1-punkt-9"><article class="legalP" id="kapittel-5-paragraf-2-ledd-1-punkt-9-ledd-1">Skriftlig sluttprøve under tilsyn</article></article></li><li><article class="listArticle" id="kapittel-5-paragraf-2-ledd-1-punkt-10"><article class="legalP" id="kapittel-5-paragraf-2-ledd-1-punkt-10-ledd-1">Ferdighetsprøver</article></article></li><li><article class="listArticle" id="kapittel-5-paragraf-2-ledd-1-punkt-11"><article class="legalP" id="kapittel-5-paragraf-2-ledd-1-punkt-11-ledd-1">Laboratorieøvelser</article></article></li><li><article class="listArticle" id="kapittel-5-paragraf-2-ledd-1-punkt-12"><article class="legalP" id="kapittel-5-paragraf-2-ledd-1-punkt-12-ledd-1">Mappevurdering</article></article></li><li><article class="listArticle" id="kapittel-5-paragraf-2-ledd-1-punkt-13"><article class="legalP" id="kapittel-5-paragraf-2-ledd-1-punkt-13-ledd-1">Praksis</article></article></li><li><article class="listArticle" id="kapittel-5-paragraf-2-ledd-1-punkt-14"><article class="legalP" id="kapittel-5-paragraf-2-ledd-1-punkt-14-ledd-1">Logg</article></article></li><li><article class="listArticle" id="kapittel-5-paragraf-2-ledd-1-punkt-15"><article class="legalP" id="kapittel-5-paragraf-2-ledd-1-punkt-15-ledd-1">Refleksjonsnotat.</article></article></li></ul></article></article><article class="legalArticle" data-lovdata-URL="LTI/forskrift/2023-12-04-2342/§5-3" data-name="§5-3" id="kapittel-5-paragraf-3"><h3 class="legalArticleHeader"><span class="legalArticleValue">§ 5-3</span>. <span class="legalArticleTitle">Karaktersystem</span></h3><article class="legalP" id="kapittel-5-paragraf-3-ledd-1">Vurderingsuttrykket ved sluttvurdering skal være bestått/ikke bestått eller en gradert skala med fem trinn fra A til E for bestått og med F for ikke bestått. <table><thead><tr><th data-text-align="center" data-vertical-align="top"><i>Symbol</i></th><th data-text-align="center" data-vertical-align="top"><i>Betegnelse</i></th><th data-text-align="left" data-vertical-align="top"><i>Generell, ikke fagspesifikk beskrivelse av vurderingskriterier</i></th></tr></thead><tbody><tr><td data-text-align="center" data-vertical-align="top">A</td><td data-text-align="left" data-vertical-align="top">Fremragende</td><td data-text-align="left" data-vertical-align="top">Fremragende prestasjon som klart utmerker seg.<br />Studenten viser svært god vurderingsevne og stor grad av selvstendighet.</td></tr><tr><td data-text-align="center" data-vertical-align="top">B</td><td data-text-align="left" data-vertical-align="top">Meget god</td><td data-text-align="left" data-vertical-align="top">Meget god prestasjon.<br />Studenten viser meget god vurderingsevne og selvstendighet.</td></tr><tr><td data-text-align="center" data-vertical-align="top">C</td><td data-text-align="left" data-vertical-align="top">God</td><td data-text-align="left" data-vertical-align="top">Jevnt god prestasjon som er tilfredsstillende på de fleste områder.<br />Studenten viser god vurderingsevne og selvstendighet på de viktigste områdene.</td></tr><tr><td data-text-align="center" data-vertical-align="top">D</td><td data-text-align="left" data-vertical-align="top">Nokså god</td><td data-text-align="left" data-vertical-align="top">En akseptabel prestasjon med noen vesentlige mangler.<br />Studenten viser en viss grad av vurderingsevne og selvstendighet.</td></tr><tr><td data-text-align="center" data-vertical-align="top">E</td><td data-text-align="left" data-vertical-align="top">Tilstrekkelig</td><td data-text-align="left" data-vertical-align="top">Prestasjonen tilfredsstiller minimumskravene, men heller ikke mer.<br />Studenten viser liten vurderingsevne og selvstendighet.</td></tr><tr><td data-text-align="center" data-vertical-align="top">F</td><td data-text-align="left" data-vertical-align="top">Ikke bestått</td><td data-text-align="left" data-vertical-align="top">Prestasjon som ikke tilfredsstiller de faglige minimumskravene.<br />Studenten viser både manglende vurderingsevne og selvstendighet.</td></tr></tbody></table></article></article><article class="legalArticle" data-lovdata-URL="LTI/forskrift/2023-12-04-2342/§5-4" data-name="§5-4" id="kapittel-5-paragraf-4"><h3 class="legalArticleHeader"><span class="legalArticleValue">§ 5-4</span>. <span class="legalArticleTitle">Sluttvurdering i emner uten eksamen eller annen sluttprøve</span></h3><article class="numberedLegalP" data-numerator="1" id="kapittel-5-paragraf-4-nummer-1">(1) I emner hvor det ikke avholdes eksamen eller annen sluttprøve skal det foretas en sluttvurdering i forhold til emnets læringsutbyttebeskrivelse. Sluttvurderingen skal være en helhetsvurdering av studentens kunnskaper, ferdigheter og generelle kompetanse. Vurderingsgrunnlaget for emnet gjøres kjent for studentene ved emnets oppstart, og vurderingskriterier bekjentgjøres sammen med hvert enkelt arbeidskrav.</article><article class="numberedLegalP" data-numerator="2" id="kapittel-5-paragraf-4-nummer-2">(2) Det er emnets lærere som foretar sluttvurdering.</article><article class="numberedLegalP" data-numerator="3" id="kapittel-5-paragraf-4-nummer-3">(3) For å kunne få en sluttvurdering må alle arbeidskrav i emnet være godkjent.</article><article class="numberedLegalP" data-numerator="4" id="kapittel-5-paragraf-4-nummer-4">(4) Hvis emnet vurderes til karakteren F/ikke bestått, gis det en mulighet til å forbedre innleverte arbeider for å få ny vurdering. Innleverte arbeider kan leveres på nytt én gang innen en frist som er senest tre måneder etter at studenten er gjort kjent med vurderingen. Hvis emnet fortsatt vurderes til F/ikke bestått, må emnet tas på nytt.</article><article class="numberedLegalP" data-numerator="5" id="kapittel-5-paragraf-4-nummer-5">(5) Dersom en student avbryter en praksisperiode, blir praksisperioden vurdert til «ikke bestått».</article><article class="numberedLegalP" data-numerator="6" id="kapittel-5-paragraf-4-nummer-6">(6) Ved ikke bestått praksis har studenten krav på å få tilrettelagt den aktuelle perioden én (1) gang til. Får studenten vurdert samme praksisperiode til «ikke bestått» to (2) ganger, mister studenten studieplassen.</article><article class="numberedLegalP" data-numerator="7" id="kapittel-5-paragraf-4-nummer-7">(7) Nærmere presiseringer for sluttvurdering finnes i egne retningslinjer for Fagskolen Innlandet.</article></article><article class="legalArticle" data-lovdata-URL="LTI/forskrift/2023-12-04-2342/§5-5" data-name="§5-5" id="kapittel-5-paragraf-5"><h3 class="legalArticleHeader"><span class="legalArticleValue">§ 5-5</span>. <span class="legalArticleTitle">Vilkår for å få sluttvurdering</span></h3><article class="numberedLegalP" data-numerator="1" id="kapittel-5-paragraf-5-nummer-1">(1) En student har rett til å få sluttvurdering dersom arbeidskravene for emnet er godkjent.</article><article class="numberedLegalP" data-numerator="2" id="kapittel-5-paragraf-5-nummer-2">(2) Studenter som er tatt opp til et studieprogram blir automatisk oppmeldt til eksamen i de emner hvor det er aktuelt.</article><article class="numberedLegalP" data-numerator="3" id="kapittel-5-paragraf-5-nummer-3">(3) For å få sluttvurdering må studenten ha betalt studieavgift innen fastsatt frist.</article></article><article class="legalArticle" data-lovdata-URL="LTI/forskrift/2023-12-04-2342/§5-6" data-name="§5-6" id="kapittel-5-paragraf-6"><h3 class="legalArticleHeader"><span class="legalArticleValue">§ 5-6</span>. <span class="legalArticleTitle">Antall forsøk på eksamen eller sluttprøve</span></h3><article class="legalP" id="kapittel-5-paragraf-6-ledd-1">En student har rett til å framstille seg til ny eksamen eller sluttprøve én gang i et emne når slik eksamen eller sluttprøve tidligere er vurdert til F/ikke bestått. Ved gyldig fravær fra eksamen eller sluttprøve, regnes det ikke som om studenten har framstilt seg til eksamen eller sluttprøve. Dersom en student unnlater å møte til eksamen eller sluttprøve uten gyldig grunn, regnes det som om studenten har fremstilt seg til eksamen eller sluttprøve uten å bestå.</article></article><article class="legalArticle" data-lovdata-URL="LTI/forskrift/2023-12-04-2342/§5-7" data-name="§5-7" id="kapittel-5-paragraf-7"><h3 class="legalArticleHeader"><span class="legalArticleValue">§ 5-7</span>. <span class="legalArticleTitle">Sykdom ved eksamen eller annen sluttprøve</span></h3><article class="numberedLegalP" data-numerator="1" id="kapittel-5-paragraf-7-nummer-1">(1) En student som på grunn av sykdom eller annen vektig grunn ikke kan møte til eksamen eller annen sluttprøve, har gyldig fravær.</article><article class="numberedLegalP" data-numerator="2" id="kapittel-5-paragraf-7-nummer-2">(2) Studenten skal umiddelbart gi skolen beskjed om fraværet. Dokumentasjon på fraværet skal leveres til skolens administrasjon innen to dager etter at eksamen eller sluttprøven ble påbegynt.</article></article><article class="legalArticle" data-lovdata-URL="LTI/forskrift/2023-12-04-2342/§5-8" data-name="§5-8" id="kapittel-5-paragraf-8"><h3 class="legalArticleHeader"><span class="legalArticleValue">§ 5-8</span>. <span class="legalArticleTitle">Utsatt eksamen eller sluttprøve og forbedring av eksamen eller sluttprøve</span></h3><article class="numberedLegalP" data-numerator="1" id="kapittel-5-paragraf-8-nummer-1">(1) En student som er vurdert til ikke bestått eller hadde fravær ved ordinær eksamen eller sluttprøve, vil tilbys ny eksamen eller sluttprøve ved neste eksamens- eller sluttprøveperiode. Benyttes ikke dette tilbudet, vil det påløpe en eksamensavgift ved ny eksamen eller sluttprøve.</article><article class="numberedLegalP" data-numerator="2" id="kapittel-5-paragraf-8-nummer-2">(2) En student som har bestått, men som ønsker å forbedre en sluttvurdering som i sin helhet eller som i hovedsak bygger på eksamen eller annen sluttprøve kan søke om å gå opp til ny eksamen eller sluttprøve ved neste eksamens- eller sluttprøveperiode. Studenten må i så fall betale eksamensavgift.</article><article class="numberedLegalP" data-numerator="3" id="kapittel-5-paragraf-8-nummer-3">(3) Gjentak av tidligere bestått eksamen eller sluttprøve kan maksimalt avlegges én gang og forutsetter at antallet forsøk på eksamen eller sluttprøve i emnet ikke overstiger to forsøk. Det vil være den siste karakteren som blir den gjeldende.</article><article class="numberedLegalP" data-numerator="4" id="kapittel-5-paragraf-8-nummer-4">(4) Hvis en student skal melde seg opp til ny eksamen eller sluttprøve, må det gjøres innen frist som fastsettes av skolen.</article></article><article class="legalArticle" data-lovdata-URL="LTI/forskrift/2023-12-04-2342/§5-9" data-name="§5-9" id="kapittel-5-paragraf-9"><h3 class="legalArticleHeader"><span class="legalArticleValue">§ 5-9</span>. <span class="legalArticleTitle">Sluttvurdering under særlige forhold</span></h3><article class="numberedLegalP" data-numerator="1" id="kapittel-5-paragraf-9-nummer-1">(1) Studenter som har behov for tilrettelegging i forbindelse med eksamen eller sluttprøve, må søke om dette innen fastsatt frist. Studenter som får akutt behov for tilrettelegging, må søke om dette så snart som mulig etter at behovet oppstår.</article><article class="numberedLegalP" data-numerator="2" id="kapittel-5-paragraf-9-nummer-2">(2) Søknaden må inneholde dokumentasjon fra sakkyndig instans (f.eks. lege, logoped, psykolog) og beskrivelse av behovet for særordning.</article><article class="numberedLegalP" data-numerator="3" id="kapittel-5-paragraf-9-nummer-3">(3) Studenter med dysleksi eller andre lese-/skrivevansker, eller studenter med annet morsmål enn norsk, kan etter eget ønske få lagt ved besvarelsen en anonymisert attest som stadfester dette.</article><article class="numberedLegalP" data-numerator="4" id="kapittel-5-paragraf-9-nummer-4">(4) Tilrettelegging skal ikke føre til reduksjon av de faglige kravene.</article><article class="numberedLegalP" data-numerator="5" id="kapittel-5-paragraf-9-nummer-5">(5) Det er styret eller den det bemyndiger som fatter vedtak om sluttvurdering under særlige vilkår. Vedtaket er et enkeltvedtak og kan påklages med en frist på 3 uker fra bekjentgjørelsen.</article></article><article class="legalArticle" data-lovdata-URL="LTI/forskrift/2023-12-04-2342/§5-10" data-name="§5-10" id="kapittel-5-paragraf-10"><h3 class="legalArticleHeader"><span class="legalArticleValue">§ 5-10</span>. <span class="legalArticleTitle">Sensur</span></h3><article class="numberedLegalP" data-numerator="1" id="kapittel-5-paragraf-10-nummer-1">(1) Styret, eller den styret bemyndiger, er ansvarlig for at det oppnevnes sensorer ved bedømmelse av eksamen eller sluttprøve når resultatet inngår på vitnemålet eller innregnes i karakter for utdanningen.</article><article class="numberedLegalP" data-numerator="2" id="kapittel-5-paragraf-10-nummer-2">(2) Ved bedømmelse av studentenes prestasjoner på eksamen, skal det benyttes to sensorer. En av sensorene skal være ekstern.</article><article class="numberedLegalP" data-numerator="3" id="kapittel-5-paragraf-10-nummer-3">(3) Ekstern sensor kan ikke være ansatt ved Fagskolen Innlandet eller ha hatt undervisning eller veiledning ved Fagskolen Innlandet inneværende studieår.</article><article class="numberedLegalP" data-numerator="4" id="kapittel-5-paragraf-10-nummer-4">(4) Ekstern sensor skal ha relevant utdanning og yrkeserfaring innen fagområdet. Det er ønskelig at sensor har praktisk-pedagogisk utdanning.</article><article class="numberedLegalP" data-numerator="5" id="kapittel-5-paragraf-10-nummer-5">(5) Sensur av eksamen fastsettes i fellesskap av intern og ekstern sensor. Dersom det ikke er enighet om en karakter, skal ekstern sensors vurdering vektlegges mest.</article><article class="numberedLegalP" data-numerator="6" id="kapittel-5-paragraf-10-nummer-6">(6) Sensuren skal foreligge innen tre uker etter eksamen. Hvis sensuren ikke kan gis innen tre uker, skal studenten varsles om det og samtidig få vite når sensuren kan ventes. Styret eller den styret bemyndiger kan gjøre unntak for enkelteksamener og kan fastsette en lengre frist når det ikke er mulig å gjennomføre sensuren på tre uker.</article><article class="numberedLegalP" data-numerator="7" id="kapittel-5-paragraf-10-nummer-7">(7) Ved ny sensur etter § 6-2 og § 6-4 benyttes én eller flere sensorer. Minst én sensor skal være ekstern. Karakteren kan endres både til gunst og ugunst for klager. Hvis karakteren er fastsatt på grunnlag av både skriftlig og muntlig prøve og karakteren endres etter ny sensur av den skriftlige delen av eksamenen, holdes ny muntlig prøve til fastsetting av endelig karakter.</article></article><article class="legalArticle" data-lovdata-URL="LTI/forskrift/2023-12-04-2342/§5-11" data-name="§5-11" id="kapittel-5-paragraf-11"><h3 class="legalArticleHeader"><span class="legalArticleValue">§ 5-11</span>. <span class="legalArticleTitle">Vilkår for å kunne starte på og gjennomføre hovedprosjekt</span></h3><article class="numberedLegalP" data-numerator="1" id="kapittel-5-paragraf-11-nummer-1">(1) En student har rett til å starte med hovedprosjekt dersom studenten har bestått alle emner som etter normal framdrift skal være gjennomført ved hovedprosjektets oppstart.</article><article class="numberedLegalP" data-numerator="2" id="kapittel-5-paragraf-11-nummer-2">(2) Dersom ett eller flere emner som avsluttes i hovedprosjektperioden vurderes til karakteren F eller ikke bestått, eller det ikke er grunnlag for vurdering, vil verken hovedprosjektkarakteren eller hovedprosjektbeskrivelsen vises på karakterutskriften.</article><article class="numberedLegalP" data-numerator="3" id="kapittel-5-paragraf-11-nummer-3">(3) Settes den foreløpige karakteren i hovedprosjekt til karakter til F eller ikke bestått, mister studenten retten til å fremstille seg til muntlig høring/eksamen.</article><article class="numberedLegalP" data-numerator="4" id="kapittel-5-paragraf-11-nummer-4">(4) Studenten må selv overholde de frister og krav som er beskrevet i denne forskrifts § 5-4 til § 5-9.</article><article class="numberedLegalP" data-numerator="5" id="kapittel-5-paragraf-11-nummer-5">(5) Studenten kan søke om dispensasjon fra kravene i første til fjerde ledd over. Søknaden sendes rektor og må være godkjent før oppstart av hovedprosjektet.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2023-12-04-2342/KAPITTEL_6"><h2>Kapittel 6. Klagebehandling</h2><article class="legalArticle" data-lovdata-URL="LTI/forskrift/2023-12-04-2342/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Klageordninger og klageorganer</span></h3><article class="numberedLegalP" data-numerator="1" id="kapittel-6-paragraf-1-nummer-1">(1) Lokal klagenemnd ved Fagskolen Innlandet skal behandle klager på enkeltvedtak etter denne forskriften og saker som styret ved Fagskolen Innlandet delegerer til lokal klagenemnd.</article><article class="numberedLegalP" data-numerator="2" id="kapittel-6-paragraf-1-nummer-2">(2) Den lokale klagenemnda har fem medlemmer med personlige varamedlemmer. Lederen og varamedlemmet for lederen skal fylle de lovbestemte kravene for lagdommere. Lederen og varamedlemmet for lederen skal ikke være ansatt ved fagskolen. To av medlemmene skal være studenter.</article><article class="numberedLegalP" data-numerator="3" id="kapittel-6-paragraf-1-nummer-3">(3) Klagenemnda er vedtaksfør når lederen eller varamedlemmet for lederen og to andre medlemmer er til stede.</article><article class="numberedLegalP" data-numerator="4" id="kapittel-6-paragraf-1-nummer-4">(4) Klagenemndas vedtak i klagesaker kan ikke påklages.</article><article class="numberedLegalP" data-numerator="5" id="kapittel-6-paragraf-1-nummer-5">(5) Klagenemndas medlemmer utenom studentrådsrepresentantene med vara velges for fire år av gangen. Studentrådsrepresentantene med vara velges for ett år av gangen.</article><article class="numberedLegalP" data-numerator="6" id="kapittel-6-paragraf-1-nummer-6">(6) Nasjonalt klageorgan for fagskoleutdanning behandler klager på enkeltvedtak for bestemte områder, jamfør forskrift om høyere yrkesfaglig utdanning, kapittel 7.</article></article><article class="legalArticle" data-lovdata-URL="LTI/forskrift/2023-12-04-2342/§6-2" data-name="§6-2" id="kapittel-6-paragraf-2"><h3 class="legalArticleHeader"><span class="legalArticleValue">§ 6-2</span>. <span class="legalArticleTitle">Klage over formelle feil ved eksamen eller annen sluttprøve</span></h3><article class="numberedLegalP" data-numerator="1" id="kapittel-6-paragraf-2-nummer-1">(1) En student som har vært oppe til eksamen, prøve eller annet arbeid som bedømmes med karakter, kan klage over formelle feil innen tre uker etter at studenten er eller burde være kjent med forholdet som begrunner klagen.</article><article class="numberedLegalP" data-numerator="2" id="kapittel-6-paragraf-2-nummer-2">(2) Sensuren skal oppheves hvis det er begått feil som kan ha hatt betydning for studentens prestasjon eller bedømmelsen av denne. Ny sensur gjennomføres hvis feilen kan rettes opp ved ny sensur. I motsatt fall holdes ny eksamen, prøve eller lignende med nye sensorer. Karakterfastsetting ved ny sensur etter paragrafen her kan påklages etter reglene i § 6-4.</article><article class="numberedLegalP" data-numerator="3" id="kapittel-6-paragraf-2-nummer-3">(3) Er krav om begrunnelse for eller klage over karakterfastsettingen etter § 6-4 fremsatt, løper klagefristen etter første ledd fra studenten har fått begrunnelsen eller endelig avgjørelse av klagen på karakterfastsettingen foreligger.</article><article class="numberedLegalP" data-numerator="4" id="kapittel-6-paragraf-2-nummer-4">(4) Fagskolen eller klageinstansen kan bestemme at det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt betydning for én eller flere studenters prestasjon eller bedømmelse av denne.</article><article class="numberedLegalP" data-numerator="5" id="kapittel-6-paragraf-2-nummer-5">(5) Styret er klageinstans for institusjonens vedtak etter paragrafen her.</article></article><article class="legalArticle" data-lovdata-URL="LTI/forskrift/2023-12-04-2342/§6-3" data-name="§6-3" id="kapittel-6-paragraf-3"><h3 class="legalArticleHeader"><span class="legalArticleValue">§ 6-3</span>. <span class="legalArticleTitle">Rett til begrunnelse</span></h3><article class="numberedLegalP" data-numerator="1" id="kapittel-6-paragraf-3-nummer-1">(1) Studenten har rett til å få en begrunnelse for karakterfastsettingen. Ved muntlig eksamen eller bedømmelse av praktiske ferdigheter må krav om slik begrunnelse fremsettes umiddelbart etter at karakteren er meddelt. Hvis karakteren kunngjøres elektronisk og studenten kan kreve begrunnelse på tilsvarende måte, må krav om begrunnelse fremsettes innen én uke fra karakteren blir kunngjort. Ved annen type kunngjøring må krav om begrunnelse fremsettes innen én uke fra studenten fikk kjennskap til karakteren, men likevel ikke mer enn tre uker fra karakteren ble kunngjort.</article><article class="numberedLegalP" data-numerator="2" id="kapittel-6-paragraf-3-nummer-2">(2) Begrunnelsen skal være gitt innen to uker etter at studenten har bedt om dette. Dersom begrunnelsen ikke kan gis innen to uker, skal studenten varsles om dette og samtidig få oppgitt når begrunnelsen kan ventes. I begrunnelsen skal det gjøres rede for de generelle prinsippene som er lagt til grunn for bedømmelsen og for bedømmelsen av studentens prestasjon. Begrunnelsen kan gis muntlig eller skriftlig.</article><article class="numberedLegalP" data-numerator="3" id="kapittel-6-paragraf-3-nummer-3">(3) Hvis det er gitt skriftlige retningslinjer for bedømmelsen, skal disse være tilgjengelige for studentene etter at karakteren er fastsatt.</article></article><article class="legalArticle" data-lovdata-URL="LTI/forskrift/2023-12-04-2342/§6-4" data-name="§6-4" id="kapittel-6-paragraf-4"><h3 class="legalArticleHeader"><span class="legalArticleValue">§ 6-4</span>. <span class="legalArticleTitle">Klage på karakterfastsetting</span></h3><article class="numberedLegalP" data-numerator="1" id="kapittel-6-paragraf-4-nummer-1">(1) En student kan klage skriftlig over karakterfastsettelsen i emnet innen tre uker etter at sluttvurderingen er kunngjort. Er det fremsatt krav om begrunnelse eller klage over formelle feil ved eksamen eller annen sluttprøve, løper klagefristen etter denne paragrafen fra studenten har fått begrunnelsen eller endelig avgjørelse i klage over formelle feil foreligger.</article><article class="numberedLegalP" data-numerator="2" id="kapittel-6-paragraf-4-nummer-2">(2) Hvis hele eller deler av sluttvurderingen er gjort på grunnlag av eksamen eller sluttprøve, skal ny sensur foretas. Ved ny sensur skal sensorene ikke få kjennskap til den opprinnelige karakteren, sensors begrunnelse for denne eller studentens begrunnelse for klagen.</article><article class="numberedLegalP" data-numerator="3" id="kapittel-6-paragraf-4-nummer-3">(3) Hvis sluttvurderingen er gjort på annet grunnlag enn eksamen eller sluttprøve, skal klagen oversendes lokal klagenemnd som skal påse at karakterfastsettingen er gjort på en forsvarlig måte. Dersom lokal klagenemnd kommer fram til at karakterfastsettingen ikke er gjort på en forsvarlig måte, må den samtidig fatte vedtak om hvordan ny sluttvurderingen skal foretas.</article><article class="numberedLegalP" data-numerator="4" id="kapittel-6-paragraf-4-nummer-4">(4) Bedømmelse av muntlig prestasjon og vurdering av praksisopplæring eller lignende som etter sin art ikke lar seg etterprøve, kan ikke påklages.</article><article class="numberedLegalP" data-numerator="5" id="kapittel-6-paragraf-4-nummer-5">(5) Karaktersetting etter ny sensur eller ny sluttvurdering kan ikke påklages.</article></article></section><section class="section" data-name="kap7" id="kapittel-7" data-lovdata-URL="LTI/forskrift/2023-12-04-2342/KAPITTEL_7"><h2>Kapittel 7. Dokumentasjon</h2><article class="legalArticle" data-lovdata-URL="LTI/forskrift/2023-12-04-2342/§7-1" data-name="§7-1" id="kapittel-7-paragraf-1"><h3 class="legalArticleHeader"><span class="legalArticleValue">§ 7-1</span>. <span class="legalArticleTitle">Vitnemål</span></h3><article class="numberedLegalP" data-numerator="1" id="kapittel-7-paragraf-1-nummer-1">(1) Fagskolen Innlandet utferdiger vitnemål for fullført fagskoleutdanning.</article><article class="numberedLegalP" data-numerator="2" id="kapittel-7-paragraf-1-nummer-2">(2) En student som ikke har fullført fagskoleutdanningen, kan be om karakterutskrift som viser sluttvurderinger som studenten har fått.</article><article class="numberedLegalP" data-numerator="3" id="kapittel-7-paragraf-1-nummer-3">(3) Vitnemålet skal omfatte de emner som inngår i utdanningen og det skal påføres emnenes omfang som studiepoeng og de karakterene som er oppnådd.</article><article class="numberedLegalP" data-numerator="4" id="kapittel-7-paragraf-1-nummer-4">(4) På vitnemålet beskrives emnene og overordnede læringsutbyttebeskrivelser i henhold til NKR-nivået og kvalifikasjonen som er oppnådd. Det skilles mellom fagskole 1 på nivå 5 for studier med normert tid på inntil ett år og fagskole 2 på nivå 5 for studier med normert tid to år.</article><article class="numberedLegalP" data-numerator="5" id="kapittel-7-paragraf-1-nummer-5">(5) På vitnemålet skal fagretning, fordypning og tittel med beskrivelse av innholdet på hovedprosjektet fremgå.</article><article class="numberedLegalP" data-numerator="6" id="kapittel-7-paragraf-1-nummer-6">(6) På vitnemålet skal gradsbetegnelsen framgå. For fullførte studier av ett til halvannet års varighet (60–90 studiepoeng) brukes betegnelsen Fagskolegrad. For studier av to års varighet eller mer (minimum 120 studiepoeng) brukes betegnelsen Høyere fagskolegrad.</article><article class="numberedLegalP" data-numerator="7" id="kapittel-7-paragraf-1-nummer-7">(7) Det utstedes normalt kun ett vitnemål pr. kandidat. I særlige tilfeller hvor det kan sannsynliggjøres/dokumenteres at vitnemål er tapt, kan det utstedes nytt vitnemål. Hver side stemples med «DUPLIKAT». Dersom kandidaten forbedrer karakterer som inngår i vitnemålet, dokumenteres dette gjennom karakterutskrift.</article><article class="numberedLegalP" data-numerator="8" id="kapittel-7-paragraf-1-nummer-8">(8) Ved godskriving og fritak i enkeltemner, vil disse emnene komme på vitnemål/karakterutskrift med merknadstekst, men uten den opprinnelige karakteren i karakterrubrikken.</article></article></section><section class="section" data-name="kap8" id="kapittel-8" data-lovdata-URL="LTI/forskrift/2023-12-04-2342/KAPITTEL_8"><h2>Kapittel 8. Annullering, utestenging og bortvisning</h2><article class="legalArticle" data-lovdata-URL="LTI/forskrift/2023-12-04-2342/§8-1" data-name="§8-1" id="kapittel-8-paragraf-1"><h3 class="legalArticleHeader"><span class="legalArticleValue">§ 8-1</span>. <span class="legalArticleTitle">Annullering av eksamen m.m.</span></h3><article class="numberedLegalP" data-numerator="1" id="kapittel-8-paragraf-1-nummer-1">(1) Styret kan annullere resultatet av en eksamen, prøve eller annet arbeid som bedømmes med karakter som en student har fått adgang til å avlegge ved å benytte et falskt vitnemål, andre falske dokumenter eller annen form for uredelig opptreden. Det samme gjelder for godkjenningen av et emne som en student på et tilsvarende urettmessig grunnlag har fått adgang til å delta i. Styret kan også annullere resultatet av en eksamen, prøve eller lignende og godkjenningen av et emne dersom en student forsettlig eller grovt uaktsomt har fusket, eller forsettlig har forsøkt å fuske, i forbindelse med eksamenen, prøven eller lignende eller under gjennomføringen av emnet.</article><article class="numberedLegalP" data-numerator="2" id="kapittel-8-paragraf-1-nummer-2">(2) Styret kan annullere fritak for eller godskriving av utdanning og kompetanse som en student har fått ved å benytte et falskt vitnemål, andre falske dokumenter eller annen form for uredelig opptreden.</article><article class="numberedLegalP" data-numerator="3" id="kapittel-8-paragraf-1-nummer-3">(3) Vedtak om annullering etter første og annet ledd kan påklages av studenten til nasjonalt klageorgan for fagskoleutdanning.</article><article class="numberedLegalP" data-numerator="4" id="kapittel-8-paragraf-1-nummer-4">(4) Adgangen til annullering foreldes ikke.</article><article class="numberedLegalP" data-numerator="5" id="kapittel-8-paragraf-1-nummer-5">(5) Etter at det foreligger vedtak om annullering, skal eventuelle vitnemål eller karakterutskrifter leveres tilbake til fagskolen. Et endelig vedtak om annullering etter første eller annet ledd utgjør et særlig tvangsgrunnlag etter tvangsfullbyrdelsesloven kapittel 13.</article></article><article class="legalArticle" data-lovdata-URL="LTI/forskrift/2023-12-04-2342/§8-2" data-name="§8-2" id="kapittel-8-paragraf-2"><h3 class="legalArticleHeader"><span class="legalArticleValue">§ 8-2</span>. <span class="legalArticleTitle">Fusk og plagiering</span></h3><article class="numberedLegalP" data-numerator="1" id="kapittel-8-paragraf-2-nummer-1">(1) Fusk eller forsøk på fusk er når en student forsettlig eller grovt uaktsomt handler i strid med forskrifter og retningslinjer for vurdering.</article><article class="numberedLegalP" data-numerator="2" id="kapittel-8-paragraf-2-nummer-2">(2) Fusk kan være:<ul class="defaultList"><li data-li-identifier="a." data-name="a."><article class="listArticle" id="kapittel-8-paragraf-2-nummer-2-punkt-1"><article class="legalP" id="kapittel-8-paragraf-2-nummer-2-punkt-1-ledd-1">bruk av hjelpemidler som ikke er tillatt, eller å ha disse tilgjengelig</article></article></li><li data-li-identifier="b." data-name="b."><article class="listArticle" id="kapittel-8-paragraf-2-nummer-2-punkt-2"><article class="legalP" id="kapittel-8-paragraf-2-nummer-2-punkt-2-ledd-1">å utgi andres arbeid som eget</article></article></li><li data-li-identifier="c." data-name="c."><article class="listArticle" id="kapittel-8-paragraf-2-nummer-2-punkt-3"><article class="legalP" id="kapittel-8-paragraf-2-nummer-2-punkt-3-ledd-1">å sitere kilder uten å benytte kildehenvisning</article></article></li><li data-li-identifier="d." data-name="d."><article class="listArticle" id="kapittel-8-paragraf-2-nummer-2-punkt-4"><article class="legalP" id="kapittel-8-paragraf-2-nummer-2-punkt-4-ledd-1">ureglementert samarbeid mellom kandidater eller grupper.</article></article></li></ul></article><article class="numberedLegalP" data-numerator="3" id="kapittel-8-paragraf-2-nummer-3">(3) Dersom det under sluttprøve/eksamen oppstår mistanke om fusk eller forsøk på fusk, skal studenten straks gjøres oppmerksom på at han/hun vil bli rapportert. Dette gjelder også for studenter som eventuelt yter hjelp. Studenten kan da velge om han/hun vil fortsette eller avbryte vurderingssituasjonen.</article></article><article class="legalArticle" data-lovdata-URL="LTI/forskrift/2023-12-04-2342/§8-3" data-name="§8-3" id="kapittel-8-paragraf-3"><h3 class="legalArticleHeader"><span class="legalArticleValue">§ 8-3</span>. <span class="legalArticleTitle">Forbud mot bruk av klesplagg som helt eller delvis dekker ansiktet</span></h3><article class="legalP" id="kapittel-8-paragraf-3-ledd-1">Studenter og tilsatte skal jf. lov om høyere yrkesfaglig utdanning § 43 første ledd ikke benytte klesplagg som helt eller delvis dekker ansiktet i sammenheng med undervisning eller tilsvarende, inkludert på turer, ekspedisjoner og liknende. Forbudet gjelder ikke når bruken av slike plagg er begrunnet i klimatiske, pedagogiske, læringsmessige, helsemessige eller sikkerhetsmessige forhold.</article></article><article class="legalArticle" data-lovdata-URL="LTI/forskrift/2023-12-04-2342/§8-4" data-name="§8-4" id="kapittel-8-paragraf-4"><h3 class="legalArticleHeader"><span class="legalArticleValue">§ 8-4</span>. <span class="legalArticleTitle">Utestenging og bortvisning</span></h3><article class="numberedLegalP" data-numerator="1" id="kapittel-8-paragraf-4-nummer-1">(1) En student som tross skriftlig advarsel fra fagskolen, gjentatte ganger opptrer på en måte som virker grovt forstyrrende for medstudenters arbeid eller for virksomheten ved fagskolen ellers, eller som ikke etterkommer forbudet under § 8-3, kan etter vedtak av styret bortvises fra fagskolen i inntil ett år. Hvis en student på tross av skriftlig advarsel fra fagskolen ikke etterkommer et vedtak om bortvisning, kan styret vedta å utestenge studenten fra utdanningen i inntil ett år.</article><article class="numberedLegalP" data-numerator="2" id="kapittel-8-paragraf-4-nummer-2">(2) Styret kan vedta at en student som har skapt fare for liv eller helse for, eller har opptrådt grovt usømmelig overfor, noen som studenten har møtt i forbindelse med undervisning eller praksisopplæring, skal utestenges fra fagskoleutdanning med klinisk undervisning og praksisstudier og fratas retten til å gå opp til eksamen i slik utdanning ved fagskolen i inntil tre år. Det samme gjelder dersom en student har brutt lovfestet taushetsplikt.</article><article class="numberedLegalP" data-numerator="3" id="kapittel-8-paragraf-4-nummer-3">(3) Styret kan vedta at en student som har benyttet et falskt vitnemål, andre falske dokumenter eller annen form for uredelig opptreden, eller som har fusket eller forsøkt å fuske som nevnt i §§ 8-1 og 8-2, skal utestenges fra all utdanning ved fagskolen og fratas retten til å gå opp til eksamen ved fagskolen i inntil ett år. Tilsvarende gjelder for en student som forsettlig har medvirket.</article><article class="numberedLegalP" data-numerator="4" id="kapittel-8-paragraf-4-nummer-4">(4) Et vedtak om å bortvise eller utestenge en student kan bare treffes med minst to tredels flertall i styret. En student har rett til å uttale seg før det treffes vedtak i en sak om bortvisning og utestenging. Vedtaket kan påklages til nasjonalt klageorgan for fagskoleutdanning.</article><article class="numberedLegalP" data-numerator="5" id="kapittel-8-paragraf-4-nummer-5">(5) Rektor ved fagskolen kan fatte vedtak om bortvisning dersom avgjørelsen i saken ikke kan vente til den lokale klagenemnden kan komme sammen til møte jf. lov om høyere yrkesfaglig utdanning § 25 og § 12.</article></article></section><section class="section" data-name="kap9" id="kapittel-9" data-lovdata-URL="LTI/forskrift/2023-12-04-2342/KAPITTEL_9"><h2>Kapittel 9. Ikrafttredelse og opphevelse</h2><article class="legalArticle" data-lovdata-URL="LTI/forskrift/2023-12-04-2342/§9-1" data-name="§9-1" id="kapittel-9-paragraf-1"><h3 class="legalArticleHeader"><span class="legalArticleValue">§ 9-1</span>. <span class="legalArticleTitle">Ikrafttredelse og opphevelse</span></h3><article class="numberedLegalP" data-numerator="1" id="kapittel-9-paragraf-1-nummer-1">(1) Denne forskriften trer i kraft fra 1. januar 2024.</article><article class="numberedLegalP" data-numerator="2" id="kapittel-9-paragraf-1-nummer-2">(2) Samtidig oppheves forskrift 19. desember 2019 nr. 2113 om høyere yrkesfaglig utdanning ved Fagskolen Innlandet gjeldende fra 1. januar 2020.</article></article></section></main></body></html>