<!DOCTYPE html><html lang="nb"><head><title>Forskrift om endring i forskrift om fiske etter anadrome laksefisk i sjøen</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-05-08-705</dd><dt class="dokid">DokumentID</dt><dd class="dokid">LTI/forskrift/2023-05-08-705</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet</li></ul></dd><dt class="dateInForce">I kraft fra</dt><dd class="dateInForce">2023-05-08</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-03-15-797</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§15</li><li>lov/2009-06-19-100/§16</li><li>lov/1992-05-15-47/§33</li><li>forskrift/1992-11-27-864</li><li>forskrift/2003-06-20-736/§1</li></ul></dd><dt class="dateOfPublication">Kunngjort</dt><dd class="dateOfPublication">2023-05-19 14:50</dd><dt class="journalNumber">Journalnummer</dt><dd class="journalNumber">2023-0484</dd><dt class="title">Tittel</dt><dd class="title">Forskrift om endring i forskrift om fiske etter anadrome laksefisk i sjøen</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 8. mai 2023 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 15 og § 16 og lov 15. mai 1992 nr. 47 om laksefisk og innlandsfisk mv. (lakse- og innlandsfiskloven) § 33, jf. delegeringsvedtak 27. november 1992 nr. 864 og forskrift 20. juni 2003 nr. 736 om åpning for fiske etter anadrome laksefisk (åpningsforskriften) § 1.</dd><dt class="refid">RefID</dt><dd class="refid">forskrift/2023-05-08-705</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fiske etter anadrome laksefisk i sjøen<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-05-08-705" id="dokument"><h1>Forskrift om endring i forskrift om fiske etter anadrome laksefisk i sjøen</h1><section class="section" data-name="kapI" id="kapittel-1" data-lovdata-URL="LTI/forskrift/2023-05-08-705/KAPITTEL_1"><h2 data-text-align="center">I</h2><article class="defaultP">I forskrift 15. mars 2021 nr. 797 om fiske etter anadrome laksefisk i sjøen gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-1">Med de begrensninger som følger av § 3 og forskrift gitt i medhold av lakse- og innlandsfiskloven § 40, er det åpnet for fiske etter anadrome laksefisk med stang og håndsnøre, fra land og båt, hele året.</article><article class="legalP" id="kapittel-1-ledd-2">Det åpnes likevel ikke for fiske etter anadrome laksefisk<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">fra land og båt, i tidsrommet 1. mars til 30. april, i følgende områder: <ul class="defaultList"><li data-li-identifier="i." data-name="i."><article class="listArticle" id="kapittel-1-ledd-2-punkt-1-ledd-1-punkt-1"><article class="legalP" id="kapittel-1-ledd-2-punkt-1-ledd-1-punkt-1-ledd-1">Ryfylkefjordene i Rogaland innenfor ei linje mellom Tungenes og Kårstø, unntatt Lysefjorden innenfor Lysefjordbrua og Skjoldafjorden nord for Borgøyna,</article></article></li><li data-li-identifier="ii." data-name="ii."><article class="listArticle" id="kapittel-1-ledd-2-punkt-1-ledd-1-punkt-2"><article class="legalP" id="kapittel-1-ledd-2-punkt-1-ledd-1-punkt-2-ledd-1">Hardangerfjorden innenfor ei linje mellom Bleiknes ved Husnes og til Ystadnes ved Ølve i Kvinnherad kommune,</article></article></li><li data-li-identifier="iii." data-name="iii."><article class="listArticle" id="kapittel-1-ledd-2-punkt-1-ledd-1-punkt-3"><article class="legalP" id="kapittel-1-ledd-2-punkt-1-ledd-1-punkt-3-ledd-1">Møre og Romsdal, med unntak av Smøla,</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">fra land og båt, i tidsrommet 1. mars til 31. mai, i Trøndelag,</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">fra båt, i tidsrommet 1. mars til 31. mai, i Nordland. I Skjerstadfjorden, innenfor Fylkesvei 17, gjelder fiskeforbudet fram til 30. juni.</article></article></li></ul></article><article class="legalP" id="kapittel-1-ledd-3">Det åpnes heller ikke for fiske etter sjøørret fra land eller båt i fjordområdet Sunndalsfjorden, Tingvollfjorden, Bergsøyfjorden og Batnfjorden innenfor E39 i Møre og Romsdal.</article> <article class="defaultP" margin-top="true">Fisketid og øvrige bestemmelser for følgende forvaltningsregioner i vedlegg I, jf. § 4, skal lyde som følger:</article><article class="defaultP"><table><thead><tr><th data-text-align="left" data-vertical-align="top"><i>Forvaltningsregion</i></th><th data-text-align="left" data-vertical-align="top"><i>Beskrivelse</i><br /><i>– kommuner med avgrensinger</i></th><th data-text-align="left" data-vertical-align="top"><i>Fisketid og øvrige bestemmelser for fiske etter anadrome laksefisk med kilenot og lakseverp</i></th></tr></thead><tbody><tr><td data-text-align="left" data-vertical-align="top">Tanafjorden</td><td data-text-align="left" data-vertical-align="top">Berlevåg (innenfor Tanahorn), Tana, Gamvik (innenfor Staurabergan)</td><td data-text-align="left" data-vertical-align="top">Åpnes ikke.</td></tr><tr><td data-text-align="left" data-vertical-align="top">Kysten av Finnmark</td><td data-text-align="left" data-vertical-align="top">Sør-Varanger (nord for en linje mellom nordligste nes utenfor Skarvskitfjellet og Pasviknakken og en linje mellom Bugøynes og Bøkfjord fyr), Vadsø, Vardø, Båtsfjord, Berlevåg (utenfor Tanahorn), Gamvik (utenfor Staurabergan), Lebesby, Nordkapp, Måsøy, Hammerfest (utenfor fergeleie Akkarfjord–Kjerringholmen og øst for Storvikneset), Hasvik, Loppa</td><td data-text-align="left" data-vertical-align="top">8. jun.–15. jun. (man. kl. 18–tors. kl. 18).<br />16. jun.–21. jul. (man. kl. 18–fre. kl. 18).<br /><br />Åpnes ikke i følgende områder: Berlevåg, Gamvik, Lebesby (nord for en linje fra Veidgamneset til Vardnesodden) og Nordkapp (nord for en linje fra Hjellneset til Flatvika).</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2023-05-08-705/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>