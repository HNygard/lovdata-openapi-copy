<!DOCTYPE html><html lang="nb"><head><title>Forskrift om endring av nasjonale bestemmelser i dyresykdomsbekjempelsesforskriften, dyreimportforskriften, mædi-soneforskriften og landdyrforflytningsforskriften, samt oppheving av forskrift om dyrehelsemessige betingelser for innførsel av hundesæd til Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-10-19-1675</dd><dt class="dokid">DokumentID</dt><dd class="dokid">LTI/forskrift/2023-10-19-1675</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Matpolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-10-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-06-634</li><li>forskrift/2022-04-06-633</li><li>forskrift/2019-09-13-1122</li><li>forskrift/2022-04-07-636</li></ul></dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§12</li><li>lov/2003-12-19-124/§14</li><li>lov/2003-12-19-124/§15</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§28</li><li>forskrift/2003-12-19-1790</li><li>lov/2001-06-15-75/§18</li><li>lov/2001-06-15-75/§37</li><li>lov/2003-07-04-74/§19</li><li>forskrift/2023-03-03-304</li></ul></dd><dt class="dateOfPublication">Kunngjort</dt><dd class="dateOfPublication">2023-10-20 15:00</dd><dt class="journalNumber">Journalnummer</dt><dd class="journalNumber">2023-1116</dd><dt class="title">Tittel</dt><dd class="title">Forskrift om endring av nasjonale bestemmelser i dyresykdomsbekjempelsesforskriften, dyreimportforskriften, mædi-soneforskriften og landdyrforflytningsforskriften, samt oppheving av forskrift om dyrehelsemessige betingelser for innførsel av hundesæd til Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 19. oktober 2023 med hjemmel i lov 19. desember 2003 nr. 124 om matproduksjon og mattrygghet mv. (matloven) § 12, § 14, § 15, § 19, § 23 og § 28, jf. delegeringsvedtak 19. desember 2003 nr. 1790, lov 15. juni 2001 nr. 75 om veterinærer og annet dyrehelsepersonell § 18 og § 37 og lov 4. juli 2003 nr. 74 om forsvarlig hundehold (hundeloven) § 19 femte ledd, jf. delegeringsvedtak 3. mars 2023 nr. 304.</dd><dt class="refid">RefID</dt><dd class="refid">forskrift/2023-10-19-1675</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring av nasjonale bestemmelser i dyresykdomsbekjempelsesforskriften, dyreimportforskriften, mædi-soneforskriften og landdyrforflytningsforskriften, samt oppheving av forskrift om dyrehelsemessige betingelser for innførsel av hundesæd til Norge<ul class="tocSubUl"><li>I<ul class="tocSubUl"><li>§ 5. Opprettelse av vaksinebanker</li><li>§ 6. Drift av vaksinebanker</li><li>§ 7. Bruk av vaksiner for landdyr</li></ul></li><li>II<ul class="tocSubUl"><li>§ 6. Importvilkår</li><li>§ 7. Identifikasjonskrav til hunden som sæden er tatt ut fra</li><li>§ 8. Krav til vaksinasjon mot eller testing for leptospirose av hunden sæden er tatt ut fra</li><li>§ 9. Krav til testing for brucellose av hunden sæden er tatt ut fra</li><li>§ 10. Oppbevaring og merking</li><li>§ 11. Helsesertifikat</li><li>§ 12. Grensekontroll</li><li>§ 13. Bruksrestriksjoner og meldeplikt</li></ul></li><li>III</li><li>IV<ul class="tocSubUl"><li>§ 2. Virkeområde</li><li>§ 6. Forbud mot kontakt mellom sau fra ulike anlegg i sonen</li><li>§ 7. Forbud mot flytting av sau i sonen for oppstart av nytt dyrehold med sau</li><li>§ 8. Lentivirustesting av sau</li></ul></li><li>V<ul class="tocSubUl"><li>§ 26A. Unntak for hester som flyttes mellom Norge og Sverige i forbindelse med rekreasjon, utstillinger o.l., beiting eller arbeid nær grensen</li></ul></li><li>VI</li></ul></li></ul></dd></dl></header><main class="documentBody" data-lovdata-URL="LTI/forskrift/2023-10-19-1675" id="dokument"><h1>Forskrift om endring av nasjonale bestemmelser i dyresykdomsbekjempelsesforskriften, dyreimportforskriften, mædi-soneforskriften og landdyrforflytningsforskriften, samt oppheving av forskrift om dyrehelsemessige betingelser for innførsel av hundesæd til Norge</h1><section class="section" data-name="kapI" id="kapittel-1" data-lovdata-URL="LTI/forskrift/2023-10-19-1675/KAPITTEL_1"><h2 data-text-align="center">I</h2><article class="defaultP">I forskrift 6. april 2022 nr. 634 som utfyller dyrehelseforskriften med bestemmelser om forebygging og bekjempelse av smittsomme dyresykdommer (dyresykdomsbekjempelsesforskriften) gjøres følgende endringer:</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Opprettelse av vaksinebanker</span></span><article class="legalP" id="kapittel-1-foreslåttparagraf-1-ledd-1">EØS-avtalens vedlegg I kapittel I del 1.1 nr. 13v (forordning (EU) 2022/140) om fastsettelse av regler for anvendelse av europaparlaments- og rådsforordning (EU) 2016/429 med hensyn til Unionens antigen-, vaksine- og diagnosereagensbanker gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Drift av vaksinebanker</span></span><article class="legalP" id="kapittel-1-foreslåttparagraf-2-ledd-1">EØS-avtalens vedlegg I kapittel I del 1.1 nr. 13u (forordning (EU) 2022/139) om utfylling av europaparlaments- og rådsforordning (EU) 2016/429 med hensyn til forvaltning, oppbevaring og erstatning av beholdninger i Unionens antigen-, vaksine- og diagnosereagensbanker og om kravene til biosikkerhet, biotrygghet og biologisk inneslutning ved drift av disse bankene gjelder som forskrift med de tilpasninger som følger av vedlegg I kapittel I, protokoll 1 til avtalen og avtalen for øvrig.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Bruk av vaksiner for landdyr</span></span><article class="legalP" id="kapittel-1-foreslåttparagraf-3-ledd-1">Det er kun tillatt å vaksinere landdyr mot nasjonal liste 1- eller 2-sykdom angitt i vedlegget til dyrehelseforskriften i følgende situasjoner:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">Vaksinasjon av spesifiserte dyrearter mot angitte sykdommer som følger av vedlegg I til denne forskriften.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">Vaksinasjon er påbudt etter § 11.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">Mattilsynet har gitt tillatelse til å bruke vaksinen.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">Forsøk for å utvikle og teste vaksiner til dyr i virksomheter som har tillatelse til å utføre slike forsøk.</article></article></li></ul></article><article class="legalP" id="kapittel-1-foreslåttparagraf-3-ledd-2">Landdyr kan vaksineres mot andre sykdommer enn nasjonal liste 1- eller 2-sykdommer hvis Mattilsynet har gitt tillatelse til å bruke vaksinen. Vilkåret om brukstillatelse gjelder ikke vaksinasjonene i vedlegg II.</article></article> <article class="defaultP" margin-top="true">Tittelen til vedlegg I skal lyde:</article><span class="futuretitle" id="kapittel-1-foreslåttittel-1">Vedlegg I. Vaksinasjon mot nasjonal liste 1- og 2-sykdommer som er tillatt etter § 7 første ledd bokstav a</span> <article class="defaultP" margin-top="true">Vedlegg I bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-1-punkt-1"><article class="legalP" id="kapittel-1-foreslåttittel-1-punkt-1-ledd-1">Hund kan vaksineres mot rabies, leptospirose og leishmaniose</article></article></li></ul></article> <article class="defaultP" margin-top="true">Vedlegg I bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-foreslåttittel-1-punkt-2"><article class="legalP" id="kapittel-1-foreslåttittel-1-punkt-2-ledd-1">Pelsdyr kan vaksineres mot ringorm</article></article></li></ul></article> <article class="defaultP" margin-top="true">Vedlegg I bokstav i skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttittel-1-punkt-3"><article class="legalP" id="kapittel-1-foreslåttittel-1-punkt-3-ledd-1">Kanin kan vaksineres mot kaningulsott (RHD)</article></article></li></ul></article> <article class="defaultP" margin-top="true">Tittelen til vedlegg II skal lyde:</article><span class="futuretitle" id="kapittel-1-foreslåttittel-2">Vedlegg II. Vaksinasjoner unntatt fra kravet om brukstillatelse i § 7 annet ledd</span> <article class="defaultP" margin-top="true">I vedlegg II bokstav f om hund skal nytt nummer 4 lyde:<ul class="defaultList"><li class="consolidationElement"><article class="listArticle" id="kapittel-1-foreslåttittel-2-punkt-1"><ul class="defaultList"><li data-li-identifier="4." data-name="4."><article class="listArticle" id="kapittel-1-foreslåttittel-2-punkt-1-punkt-1"><article class="legalP" id="kapittel-1-foreslåttittel-2-punkt-1-punkt-1-ledd-1">valpesjuke</article></article></li></ul></article></li></ul></article> <article class="defaultP" margin-top="true">I vedlegg II skal ny bokstav i lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttittel-2-punkt-2"><article class="legalP" id="kapittel-1-foreslåttittel-2-punkt-2-ledd-1">Pelsdyr kan vaksineres mot <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttittel-2-punkt-2-ledd-1-punkt-1"><article class="legalP" id="kapittel-1-foreslåttittel-2-punkt-2-ledd-1-punkt-1-ledd-1">Valpesjuke</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-10-19-1675/KAPITTEL_2"><h2 data-text-align="center">II</h2><article class="defaultP">I forskrift 6. april 2022 nr. 633 som utfyller dyrehelseforskriften med bestemmelser om import av visse levende dyr, avlsmateriale og animalske produkter fra tredjestater (dyreimportforskriften) gjøres følgende endringer:</article> <article class="defaultP" margin-top="true">I hjemmelsfeltet tilføyes:</article><article class="legalP" id="kapittel-2-ledd-1">lov 4. juli 2003 nr. 74 om forsvarlig hundehold (hundeloven) § 19 femte ledd, jf. delegeringsvedtak 3. mars 2023 nr. 304.</article> <article class="defaultP" margin-top="true">Kapittel III Administrative bestemmelser blir til nytt kapittel IV og skal inneholde nåværende § 6 til § 9.</article> <article class="defaultP" margin-top="true">Nåværende § 6 til § 9 blir nye § 14 til § 17.</article> <article class="defaultP" margin-top="true">Nytt kapittel III skal inneholde nye § 6–§ 13 og skal lyde:</article><span class="futuretitle" id="kapittel-2-foreslåttittel-1">Kapittel III. Utfyllende nasjonale bestemmelser – import av hundesæd</span> <article class="defaultP" margin-top="true">Ny § 6 skal lyde:</article><article class="futureLegalArticle" data-name="§6" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Importvilkår</span></span><article class="legalP" id="kapittel-2-foreslåttparagraf-1-ledd-1">Import av hundesæd med opprinnelse i tredjestater er tillatt dersom kravene i § 7 til § 13 er oppfylt.</article></article> <article class="defaultP" margin-top="true">Ny § 7 skal lyde:</article><article class="futureLegalArticle" data-name="§7" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Identifikasjonskrav til hunden som sæden er tatt ut fra</span></span><article class="legalP" id="kapittel-2-foreslåttparagraf-2-ledd-1">Hunden skal på tidspunktet for sæduttaket, og eventuell vaksinasjon og blodprøvetaking, ha vært identitetsmerket med tatovering eller med mikrochip.</article><article class="legalP" id="kapittel-2-foreslåttparagraf-2-ledd-2">Hundens identitetsnummer skal være oppgitt i samtlige dokumenter som kreves i medhold av denne forskriften.</article></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til vaksinasjon mot eller testing for leptospirose av hunden sæden er tatt ut fra</span></span><article class="legalP" id="kapittel-2-foreslåttparagraf-3-ledd-1">Hunden skal oppfylle ett av følgende krav:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">I løpet av de siste 21 dagene før sæduttaket ha blitt undersøkt serologisk med mikroskopisk agglutinasjonstest (MAT) med henblikk på leptospirose. Resultatet av testen skal være mindre enn 50&#xa0;% agglutinasjon ved en 1:30 fortynning.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-3-ledd-1-punkt-2"><article class="legalP" id="kapittel-2-foreslåttparagraf-3-ledd-1-punkt-2-ledd-1">I løpet av de siste 365 dager før sæduttak være vaksinert mot leptospirose (<i>Leptospira interrogans</i>, <i>serovars canicola</i> og <i>icterohaemorrhagiae</i>), med vaksine godkjent i avsenderlandet, og i løpet av de siste 21 dager ha blitt undersøkt serologisk med mikroskopisk agglutinasjonstest (MAT) med henblikk på leptospirose. Resultatet av testen skal være mindre enn 50&#xa0;% agglutinasjon ved en 1:300 fortynning.</article><article class="legalP" id="kapittel-2-foreslåttparagraf-3-ledd-1-punkt-2-ledd-2">Sæduttaket skal ikke ha skjedd tidligere enn 30 dager etter vaksinasjonen. Dersom grunnimmuniseringen består av to vaksinasjoner, skal fristen på 30 dager regnes fra første vaksinasjon. Ved revaksinasjon innen 365 dager kan sæduttaket ha skjedd umiddelbart etter vaksinasjon. Dersom det er mer enn 365 dager siden forrige vaksinasjon skal sæduttaket ikke ha skjedd tidligere enn 30 dager etter revaksinasjon.</article></article></li></ul></article></article> <article class="defaultP" margin-top="true">Ny § 9 skal lyde:</article><article class="futureLegalArticle" data-name="§9" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Krav til testing for brucellose av hunden sæden er tatt ut fra</span></span><article class="legalP" id="kapittel-2-foreslåttparagraf-4-ledd-1">Hunden skal før uttaket ha blitt testet serologisk for brucellose (<i>Brucella canis</i>) med negativt resultat. Blodprøven skal være tatt i løpet av de siste 21 dager før uttaket. Hunden skal ikke ha blitt brukt i naturlig paring i tidsrommet mellom blodprøveuttaket og sæduttaket.</article></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Oppbevaring og merking</span></span><article class="legalP" id="kapittel-2-foreslåttparagraf-5-ledd-1">Sæden skal oppbevares i støtsikker beholder. Forsendelsen skal være forseglet og merket slik at det fremgår hvilken hund sæden stammer fra.</article></article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-2-foreslåttparagraf-6"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Helsesertifikat</span></span><article class="legalP" id="kapittel-2-foreslåttparagraf-6-ledd-1">Sæden skal følges av et helsesertifikat som er undertegnet av autorisert veterinær ansvarlig for sæduttaket.</article><article class="legalP" id="kapittel-2-foreslåttparagraf-6-ledd-2">Helsesertifikatet skal utstedes på et standardformular som er utarbeidet etter modellen som er vist i vedlegg A til denne forskrift.</article><article class="legalP" id="kapittel-2-foreslåttparagraf-6-ledd-3">Helsesertifikatet skal være basert på klinisk undersøkelse av hunden som sæden er tatt ut fra, og skal bekrefte<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-6-ledd-3-punkt-1"><article class="legalP" id="kapittel-2-foreslåttparagraf-6-ledd-3-punkt-1-ledd-1">dato for sæduttak,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-6-ledd-3-punkt-2"><article class="legalP" id="kapittel-2-foreslåttparagraf-6-ledd-3-punkt-2-ledd-1">identitetsmerket til hunden,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-6-ledd-3-punkt-3"><article class="legalP" id="kapittel-2-foreslåttparagraf-6-ledd-3-punkt-3-ledd-1">at hunden ikke viste tegn til smittsom sjukdom den dagen sæden ble tatt ut,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-6-ledd-3-punkt-4"><article class="legalP" id="kapittel-2-foreslåttparagraf-6-ledd-3-punkt-4-ledd-1">at sæden ikke kommer fra en hunderase som er forbudt innført i henhold til § 1 om forbud mot farlige hunder i forskrift 20. august 2004 nr. 1204 om hunder,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-6-ledd-3-punkt-5"><article class="legalP" id="kapittel-2-foreslåttparagraf-6-ledd-3-punkt-5-ledd-1">at hunden har fått de vaksiner som kreves i medhold av denne forskriften, og</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-6-ledd-3-punkt-6"><article class="legalP" id="kapittel-2-foreslåttparagraf-6-ledd-3-punkt-6-ledd-1">at det er tatt blodprøve av hunden før sæduttaket som er undersøkt med tilfredsstillende resultat, jf. § 8 og § 9.</article></article></li></ul></article><article class="legalP" id="kapittel-2-foreslåttparagraf-6-ledd-4">Bekreftelse av vaksiner og laboratorieresultat i henhold til bokstav e) og f) skal være basert på originale vaksinasjons- og laboratorieattester. I tillegg skal sæden følges av en egenerklæring fra eieren av hunden som sæden er tatt ut fra som bekrefter at hunden ikke har vært brukt i naturlig paring i tidsrommet mellom blodprøveuttak og sæduttak, jf. § 9.</article></article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-2-foreslåttparagraf-7"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Grensekontroll</span></span><article class="legalP" id="kapittel-2-foreslåttparagraf-7-ledd-1">Hundesæd fra tredjestater skal grensekontrolleres på en grensekontrollstasjon i henhold til forskrift 3. mars 2020 nr. 704 om offentlig kontroll for å sikre etterlevelse av regelverket for mat, fôr, plantevernmidler, dyrehelse og dyrevelferd.</article></article> <article class="defaultP" margin-top="true">Ny § 13 skal lyde:</article><article class="futureLegalArticle" data-name="§13" id="kapittel-2-foreslåttparagraf-8"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Bruksrestriksjoner og meldeplikt</span></span><article class="legalP" id="kapittel-2-foreslåttparagraf-8-ledd-1">Hunder som insemineres med den importerte sæden, skal ikke pares naturlig i samme brunstperiode.</article><article class="legalP" id="kapittel-2-foreslåttparagraf-8-ledd-2">Dersom hunden aborterer, skal importør straks melde fra om dette til Mattilsynet. Importør skal påse at kastefostre og eventuelle fosterhinner tas vare på.</article></article> <article class="defaultP" margin-top="true">Nytt vedlegg A skal lyde:</article><span class="futuretitle" id="kapittel-2-foreslåttittel-2">Vedlegg A</span><article class="defaultP">For å lese vedlegg A se her: (pdf)</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-10-19-1675/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskrift 14. juli 2004 nr. 1123 om dyrehelsemessige betingelser for innførsel av hundesæd til Norge oppheves.</article></section><section class="section" data-name="kapIV" id="kapittel-4" data-lovdata-URL="LTI/forskrift/2023-10-19-1675/KAPITTEL_4"><h2 data-text-align="center">IV</h2><article class="defaultP">I forskrift 13. september 2019 nr. 1122 om sone for å hindre spredning av mædi i visse kommuner i Trøndelag (mædi-sone) gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-4-foreslåttparagraf-1-ledd-1">Forskriften gjelder sonen opprettet i denne forskriften og for tilfeller der sau flyttes til eller fra sonen. Forskriften retter seg mot enhver og gjelder som et tillegg til dyrehelseforskriften.</article></article> <article class="defaultP" margin-top="true">§ 4 andre ledd bokstav b og c skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">hjemhenting av sau etter beiting på utmark i sonen dersom de ikke fraktes sammen med sau fra andre anlegg</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">flytting av sau til beite som sauer fra anlegget tidligere har beitet på</article></article></li></ul></article> <article class="defaultP" margin-top="true">§ 5 andre ledd bokstav b og d skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">sau tilbake til sonen etter beiting på utmark og som ikke fraktes sammen med sau fra andre anlegg.</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-1-ledd-1-punkt-4"><article class="legalP" id="kapittel-4-foreslåttparagraf-1-ledd-1-punkt-4-ledd-1">hunndyr av sau der Mattilsynet har gitt tillatelse til flytting med hjemmel i landdyrforflytningsforskriften § 17 første ledd annet punktum.</article></article></li></ul></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Forbud mot kontakt mellom sau fra ulike anlegg i sonen</span></span><article class="legalP" id="kapittel-4-foreslåttparagraf-2-ledd-1">All kontakt mellom sau fra ulike anlegg i sonen er forbudt, herunder flytting av sau mellom anlegg i livdyrsamarbeid og samarbeid om værer.</article><article class="legalP" id="kapittel-4-foreslåttparagraf-2-ledd-2">Unntatt fra forbudet er kontakt<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-2-ledd-2-punkt-1"><article class="legalP" id="kapittel-4-foreslåttparagraf-2-ledd-2-punkt-1-ledd-1">når sau flyttes direkte til slakteri</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-2-ledd-2-punkt-2"><article class="legalP" id="kapittel-4-foreslåttparagraf-2-ledd-2-punkt-2-ledd-1">når sau går på utmarksbeite, og under sanking og skilling</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-2-ledd-2-punkt-3"><article class="legalP" id="kapittel-4-foreslåttparagraf-2-ledd-2-punkt-3-ledd-1">med vær som flyttes fra et anlegg med sauer som er testet for lentivirus med negativt resultat i overensstemmelse med § 8.</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-2-ledd-2-punkt-4"><article class="legalP" id="kapittel-4-foreslåttparagraf-2-ledd-2-punkt-4-ledd-1">med hunndyr av sau i livdyrsamarbeid der det er testet for lentivirus med negativt resultat i overensstemmelse med § 8</article></article></li><li data-li-identifier="e." data-name="e."><article class="listArticle" id="kapittel-4-foreslåttparagraf-2-ledd-2-punkt-5"><article class="legalP" id="kapittel-4-foreslåttparagraf-2-ledd-2-punkt-5-ledd-1">med hunndyr av sau der Mattilsynet har gitt tillatelse til flytting med hjemmel i landdyrforflytningsforskriften § 17 første ledd annet punktum.</article></article></li></ul></article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-4-foreslåttparagraf-3"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Forbud mot flytting av sau i sonen for oppstart av nytt dyrehold med sau</span></span><article class="legalP" id="kapittel-4-foreslåttparagraf-3-ledd-1">Det er forbudt å flytte sau, inkludert lam, i sonen for å starte et nytt dyrehold med sau.</article><article class="legalP" id="kapittel-4-foreslåttparagraf-3-ledd-2">Unntatt fra forbudet er flytting av sau der det er testet for lentivirus med negativt resultat i overensstemmelse med § 8.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-4-foreslåttparagraf-4"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Lentivirustesting av sau</span></span><article class="legalP" id="kapittel-4-foreslåttparagraf-4-ledd-1">Undersøkelse av antistoffer mot lentivirus skal gjøres av sauer i avsenderanlegget. Der værer i værsamarbeid skal flyttes, er det i tillegg krav om at sauer i alle anleggene i værsamarbeidet undersøkes for antistoffer mot lentivirus med negativt resultat. Samme tilleggskrav gjelder der sauer i livdyrsamarbeid skal flyttes.</article><article class="legalP" id="kapittel-4-foreslåttparagraf-4-ledd-2">Undersøkelse av antistoffer mot lentivirus hos sau som skal flyttes gjøres ved individuelle blodprøver.</article><article class="legalP" id="kapittel-4-foreslåttparagraf-4-ledd-3">Undersøkelse av antistoffer mot lentivirus hos sauer i anlegget gjøres ved at individuelle blodprøver tas av de eldste sauene i avsenderanlegget. Antallet sauer som skal prøvetas per anlegg beregnes ut fra antall sauer i anlegget etter tabellen i landdyrforflytningsforskriftens vedlegg V bokstav A. For anlegg som deltar i værsamarbeid og livdyrsamarbeid, skal antall sauer som skal prøvetas beregnes ut fra antall sauer på det enkelte anlegget. I tillegg tas prøver av alle innkjøpte sauer begrenset oppad til de 15 eldste.</article><article class="legalP" id="kapittel-4-foreslåttparagraf-4-ledd-4">Undersøkelsene er gyldige i 36 måneder.</article><article class="legalP" id="kapittel-4-foreslåttparagraf-4-ledd-5">Kopi av dokumentasjon på testresultater skal oppbevares i mottakeranlegget i 10 år og legges fram når Mattilsynet ber om det.</article></article></section><section class="section" data-name="kapV" id="kapittel-5" data-lovdata-URL="LTI/forskrift/2023-10-19-1675/KAPITTEL_5"><h2 data-text-align="center">V</h2><article class="defaultP">I forskrift 7. april 2022 nr. 636 som utfyller dyrehelseforskriften med bestemmelser om forflytning av landdyr, rugeegg og animalske produkter fra landdyr i EØS-området (landdyrforflytningsforskriften) gjøres følgende endringer:</article> <article class="defaultP" margin-top="true">§ 13 syvende ledd skal lyde:</article><article class="legalP" id="kapittel-5-ledd-1">Driftsansvarlige som utfører den kliniske undersøkelsen eller varroaundersøkelsen selv etter dyrehelseforskriften § 37, eller får veterinær til å utføre undersøkelsene, må melde ifra til Mattilsynet om dette.</article> <article class="defaultP" margin-top="true">Ny § 26A skal lyde:</article><article class="futureLegalArticle" data-name="§26A" id="kapittel-5-foreslåttparagraf-1"><span class="futureLegalArticleHeader"><span class="legalArticleValue">§ 26A</span>. <span class="legalArticleTitle">Unntak for hester som flyttes mellom Norge og Sverige i forbindelse med rekreasjon, utstillinger o.l., beiting eller arbeid nær grensen</span></span><article class="legalP" id="kapittel-5-foreslåttparagraf-1-ledd-1">Hester kan flyttes mellom Norge og Sverige uten helsesertifikat og uten forhåndsmelding, i forbindelse med deltakelse i aktiviteter i nærheten av grensen. Aktiviteter som gjelder for unntaket er rekreasjon, utstillinger, idretts- eller kulturarrangementer og tilsvarende arrangementer, beiting på fast sted og arbeid. Områdene i Norge og Sverige som anses for å være i nærheten av grensen følger av vedlegg VI.</article><article class="legalP" id="kapittel-5-foreslåttparagraf-1-ledd-2">For at unntaket i første ledd skal gjelde må:<ul class="defaultList"><li data-li-identifier="a." data-name="a."><article class="listArticle" id="kapittel-5-foreslåttparagraf-1-ledd-2-punkt-1"><article class="legalP" id="kapittel-5-foreslåttparagraf-1-ledd-2-punkt-1-ledd-1">driftsansvarlig fylle ut egenerklæringsdokumentet samme dag som hesten flyttes fra opprinnelsesanlegget.</article></article></li><li data-li-identifier="b." data-name="b."><article class="listArticle" id="kapittel-5-foreslåttparagraf-1-ledd-2-punkt-2"><article class="legalP" id="kapittel-5-foreslåttparagraf-1-ledd-2-punkt-2-ledd-1">hesten ha vært i opprinnelsesanlegget uten kontakt med hester med lavere helsestatus de siste 15 dagene før forflytning.</article></article></li><li data-li-identifier="c." data-name="c."><article class="listArticle" id="kapittel-5-foreslåttparagraf-1-ledd-2-punkt-3"><article class="legalP" id="kapittel-5-foreslåttparagraf-1-ledd-2-punkt-3-ledd-1">hesten ikke ha kontakt med hester med lavere helsestatus under forflytningen.</article></article></li><li data-li-identifier="d." data-name="d."><article class="listArticle" id="kapittel-5-foreslåttparagraf-1-ledd-2-punkt-4"><article class="legalP" id="kapittel-5-foreslåttparagraf-1-ledd-2-punkt-4-ledd-1">hesten returneres til opprinnelseslandet innen 10 dager fra riksgrensen ble krysset for første gang under reisen, eller innen 30 dager fra kyssingen av riksgrensen der beiting på fast sted var formålet med forflytningen.</article></article></li></ul></article><article class="legalP" id="kapittel-5-foreslåttparagraf-1-ledd-3">På vei til aktiviteten i Norge er det også unntak fra kravet om å flytte hesten direkte til bestemmelsesstedet dersom hesten ikke flyttes på transportmiddel.</article><article class="legalP" id="kapittel-5-foreslåttparagraf-1-ledd-4">Egenerklæringen skal overleveres til den driftsansvarlige på anlegget dyret returnerer til i Norge.</article></article> <article class="defaultP" margin-top="true">Vedlegg II rad 2 om region B skal lyde: <table><tbody><tr><td data-text-align="left" data-vertical-align="top">Region B</td><td data-text-align="left" data-vertical-align="top">Møre og Romsdal, Rindal kommune og tidligere Halsa kommune i Trøndelag og tidligere Sogn og Fjordane fylke i Vestland</td></tr></tbody></table></article> <article class="defaultP" margin-top="true">Nytt vedlegg VI skal lyde:</article><span class="futuretitle" id="kapittel-5-foreslåttittel-1">Vedlegg VI. Områdene i Norge og Sverige som anses for å være i nærheten av grensen etter § 26A</span><article class="defaultP"><table><tbody><tr><td data-text-align="left" data-vertical-align="top">Norge</td><td data-text-align="left" data-vertical-align="top">Kommuner: Bamble, Skien, Kongsberg, Øvre Eiker, Modum, Ringerike, Søndre Land, Nordre Land, Lillehammer, Øyer, Ringebu, Stor-Elvdal, Alvdal, Tynset, Rennebu, Orkanger, Ørland, Åfjord, Osen, Flatanger, Nærøysund og området mellom disse kommunene og grensen til Sverige.<br />Fylker: Oslo, Nordland og Finnmark.</td></tr><tr><td data-text-align="left" data-vertical-align="top">Sverige</td><td data-text-align="left" data-vertical-align="top">Kommuner: Kiruna, Gällivare, Jokkmokk, Arjeplog, Sorsele, Storuman, Vilhelmina, Dorotea og området mellom disse kommunene og grensen til Norge.<br />Län: Jämtland, Dalarna, Värmland og Västra Götaland.</td></tr></tbody></table></article></section><section class="section" data-name="kapVI" id="kapittel-6" data-lovdata-URL="LTI/forskrift/2023-10-19-1675/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Denne forskrift trer i kraft 19. oktober 2023.</article></section></main></body></html>