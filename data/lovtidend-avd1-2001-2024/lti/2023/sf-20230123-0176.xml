<!DOCTYPE html><html lang="nb"><head><title>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-23-176</dd><dt class="dokid">DokumentID</dt><dd class="dokid">LTI/forskrift/2023-01-23-176</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2023-01-23</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-08-31-1231</li></ul></dd><dt class="basedOn">Hjemmel</dt><dd class="basedOn"><ul><li>forskrift/2010-08-31-1231/§15</li><li>lov/1976-12-17-91/§4</li><li>lov/1976-12-17-91/§6</li><li>lov/2008-06-06-37/§34</li><li>lov/2008-06-06-37/§35</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§39</li><li>lov/2008-06-06-37/§43</li></ul></dd><dt class="dateOfPublication">Kunngjort</dt><dd class="dateOfPublication">2023-02-10 15:00</dd><dt class="journalNumber">Journalnummer</dt><dd class="journalNumber">2023-0073</dd><dt class="title">Tittel</dt><dd class="title">Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. januar 2023 med hjemmel i forskrift 31. august 2010 nr. 1231 om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard § 15, jf. lov 17. desember 1976 nr. 91 om Norges økonomiske sone § 4 og § 6 og lov 6. juni 2008 nr. 37 om forvaltning av viltlevande marine ressursar (havressurslova) § 34, § 35, § 36, § 37, § 39 og § 43.</dd><dt class="refid">RefID</dt><dd class="refid">forskrift/2023-01-23-176</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-23-176" id="dokument"><h1>Forskrift om endring i forskrift om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-23-176/KAPITTEL_1"><h2 data-text-align="center">I</h2><article class="defaultP">I forskrift 31. august 2010 nr. 1231 om elektronisk rapportering for utenlandske fiske- og fangstfartøy i Norges økonomiske sone, territorialfarvann, fiskerisonen ved Jan Mayen og fiskevernsonen ved Svalbard gjøres følgende endringer:</article> <article class="defaultP" margin-top="true">§ 4 tredje ledd (ny) skal lyde:</article><article class="legalP" id="kapittel-1-ledd-1">Ansvarshavende om bord på fartøy omfattet av denne forskrift skal forvisse seg om at alle påkrevde meldinger er kommet fram til kyststatens kontrollsenter (FMC) før fartøyet forlater den aktuelle sonen.</article> <article class="defaultP" margin-top="true">§ 12 første ledd (endret) skal lyde:</article><article class="legalP" id="kapittel-1-ledd-2">Elektroniske meldinger sendt til Fiskeridirektoratet i henhold til denne forskrift blir elektronisk validert når de mottas av norsk FMC. Deretter blir mottatte meldinger automatisk bekreftet med returmelding med meldingsidentifikasjonen RET, jf. fjerde ledd. Returmeldingen sendes fra Fiskeridirektoratet til flaggstatens kontrollsenter, som umiddelbart skal videresende returmeldingen til fartøyet.</article> <article class="defaultP" margin-top="true">§ 12 andre til fjerde ledd (ny) skal lyde:</article><article class="legalP" id="kapittel-1-ledd-3">Dersom en elektronisk melding sendt til Fiskeridirektoratet i henhold til denne forskrift er mottatt uten feil vil returmeldingen angi meldingsstatus ACK (godkjent).</article><article class="legalP" id="kapittel-1-ledd-4">Rapporteringsforpliktelsene etter denne forskrift anses ikke som oppfylt før den enkelte melding er bekreftet mottatt av Fiskeridirektoratet med returmelding som angir meldingsstatus ACK (godkjent). Den ansvarshavende om bord i fartøyet skal derfor umiddelbart etter sendt melding forvisse seg om at det er mottatt en returmelding som angir meldingsstatus ACK (godkjent) fra Fiskeridirektoratet for hver av meldingene som er sendt til Fiskeridirektoratet etter denne forskrift.</article><article class="legalP" id="kapittel-1-ledd-5">Dersom den elektroniske meldingen er mottatt med feil og returmeldingen angir meldingsstatus NAK (ikke godkjent), eller den elektroniske meldingen ikke bekreftes med en returmelding, må den ansvarshavende om bord i fartøyet umiddelbart rette eventuelle feil i meldingen og sende den elektroniske meldingen på nytt til Fiskeridirektoratet via flaggstatens kontrollsenter. Dersom det ikke lar seg gjøre å sende meldingen på nytt eller det fremdeles ikke mottas en returmelding med meldingsstatus ACK (godkjent), må den ansvarshavende om bord i fartøyet umiddelbart gjennomføre nødvendige tiltak for å oppfylle rapporteringsplikten eller avklare midlertidige løsninger med norsk FMC. For å oppfylle rapporteringsplikten skal ansvarshavende om bord først ta kontakt med flaggstatens kontrollsenter for nødvendig bistand i kontakt med norsk FMC. Deretter skal ansvarshavende om bord ta kontakt med norsk FMC direkte på telefon +47&#xa0;55&#xa0;23&#xa0;83&#xa0;36 eller e-post fmc@fiskeridir.no.</article> <article class="defaultP" margin-top="true">§ 12 nåværende andre og tredje ledd blir nytt femte og sjette ledd.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-23-176/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>