<!DOCTYPE html><html lang="nb"><head><title>Forskrift om overgangsordning for krav til kjønnssammensetning i styret i foretak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-20-2131</dd><dt class="dokid">DokumentID</dt><dd class="dokid">LTI/forskrift/2023-12-20-2131</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="basedOn">Hjemmel</dt><dd class="basedOn"><ul><li>lov/2023-12-20-114</li></ul></dd><dt class="dateOfPublication">Kunngjort</dt><dd class="dateOfPublication">2023-12-20 14:15</dd><dt class="journalNumber">Journalnummer</dt><dd class="journalNumber">2023-1514</dd><dt class="title">Tittel</dt><dd class="title">Forskrift om overgangsordning for krav til kjønnssammensetning i styret i foretak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. desember 2023 med hjemmel i lov 20. desember 2023 nr. 114 om endringer i foretakslovgivningen mv. (kjønnssammensetning i styret) del X nr. 2. Fremmet av Nærings- og fiskeridepartementet.</dd><dt class="refid">RefID</dt><dd class="refid">forskrift/2023-12-20-2131</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overgangsordning for krav til kjønnssammensetning i styret i foretak<ul class="tocSubUl"><li>§ 1. Styret i selskaper</li><li>§ 2. Styret i aksjeselskaper</li><li>§ 3. Styret i allmennaksjeselskaper</li><li>§ 4. Styret i stiftelser</li><li>§ 5. Styret i boligbyggelag</li><li>§ 6. Styret i samvirkeforetak</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-20-2131" id="dokument"><h1>Forskrift om overgangsordning for krav til kjønnssammensetning i styret i foretak</h1><article class="legalArticle" data-lovdata-URL="LTI/forskrift/2023-12-20-2131/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Styret i selskaper</span></h2><article class="legalP" id="paragraf-1-ledd-1">Frem til 1. juli 2028 gjelder følgende overgangsregler til lov 21. juni 1985 nr. 83 om ansvarlige selskaper og kommandittselskaper (selskapsloven) § 2-13a og § 2-13b:<ul class="defaultList"><li data-li-identifier="1." data-name="1."><article class="listArticle" id="paragraf-1-ledd-1-punkt-1"><article class="legalP" id="paragraf-1-ledd-1-punkt-1-ledd-1">I selskaper der samtlige deltakere er juridiske personer, og som på balansedagen for årsregnskapet har samlede drifts- og finansinntekter som er større enn 100 millioner kroner, skal styret være sammensatt i samsvar med selskapsloven § 2-13a annet og tredje ledd senest 31. desember 2024.</article></article></li><li data-li-identifier="2." data-name="2."><article class="listArticle" id="paragraf-1-ledd-1-punkt-2"><article class="legalP" id="paragraf-1-ledd-1-punkt-2-ledd-1">I selskaper der samtlige deltakere er juridiske personer, som har flere enn 50 ansatte og som ikke er omfattet av nr. 1, skal styret være sammensatt i samsvar med selskapsloven § 2-13a annet og tredje ledd senest 30. juni 2025.</article></article></li><li data-li-identifier="3." data-name="3."><article class="listArticle" id="paragraf-1-ledd-1-punkt-3"><article class="legalP" id="paragraf-1-ledd-1-punkt-3-ledd-1">I selskaper der samtlige deltakere er juridiske personer, som har flere enn 30 ansatte og som ikke er omfattet av nr. 1 eller 2, skal styret være sammensatt i samsvar med selskapsloven § 2-13a annet og tredje ledd senest 30. juni 2026.</article></article></li><li data-li-identifier="4." data-name="4."><article class="listArticle" id="paragraf-1-ledd-1-punkt-4"><article class="legalP" id="paragraf-1-ledd-1-punkt-4-ledd-1">I selskaper der samtlige deltakere er juridiske personer, som på balansedagen for årsregnskapet har samlede drifts- og finansinntekter som er større enn 70 millioner kroner og som ikke er omfattet av nr. 1 til 3, skal styret være sammensatt i samsvar med selskapsloven § 2-13a annet og tredje ledd senest 30. juni 2027.</article></article></li><li data-li-identifier="5." data-name="5."><article class="listArticle" id="paragraf-1-ledd-1-punkt-5"><article class="legalP" id="paragraf-1-ledd-1-punkt-5-ledd-1">I selskaper hvor styremedlemmer skal velges av og blant de ansatte gjelder kravene i selskapsloven § 2-13b fra første ordinære valg etter datoene i nr. 1 til 4.</article></article></li></ul></article></article><article class="legalArticle" data-lovdata-URL="LTI/forskrift/2023-12-20-2131/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Styret i aksjeselskaper</span></h2><article class="legalP" id="paragraf-2-ledd-1">Frem til 1. juli 2028 gjelder følgende overgangsregler til lov 13. juni 1997 nr. 44 om aksjeselskaper (aksjeloven) § 6-11a og § 6-11b:<ul class="defaultList"><li data-li-identifier="1." data-name="1."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">I aksjeselskaper som på balansedagen for årsregnskapet har samlede drifts- og finansinntekter som er større enn 100 millioner kroner, skal styret være sammensatt i samsvar med aksjeloven § 6-11a annet og tredje ledd senest 31. desember 2024.</article></article></li><li data-li-identifier="2." data-name="2."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">I aksjeselskaper som på balansedagen for årsregnskapet har flere enn 50 ansatte, og som ikke er omfattet av nr. 1, skal styret være sammensatt i samsvar med aksjeloven § 6-11a annet og tredje ledd senest 30. juni 2025.</article></article></li><li data-li-identifier="3." data-name="3."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">I aksjeselskaper som på balansedagen for årsregnskapet har flere enn 30 ansatte, og som ikke er omfattet av nr. 1 eller 2, skal styret være sammensatt i samsvar med aksjeloven § 6-11a annet og tredje ledd senest 30. juni 2026.</article></article></li><li data-li-identifier="4." data-name="4."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">I aksjeselskaper som på balansedagen for årsregnskapet har samlede drifts- og finansinntekter som er større enn 70 millioner kroner, og som ikke er omfattet av nr. 1 til 3, skal styret være sammensatt i samsvar med aksjeloven § 6-11a annet og tredje ledd senest 30. juni 2027.</article></article></li><li data-li-identifier="5." data-name="5."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">I aksjeselskaper hvor styremedlemmer skal velges av og blant de ansatte gjelder kravene i aksjeloven § 6-11b fra første ordinære valg etter datoene i nr. 1 til 4.</article></article></li></ul></article></article><article class="legalArticle" data-lovdata-URL="LTI/forskrift/2023-12-20-2131/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Styret i allmennaksjeselskaper</span></h2><article class="legalP" id="paragraf-3-ledd-1">Frem til 1. januar 2025 gjelder følgende overgangsregler til lov 13. juni 1997 nr. 45 om allmennaksjeselskaper (allmennaksjeloven) § 6-11b:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">I allmennaksjeselskaper med flere enn 200 ansatte hvor styremedlemmer skal velges av og blant de ansatte, gjelder kravene i allmennaksjeloven § 6-11b annet ledd fra førstkommende ordinære valg.</article></article></li></ul></article></article><article class="legalArticle" data-lovdata-URL="LTI/forskrift/2023-12-20-2131/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Styret i stiftelser</span></h2><article class="legalP" id="paragraf-4-ledd-1">Frem til 1. juli 2025 gjelder følgende overgangsregler til lov 15. juni 2001 nr. 59 om stiftelser (stiftelsesloven) § 27a og § 27b:<ul class="defaultList"><li data-li-identifier="1." data-name="1."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">I stiftelser som er næringsdrivende eller som har utdeling som formål, eller der staten, en fylkeskommune eller kommune skal oppnevne ett eller flere styremedlemmer, skal styret være sammensatt i samsvar med stiftelsesloven § 27a senest 30. juni 2025. Når staten, en fylkeskommune eller kommune oppnevner deler av styret i en stiftelse, skal disse styremedlemmene likevel oppfylle kravene i stiftelsesloven § 27a fra 1. januar 2024.</article></article></li><li data-li-identifier="2." data-name="2."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">I stiftelser hvor styremedlemmer skal velges av og blant de ansatte gjelder kravene i stiftelsesloven § 27b fra første ordinære valg etter 30. juni 2025.</article></article></li></ul></article><article class="legalP" id="paragraf-4-ledd-2">Første ledd gjelder ikke når staten, en fylkeskommune eller en kommune oppnevner hele styret i en stiftelse. I stiftelser som nevnt i første punktum med flere enn 200 ansatte hvor styremedlemmer skal velges av og blant de ansatte, gjelder kravene i stiftelsesloven § 27b tredje ledd fra førstkommende ordinære valg.</article></article><article class="legalArticle" data-lovdata-URL="LTI/forskrift/2023-12-20-2131/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Styret i boligbyggelag</span></h2><article class="legalP" id="paragraf-5-ledd-1">Frem til 1. juli 2028 gjelder følgende overgangsregler til lov 6. juni 2003 nr. 38 om bustadbyggjelag (bustadbyggjelagslova) § 6-4a og § 6-4b:<ul class="defaultList"><li data-li-identifier="1." data-name="1."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">I boligbyggelag som på balansedagen for årsregnskapet har samlede drifts- og finansinntekter som er større enn 100 millioner kroner, skal styret være sammensatt i samsvar med bustadbyggjelagslova § 6-4a annet og tredje ledd senest 31. desember 2024.</article></article></li><li data-li-identifier="2." data-name="2."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">I boligbyggelag som på balansedagen for årsregnskapet har flere enn 50 ansatte eller flere enn 500 andelseiere, og som ikke er omfattet av nr. 1, skal styret være sammensatt i samsvar med bustadbyggjelagslova § 6-4a annet og tredje ledd senest 30. juni 2025.</article></article></li><li data-li-identifier="3." data-name="3."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">I boligbyggelag som på balansedagen for årsregnskapet har flere enn 30 ansatte, og som ikke er omfattet av nr. 1 eller 2, skal styret være sammensatt i samsvar med bustadbyggjelagslova § 6-4a annet og tredje ledd senest 30. juni 2026.</article></article></li><li data-li-identifier="4." data-name="4."><article class="listArticle" id="paragraf-5-ledd-1-punkt-4"><article class="legalP" id="paragraf-5-ledd-1-punkt-4-ledd-1">I boligbyggelag som på balansedagen for årsregnskapet har samlede drifts- og finansinntekter som er større enn 70 millioner kroner, og som ikke er omfattet av nr. 1 til 3, skal styret være sammensatt i samsvar med bustadbyggjelagslova § 6-4a annet og tredje ledd senest 30. juni 2027.</article></article></li><li data-li-identifier="5." data-name="5."><article class="listArticle" id="paragraf-5-ledd-1-punkt-5"><article class="legalP" id="paragraf-5-ledd-1-punkt-5-ledd-1">I boligbyggelag hvor styremedlemmer skal velges av og blant de ansatte gjelder kravene i bustadbyggjelagslova § 6-4b fra første ordinære valg etter datoene i nr. 1 til 4.</article></article></li></ul></article><article class="legalP" id="paragraf-5-ledd-2">Første ledd gjelder ikke for boligbyggelag med flere enn 1&#xa0;000 andelseiere. I boligbyggelag med flere enn 1&#xa0;000 andelseiere og flere enn 200 ansatte hvor styremedlemmer skal velges av og blant de ansatte, gjelder kravene i bustadbyggjelagslova § 6-4b annet ledd fra førstkommende ordinære valg.</article></article><article class="legalArticle" data-lovdata-URL="LTI/forskrift/2023-12-20-2131/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Styret i samvirkeforetak</span></h2><article class="legalP" id="paragraf-6-ledd-1">Frem til 1. juli 2028 gjelder følgende overgangsregler til lov 29. juni 2007 nr. 81 om samvirkeforetak (samvirkelova) § 69 og § 69a:<ul class="defaultList"><li data-li-identifier="1." data-name="1."><article class="listArticle" id="paragraf-6-ledd-1-punkt-1"><article class="legalP" id="paragraf-6-ledd-1-punkt-1-ledd-1">I samvirkeforetak som på balansedagen for årsregnskapet har samlede drifts- og finansinntekter som er større enn 100 millioner kroner, skal styret være sammensatt i samsvar med samvirkelova § 69 annet og tredje ledd senest 31. desember 2024.</article></article></li><li data-li-identifier="2." data-name="2."><article class="listArticle" id="paragraf-6-ledd-1-punkt-2"><article class="legalP" id="paragraf-6-ledd-1-punkt-2-ledd-1">I samvirkeforetak som på balansedagen for årsregnskapet har flere enn 50 ansatte eller flere enn 500 medlemmer, og som ikke er omfattet av nr. 1, skal styret være sammensatt i samsvar med samvirkelova § 69 annet og tredje ledd senest 30. juni 2025.</article></article></li><li data-li-identifier="3." data-name="3."><article class="listArticle" id="paragraf-6-ledd-1-punkt-3"><article class="legalP" id="paragraf-6-ledd-1-punkt-3-ledd-1">I samvirkeforetak som på balansedagen for årsregnskapet har flere enn 30 ansatte, og som ikke er omfattet av nr. 1 eller 2, skal styret være sammensatt i samsvar med samvirkelova § 69 annet og tredje ledd senest 30. juni 2026.</article></article></li><li data-li-identifier="4." data-name="4."><article class="listArticle" id="paragraf-6-ledd-1-punkt-4"><article class="legalP" id="paragraf-6-ledd-1-punkt-4-ledd-1">I samvirkeforetak som på balansedagen for årsregnskapet har samlede drifts- og finansinntekter som er større enn 70 millioner kroner, og som ikke er omfattet av nr. 1 til 3, skal styret være sammensatt i samsvar med samvirkelova § 69 annet og tredje ledd senest 30. juni 2027.</article></article></li><li data-li-identifier="5." data-name="5."><article class="listArticle" id="paragraf-6-ledd-1-punkt-5"><article class="legalP" id="paragraf-6-ledd-1-punkt-5-ledd-1">I samvirkeforetak hvor styremedlemmer skal velges av og blant de ansatte gjelder kravene i samvirkelova § 69a fra første ordinære valg etter datoene i nr. 1 til 4.</article></article></li></ul></article><article class="legalP" id="paragraf-6-ledd-2">Første ledd gjelder ikke for samvirkeforetak med flere enn 1&#xa0;000 medlemmer. Utgjør ett av kjønnene mindre enn fem prosent av det samlede antallet fysiske personer som er medlemmer i slikt foretak på valgtidspunktet, skal styret likevel være sammensatt i samsvar med samvirkelova § 69 annet og tredje ledd senest 31. desember 2024. I samvirkeforetak med flere enn 200 ansatte hvor styremedlemmer skal velges av og blant de ansatte, gjelder kravene i samvirkelova § 69a annet ledd fra førstkommende ordinære valg.</article></article><article class="legalArticle" data-lovdata-URL="LTI/forskrift/2023-12-20-2131/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 1. januar 2024.</article></article></main></body></html>