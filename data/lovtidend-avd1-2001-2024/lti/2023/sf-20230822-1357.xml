<!DOCTYPE html><html lang="nb"><head><title>Forskrift om endring i forskrift om regulering av fisket etter makrell i 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-22-1357</dd><dt class="dokid">DokumentID</dt><dd class="dokid">LTI/forskrift/2023-08-22-1357</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2023-08-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-12-21-2448</li></ul></dd><dt class="basedOn">Hjemmel</dt><dd class="basedOn"><ul><li>forskrift/2022-12-21-2448/§28</li><li>lov/2008-06-06-37/§11</li><li>lov/2008-06-06-37/§12</li><li>lov/2008-06-06-37/§13</li><li>lov/2008-06-06-37/§14</li><li>lov/2008-06-06-37/§16</li><li>lov/2008-06-06-37/§27</li><li>lov/2008-06-06-37/§36</li><li>lov/2008-06-06-37/§37</li><li>lov/2008-06-06-37/§59</li><li>lov/1999-03-26-15/§12</li><li>lov/1999-03-26-15/§20</li><li>lov/1999-03-26-15/§21</li><li>forskrift/2000-02-11-99</li></ul></dd><dt class="dateOfPublication">Kunngjort</dt><dd class="dateOfPublication">2023-08-28 14:20</dd><dt class="journalNumber">Journalnummer</dt><dd class="journalNumber">2023-0933</dd><dt class="title">Tittel</dt><dd class="title">Forskrift om endring i forskrift om regulering av fisket etter makrell i 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 22. august 2023 med hjemmel i forskrift 21. desember 2022 nr. 2448 om regulering av fisket etter makrell i 2023 § 28.</dd><dt class="refid">RefID</dt><dd class="refid">forskrift/2023-08-22-1357</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om regulering av fisket etter makrell i 2023<ul class="tocSubUl"><li>I<ul class="tocSubUl"><li>§ 22. Kvotesamarbeidsordning for kystfartøy i lukket gruppe</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-08-22-1357" id="dokument"><h1>Forskrift om endring i forskrift om regulering av fisket etter makrell i 2023</h1><section class="section" data-name="kapI" id="kapittel-1" data-lovdata-URL="LTI/forskrift/2023-08-22-1357/KAPITTEL_1"><h2 data-text-align="center">I</h2><article class="defaultP">I forskrift 21. desember 2022 nr. 2448 om regulering av fisket etter makrell i 2023 gjøres følgende endring:</article> <article class="defaultP" margin-top="true">§ 22 (endret) skal lyde:</article><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Kvotesamarbeidsordning for kystfartøy i lukket gruppe</span></span><article class="legalP" id="kapittel-1-foreslåttparagraf-1-ledd-1">Uten hinder av forbudene i § 20 og § 21 kan to fartøy i lukket gruppe som ikke fyller vilkårene for å få tildelt strukturkvote etter forskrift 7. november nr. 1309 om spesielle kvoteordninger for kystfiskeflåten og som er under 15 meter største lengde inngå et kvotesamarbeid på følgende vilkår:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">Fiskeridirektoratet må ha mottatt skriftlig melding om kvotesamarbeid senest 1 virkedag før fisket tar til. Det må også gis melding ved endringer i kvotesamarbeidet. Pliktige meldinger skal sendes på eget skjema tilgjengelig på Fiskeridirektoratets internettsider.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Fartøyene har adgang til å delta i lukket gruppe i fisket etter makrell.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Ved kvotesamarbeid mellom ulike eiere må begge eierne ha hatt adgang til å delta i fisket med et fartøy i 2021 eller 2022 og kvotebelastet et fartøy i ett av årene. Ved kvotesamarbeid med egne fartøy må eieren ha hatt adgang til å delta i fisket med to fartøy i 2021 eller 2022 og kvotebelastet to fartøy i ett av årene.</article><article class="legalP" id="kapittel-1-foreslåttparagraf-1-ledd-1-punkt-3-ledd-2">I anvendelsen av bokstav c legges eierbegrepet i deltakerforskriften § 2 bokstav a til grunn.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Fartøyeier må stå om bord under fisket og underskrive landings- eller sluttseddel. Dersom fartøyene har ulike eiere må begge fartøyeierne stå om bord under fisket. Det skal fylles ut seddel med angivelse av hvilket fartøy som har utøvet fisket og hvilket fartøy i kvotesamarbeidet som skal kvotebelastes. Innenfor hvert enkelt fartøys kvote bestemmer fartøyeierne hvor mye av fangsten av makrell, samt bifangst, som skal føres på det enkelte fartøyet i kvotesamarbeidet. Fiskeridirektoratet kan dispensere fra kravet om at eier må stå om bord dersom: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-4-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-4-ledd-1-punkt-1-ledd-1">eier har tillitsverv i fiskeriorganisasjon eller offentlig verv, og vervet medfører at eier ikke kan stå om bord i fartøyet under utøvelse av fangst, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-4-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-4-ledd-1-punkt-2-ledd-1">eier er gravid eller har født barn for mindre enn to år siden, eller er i foreldrepermisjon, eller har omsorg for barn med langvarig sykdom, eller</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-4-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-4-ledd-1-punkt-3-ledd-1">eier er forhindret fra å stå om bord i fartøyet under utøvelse av fangst på grunn av sykdom eller skade som vil kreve langvarig rehabilitering, eller</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1-punkt-4-ledd-1">eier er i vernepliktig førstegangstjeneste.</article></article></li></ul></article><article class="legalP" id="kapittel-1-foreslåttparagraf-1-ledd-1-punkt-4-ledd-2">Der et fartøy eies av flere sammen, er det tilstrekkelig at en av disse fyller pliktene som fremgår av bokstav d første punktum.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Det passive fartøyet i kvotesamarbeidet kan ikke drive fiske eller lande fangst i den tiden fartøyene er påmeldt kvotesamarbeidet. Det er ikke adgang til å veksle mellom hvilket fartøy som er aktivt og hvilket fartøy som er passivt i kvotesamarbeidet.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Fartøy kan bare delta i ett kvotesamarbeid i løpet av kvoteåret. Ved utskiftning trer erstatningsfartøyet inn i utskiftningsfartøyets kvotesamarbeid i den utstrekning erstatningsfartøyet fyller vilkårene for dette. Deltagelse i kvotesamarbeidsordningen er ikke til hinder for deltagelse i samfiskeordningen etter høstingsforskriften § 34 flg. Et påmeldt kvotesamarbeid kan kanselleres dersom det ikke er landet fangst på hverken det aktive eller det passive fartøyet i perioden som ifølge påmelding er avsatt til kvotesamarbeid. For å kansellere et kvotesamarbeid må det sendes melding til postmottak@fiskeridir.no.</article></article></li></ul></article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-08-22-1357/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>