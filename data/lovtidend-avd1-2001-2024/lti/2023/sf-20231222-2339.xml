<!DOCTYPE html><html lang="nb"><head><title>Forskrift om endring i forskrift om fartsskriververksteder</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-22-2339</dd><dt class="dokid">DokumentID</dt><dd class="dokid">LTI/forskrift/2023-12-22-2339</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2024-01-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-09-26-1467</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>lov/1965-06-18-4/§14</li><li>lov/1965-06-18-4/§19b</li><li>lov/1965-06-18-4/§20</li><li>lov/1965-06-18-4/§21</li><li>lov/1965-06-18-4/§32</li><li>lov/1965-06-18-4/§36</li><li>lov/1965-06-18-4/§43a</li><li>forskrift/2018-05-04-704</li></ul></dd><dt class="dateOfPublication">Kunngjort</dt><dd class="dateOfPublication">2023-12-29 15:05</dd><dt class="journalNumber">Journalnummer</dt><dd class="journalNumber">2023-1619</dd><dt class="title">Tittel</dt><dd class="title">Forskrift om endring i forskrift om fartsskriververksteder</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 22. desember 2023 med hjemmel i lov 18. juni 1965 nr. 4 om vegtrafikk (vegtrafikkloven) § 13 fjerde ledd, § 14, § 19b, § 20, § 21 annet ledd, § 32, § 36 og § 43a, jf. delegeringsvedtak 4. mai 2018 nr. 704.</dd><dt class="refid">RefID</dt><dd class="refid">forskrift/2023-12-22-2339</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fartsskriververksteder<ul class="tocSubUl"><li>I<ul class="tocSubUl"><li>§ 2. Virkeområde</li><li>§ 3. Godkjenning av fartsskriververksted</li><li>§ 4. Krav til lokaler</li><li>§ 6. Plomberingsverktøy</li><li>§ 7. Krav til utstyr for datahåndtering</li><li>§ 10. Krav til skikkethet</li><li>§ 11. Elektronisk register</li><li>§ 13. Sikkerhetsrelaterte plikter for fartsskriververksted</li><li>§ 14. Krav til etablering og ajourhold av kvalitetsstyringssystem</li><li>§ 15. Utforming og innhold av kvalitetsstyringssystemet</li><li>§ 16. Dokumentasjon</li><li>§ 17. Krav og rutiner vedrørende verkstedkort</li><li>§ 18. Verkstedkort i kvalitetsstyringssystemet</li><li>§ 19. Krav til habilitet</li><li>§ 20. Øvrige plikter</li><li>§ 21. Gjennomføring av arbeid og kontroll med fartsskriver</li><li>§ 23. Dokumentasjon</li><li>§ 24. Reparasjon</li><li>§ 25. Tilsyn</li><li>§ 29. Overgangsordninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-22-2339" id="dokument"><h1>Forskrift om endring i forskrift om fartsskriververksteder</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-22-2339/KAPITTEL_1"><h2 data-text-align="center">I</h2><article class="defaultP">I forskrift 26. september 2018 nr. 1467 om fartsskriververksteder gjøres følgende endringer:</article> <article class="defaultP" margin-top="true">§ 1 skal lyde:</article><article class="legalP" id="kapittel-1-ledd-1">EØS-avtalen vedlegg VII nr. 1 (direktiv 2005/36/EF endret ved direktiv 2006/100/EF, forordning (EF) nr. 1430/2007, forordning (EF) nr. 755/2008, forordning (EF) nr. 279/2009, forordning (EU) nr. 213/2011, forordning (EU) nr. 623/2012, direktiv 2013/25/EU, direktiv 2013/55/EU og forordning (EU) 2015/983) og vedlegg XIII nr. 19ac (forordning (EU) 2016/403), nr. 21 (forordning (EØF) nr. 3821/85 som endret ved forordning (EØF) nr. 3314/90, forordning (EØF) nr. 3572/90, forordning (EØF) nr. 3688/92, forordning (EF) nr. 2479/95, forordning (EF) nr. 1056/97, forordning (EF) nr. 2135/98, forordning (EF) nr. 1360/2002, forordning (EF) nr. 432/2004, forordning (EF) nr. 561/2006, forordning (EF) nr. 1791/2006, forordning (EF) nr. 68/2009, forordning (EU) nr. 1266/2009, forordning (EU) nr. 517/2013, forordning (EU) nr. 1161/2014 og forordning (EU) 2016/130), nr. 21a (direktiv 2006/22/EF som endret ved direktiv 2009/4/EF, direktiv 2009/5/EF og forordning (EU) 2016/403), nr. 21b (forordning (EU) nr. 165/2014, som endret ved forordning (EU) 2020/1054), nr. 21ba (forordning (EU) 2016/68, som endret ved forordning (EU) 2017/1503), nr. 21bb (forordning (EU) 2016/799, som endret ved forordning (EU) 2018/502, forordning (EU) 2020/158 og forordning (EU) 2021/1228), nr. 24e (forordning (EF) nr. 561/2006 som endret ved forordning (EF) nr. 1073/2009, forordning (EU) nr. 165/2014 og forordning (EU) 2020/1054), nr. 24eb (forordning (EU) nr. 581/2010) og nr. 21bc (forordning (EU) 2017/548).</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-1-ledd-1">Forskriften gjelder enhver virksomhet og person som skal utføre arbeid med fartsskrivere og tilhørende komponenter, jf. § 3.</article></article> <article class="defaultP" margin-top="true">Gjeldende § 3 oppheves.</article> <article class="defaultP" margin-top="true">Nåværende § 4 blir ny § 3 og skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Godkjenning av fartsskriververksted</span></span><article class="legalP" id="kapittel-1-foreslåttparagraf-2-ledd-1">Statens vegvesen gir verksted som oppfyller vilkårene i dette kapitlet godkjenning til å installere, aktivere, kalibrere, etterprøve, kontrollere og reparere fartsskrivere og tilhørende komponenter.</article><article class="legalP" id="kapittel-1-foreslåttparagraf-2-ledd-2">Godkjent fartsskriververksted har krav på å få utstedt godkjenningsskilt og godkjenningsbevis. Godkjenningsskiltet skal være plassert godt synlig for publikum.</article><article class="legalP" id="kapittel-1-foreslåttparagraf-2-ledd-3">Statens vegvesen registrerer opplysninger om verksted i sitt elektroniske register.</article></article> <article class="defaultP" margin-top="true">Gjeldende § 5 blir ny § 4 og skal lyde:</article><article class="futureLegalArticle" data-name="§4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Krav til lokaler</span></span><article class="legalP" id="kapittel-1-foreslåttparagraf-3-ledd-1">Lokaler som skal benyttes av godkjent fartsskriververksted etter denne forskriften skal være egnet til formålet og ha nødvendige tillatelser.</article><article class="legalP" id="kapittel-1-foreslåttparagraf-3-ledd-2">Ambulerende verkstedsvirksomhet (verkstedvirksomhet utøvd utenfor virksomhetens lokaler) kan finne sted, men kun hvis de krav som følger av forordningen og denne forskrift ivaretas.</article><article class="legalP" id="kapittel-1-foreslåttparagraf-3-ledd-3">Statens vegvesen fastsetter nærmere vilkår for adgangen til å utføre ambulerende verkstedvirksomhet, herunder til omfanget, kompetanse, lokasjoner, verktøy og utstyr.</article></article> <article class="defaultP" margin-top="true">Gjeldende § 6 blir ny § 5.</article> <article class="defaultP" margin-top="true">Gjeldende § 7 blir ny § 6 og skal lyde:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Plomberingsverktøy</span></span><article class="legalP" id="kapittel-1-foreslåttparagraf-4-ledd-1">Plombering skal foretas med plomberingsverktøy godkjent av Statens vegvesen. Godkjent fartsskriververksted tildeles plombenummer av Statens vegvesen. Fartsskriververksted skal på forespørsel fra Statens vegvesen oppgi hvor mange plomberingsverktøy det har. Tap eller tyveri av plomberingsverktøy skal meldes fra skriftlig til Statens vegvesen.</article><article class="legalP" id="kapittel-1-foreslåttparagraf-4-ledd-2">Plomberingsverktøy skal oppbevares nedlåst i sikkerhetsskap eller lignende i tilknytning til verkstedet når det ikke er i bruk.</article></article> <article class="defaultP" margin-top="true">Gjeldende § 8 blir ny § 7 og skal lyde:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til utstyr for datahåndtering</span></span><article class="legalP" id="kapittel-1-foreslåttparagraf-5-ledd-1">Verkstedets datautstyr skal kunne behandle data fra fartsskriveren og verkstedkortet i henhold til forordning (EØF) nr. 3821/85 vedlegg IB, tillegg 7 og forordning (EU) 165/2014 artikkel 7. Dataoverføring skal skje på en slik måte at sikkerhetselementene som beskytter dataenes integritet og ekthet er intakte.</article></article> <article class="defaultP" margin-top="true">Gjeldende § 9 blir ny § 8. Det gjøres følgende endringer i § 8 første ledd:</article><article class="legalP" id="kapittel-1-ledd-2">Godkjent fartsskriververksted skal ha en ansvarlig leder og stedfortreder. Ansvarlig leder skal være heltidsbeskjeftiget og oppfylle kompetansekravene til mekaniker etter § 9.</article> <article class="defaultP" margin-top="true">Gjeldende § 10 blir ny § 9.</article> <article class="defaultP" margin-top="true">Gjeldende § 11 blir ny § 10 og skal lyde:</article><article class="futureLegalArticle" data-name="§10" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Krav til skikkethet</span></span><article class="legalP" id="kapittel-1-foreslåttparagraf-6-ledd-1">Virksomhet som søker om godkjenning, må godtgjøre med ordinær politiattest at dens ansvarlige leder og stedfortreder har slik vandel at de finnes skikket til å ivareta fartsskriververkstedets plikter og krav. Straff for uriktig forklaring til offentlig myndighet, dokumentfalsk, vinningslovbrudd eller økonomisk kriminalitet vil særlig kunne medføre at ansvarlig leder eller stedfortreder ikke anses skikket.</article><article class="legalP" id="kapittel-1-foreslåttparagraf-6-ledd-2">Politiattesten som fremlegges kan ikke være eldre enn 3 måneder.</article></article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Elektronisk register</span></span><article class="legalP" id="kapittel-1-foreslåttparagraf-7-ledd-1">Statens vegvesen registrerer opplysninger, herunder personopplysninger, om ansvarlige ledere, stedfortredere og mekanikere i sitt elektroniske register i forbindelse med søknader, godkjenninger, tilsyn og reaksjoner.</article></article> <article class="defaultP" margin-top="true">Gjeldende § 13 oppheves.</article> <article class="defaultP" margin-top="true">Nåværende § 14 blir ny § 13 og skal lyde:</article><article class="futureLegalArticle" data-name="§13" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Sikkerhetsrelaterte plikter for fartsskriververksted</span></span><article class="legalP" id="kapittel-1-foreslåttparagraf-8-ledd-1">Fartsskriververksted skal sikre at fartsskrivere, tilhørende komponenter, kjøre- og hviletidsdata og data om utført arbeid på fartsskrivere håndteres og oppbevares slik at risikoen for manipulasjon, misbruk, tap eller ødeleggelse minimeres. Kjøre- og hviletidsdata og data om utført arbeid på fartsskrivere som er lagret på den enkelte mekanikers verkstedkort og i fartsskriveren, overføres og lagres på en sikker måte i et eksternt lagringsmedium hos verkstedet. Utrangerte fartsskrivere skal håndteres slik at risikoen for uautorisert tilgang til data minimeres.</article><article class="legalP" id="kapittel-1-foreslåttparagraf-8-ledd-2">Dersom virksomheten overdras fullt ut til annet godkjent fartsskriververksted, skal data fra fartsskrivere og alle kontrollskjemaer overføres til dette verkstedet. Dersom fartsskriververkstedet opphører eller overdras fullt ut til annet verksted som ikke er godkjent fartsskriververksted, skal data fra fartsskriveren overføres til rette eier eller Statens vegvesen. Alle kontrollskjemaer skal oversendes til Statens vegvesen.</article></article> <article class="defaultP" margin-top="true">Gjeldende § 15 blir ny § 14 og skal lyde:</article><article class="futureLegalArticle" data-name="§14" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Krav til etablering og ajourhold av kvalitetsstyringssystem</span></span><article class="legalP" id="kapittel-1-foreslåttparagraf-9-ledd-1">Den som er gitt godkjenning som fartsskriververksted skal etablere og ajourholde et kvalitetsstyringssystem for fartsskriververkstedets aktiviteter knyttet til fartsskrivere slik dette er definert i denne forskrift og nærmere avgrenses i Statens vegvesens vedtak om godkjenning. Systemet skal utarbeides og ajourholdes i samarbeid med ansvarlig leder og personale.</article><article class="legalP" id="kapittel-1-foreslåttparagraf-9-ledd-2">Formålet med kvalitetsstyringssystemet er å sikre riktig kvalitet på arbeidet, at arbeid på fartsskrivere oppfyller kravene i denne forskrift og gjennom kontinuerlig forbedring bidrar til økt kundetilfredshet.</article><article class="legalP" id="kapittel-1-foreslåttparagraf-9-ledd-3">Kvalitetsstyringssystemet skal inneholde nødvendige beskrivelser, prosedyrebeskrivelser og krav til registreringer for å sikre formålet. Med prosedyrebeskrivelse menes et dokument som angir fremgangsmåten for å utføre en aktivitet eller arbeidsprosess. Med registreringer menes et dokument som beviser oppnådd resultat eller gjennomførte aktiviteter.</article><article class="legalP" id="kapittel-1-foreslåttparagraf-9-ledd-4">Ansvarlig leder plikter å føre tilsyn med at arbeidet organiseres og gjennomføres slik dette er fastsatt i kvalitetsstyringssystemet.</article></article> <article class="defaultP" margin-top="true">Gjeldende § 16 blir ny § 15 og skal lyde:</article><article class="futureLegalArticle" data-name="§15" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Utforming og innhold av kvalitetsstyringssystemet</span></span><article class="legalP" id="kapittel-1-foreslåttparagraf-10-ledd-1">Kvalitetsstyringssystemet skal minimum inneholde følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">Beskrivelse av hvordan arbeidet på fartsskrivere er organisert; hvilke roller som inngår, hvilke oppgaver (arbeidsinstruks) som er knyttet til de ulike rollene og hvem som til enhver tid innehar de ulike rollene.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">Beskrivelse av hvilke krav til kompetanse som gjelder ved tilsetting i de ulike rollene, virksomhetens plan for vedlikehold av kompetanse samt registreringer av de ansattes faktiske kompetanse.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-10-ledd-1-punkt-3"><article class="legalP" id="kapittel-1-foreslåttparagraf-10-ledd-1-punkt-3-ledd-1">Oversikt over utstyr, plombeutstyr og plombenummer som tilhører fartsskriververkstedet og prosedyrebeskrivelse for oppbevaring av plombeverktøy, installasjonsplater og annet utstyr som kan endre innstillingene til fartsskriveren.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-10-ledd-1-punkt-4"><article class="legalP" id="kapittel-1-foreslåttparagraf-10-ledd-1-punkt-4-ledd-1">Beskrivelse av hvilke tjenester virksomheten tilbyr, registreringer av eventuelle samarbeidsavtaler (utstyr og kjøp av tjenester) og prosedyrebeskrivelse for gjennomføring av arbeid på fartsskrivere.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-10-ledd-1-punkt-5"><article class="legalP" id="kapittel-1-foreslåttparagraf-10-ledd-1-punkt-5-ledd-1">Prosedyrebeskrivelse for og registreringer av kontroll med kvaliteten på utført arbeid.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-10-ledd-1-punkt-6"><article class="legalP" id="kapittel-1-foreslåttparagraf-10-ledd-1-punkt-6-ledd-1">Prosedyrebeskrivelse for og registreringer av kalibrering og periodisk vedlikehold av utstyr, herunder registreringer av nødvendige sertifikater og godkjenningsattester for teknisk utstyr.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-10-ledd-1-punkt-7"><article class="legalP" id="kapittel-1-foreslåttparagraf-10-ledd-1-punkt-7-ledd-1">Prosedyrebeskrivelse for behandling av elektroniske data tilknyttet fartsskriveren.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-10-ledd-1-punkt-8"><article class="legalP" id="kapittel-1-foreslåttparagraf-10-ledd-1-punkt-8-ledd-1">Prosedyrebeskrivelse for sikring av habiliteten ved arbeid på og kontroll av fartsskriver.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-10-ledd-1-punkt-9"><article class="legalP" id="kapittel-1-foreslåttparagraf-10-ledd-1-punkt-9-ledd-1">Prosedyrebeskrivelse for og registeringer av avvikshåndtering.</article></article></li></ul></article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-11-ledd-1">Kvalitetsstyringssystemet skal dokumenteres skriftlig. Dokumentasjonen skal til enhver tid være tilgjengelig for tilsynsmyndigheten og fartsskriververkstedets ansatte. Nødvendige sertifikater og godkjenningsattester for teknisk utstyr fra utstyrsfabrikanten eller fra kompetent uavhengig laboratorium skal ligge ved.</article></article> <article class="defaultP" margin-top="true">§ 17 skal lyde:</article><article class="futureLegalArticle" data-name="§17" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Krav og rutiner vedrørende verkstedkort</span></span><article class="legalP" id="kapittel-1-foreslåttparagraf-12-ledd-1">Statens vegvesen utsteder verkstedkort med PIN-kode som definert i forordning (EU) nr. 165/2014 artikkel 2. Søknad om verkstedkort skal skrives på fastsatt skjema, og gyldig legitimasjon skal fremlegges. Verkstedkort skal bare utstedes til godkjent fartsskriververksted (korteier), og skal bare benyttes av mekaniker (kortbruker) utpekt av verkstedet. Mekaniker som arbeider for flere verksteder, skal ha ett verkstedkort for hvert verksted. Verkstedkort er kun tillatt brukt når det er gyldig etter denne forskriften. Verkstedkortets gyldighetstid er ett år.</article><article class="legalP" id="kapittel-1-foreslåttparagraf-12-ledd-2">Korteier og kortbruker er ansvarlig for at kortet brukes i overensstemmelse med forordning (EU) 2016/799 og forordning (EØF) nr. 3821/85 vedlegg IB. Kort og PIN-kode må oppbevares atskilt og på en sikker måte. PIN-koden er personlig for kortbruker og skal ikke oppgis til andre, heller ikke andre på verkstedet. Kortbruker er ansvarlig for at verken kort eller kode kommer uvedkommende i hende. Verkstedkortet skal oppbevares nedlåst i sikkerhetsskap eller lignende i tilknytning til verkstedet når det ikke er i bruk. Verkstedkort kan tas ut fra verkstedet ved ambulerende verkstedsvirksomhet jf. § 5 annet ledd og ved behov for gjennomføring av nødreparasjon langs veg.</article><article class="legalP" id="kapittel-1-foreslåttparagraf-12-ledd-3">Verkstedkort utstedt på grunnlag av uriktige opplysninger skal tilbakekalles av Statens vegvesen. Statens vegvesen kan også vedta tilbakekall av verkstedkort ved bruk av en annens verkstedkort, forfalskning av verkstedkort, eller annen bruk i strid med denne forskriften.</article><article class="legalP" id="kapittel-1-foreslåttparagraf-12-ledd-4">Kortbruker skal rapportere til ansvarlig leder ved fartsskriververkstedet dersom det er mistanke om at kortet er blitt misbrukt. Skadet eller på annen måte defekt kort skal korteier eller bruker returnere til Statens vegvesen uten ugrunnet opphold. Er kortet tapt, stjålet eller misbrukt, skal korteier eller bruker uten ugrunnet opphold melde fra om dette til Statens vegvesen. Verkstedkort som er meldt tapt eller stjålet og som gjenfinnes skal ikke brukes. Unntak gjelder dersom det registreres ved Statens vegvesen at kortet er kommet tilbake til rette korteier eller kortbruker, og det ikke er blitt utstedt et erstatningskort.</article><article class="legalP" id="kapittel-1-foreslåttparagraf-12-ledd-5">Kortbruker er ansvarlig for nedlastingen og de nedlastete data fra kortet inntil data er overført til fartsskriververkstedet, jf. § 14. Dersom kortbruker slutter hos vedkommende verksted, eller verkstedet slutter sin virksomhet med fartsskrivere, skal kortbruker eller korteier returnere verkstedkort uten PIN-kode til Statens vegvesen.</article><article class="legalP" id="kapittel-1-foreslåttparagraf-12-ledd-6">Statens vegvesen fører register over utstedte, stjålne, tapte og defekte verkstedkort.</article></article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Verkstedkort i kvalitetsstyringssystemet</span></span><article class="legalP" id="kapittel-1-foreslåttparagraf-13-ledd-1">Kvalitetsstyringssystemet skal inneholde følgende rutiner for oppbevaring og håndtering av verkstedkort:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-13-ledd-1-punkt-1"><article class="legalP" id="kapittel-1-foreslåttparagraf-13-ledd-1-punkt-1-ledd-1">Oversikt over verkstedkort med mekanikeres navn og fødselsdato, kortnummer, kortets gyldighetstid, samt dato for når kortet er tatt i bruk og eventuell inndragning</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-13-ledd-1-punkt-2"><article class="legalP" id="kapittel-1-foreslåttparagraf-13-ledd-1-punkt-2-ledd-1">at verkstedkortet bare brukes av den mekaniker som kortet er utstedt til</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-13-ledd-1-punkt-3"><article class="legalP" id="kapittel-1-foreslåttparagraf-13-ledd-1-punkt-3-ledd-1">at mekaniker som arbeider på flere verksteder, bare utfører arbeid på fartsskriver med det verkstedkortet som er utstedt til verkstedet</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-13-ledd-1-punkt-4"><article class="legalP" id="kapittel-1-foreslåttparagraf-13-ledd-1-punkt-4-ledd-1">at verkstedkortet skal låses inn og oppbevares forsvarlig når det ikke er i bruk</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-13-ledd-1-punkt-5"><article class="legalP" id="kapittel-1-foreslåttparagraf-13-ledd-1-punkt-5-ledd-1">inndragning av verkstedkort hvis mekaniker misbruker kortet, eller på annen måte ikke overholder reglene for bruk av kort eller PIN-kode</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-13-ledd-1-punkt-6"><article class="legalP" id="kapittel-1-foreslåttparagraf-13-ledd-1-punkt-6-ledd-1">tilbakelevering av sitt kort uten PIN-kode til ansvarlig leder ved arbeidsforholdets opphør</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-13-ledd-1-punkt-7"><article class="legalP" id="kapittel-1-foreslåttparagraf-13-ledd-1-punkt-7-ledd-1">at verkstedkort som verkstedet inndrar eller får tilbakelevert, jf. bokstav e) og f), straks sendes til Statens vegvesen med opplysninger om årsaken</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-13-ledd-1-punkt-8"><article class="legalP" id="kapittel-1-foreslåttparagraf-13-ledd-1-punkt-8-ledd-1">varsling av Statens vegvesen om verkstedkort som er mistet, stjålet eller defekt</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-13-ledd-1-punkt-9"><article class="legalP" id="kapittel-1-foreslåttparagraf-13-ledd-1-punkt-9-ledd-1">verkstedets oppbevaring av opplysninger om mekanikere og verkstedkort i ett år etter arbeidsforholdets opphør</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-13-ledd-1-punkt-10"><article class="legalP" id="kapittel-1-foreslåttparagraf-13-ledd-1-punkt-10-ledd-1">oppbevaring og sikring av data fra verkstedkort.</article></article></li></ul></article></article> <article class="defaultP" margin-top="true">Gjeldende § 19 oppheves.</article> <article class="defaultP" margin-top="true">Nåværende § 20 blir ny § 19 og skal lyde:</article><article class="futureLegalArticle" data-name="§19" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Krav til habilitet</span></span><article class="legalP" id="kapittel-1-foreslåttparagraf-14-ledd-1">Ansvarlig leder, stedfortreder og mekanikere i fartsskriververksted har ikke anledning til å utføre arbeid på og kontroll av fartsskriver i kjøretøy de selv eller deres nærstående eier eller råder over. De har heller ikke anledning til å utføre slikt arbeid eller kontroll på kjøretøy som kollegaer eller overordnete i verkstedet eier eller råder over.</article><article class="legalP" id="kapittel-1-foreslåttparagraf-14-ledd-2">Dersom fartsskriververkstedet utfører arbeid på fartsskriver i kjøretøy det selv eier eller på annen måte har råderett over eller har vesentlig interesse i, skal fartsskriververkstedet ha særlige rutiner som sikrer objektivitet og kvalitet i arbeidet, jf. 15 bokstav h).</article></article> <article class="defaultP" margin-top="true">Gjeldende § 21 blir ny § 20 og skal lyde:</article><article class="futureLegalArticle" data-name="§20" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Øvrige plikter</span></span><article class="legalP" id="kapittel-1-foreslåttparagraf-15-ledd-1">Ved endring av forhold som kan ha betydning for godkjenningen, herunder opphør, flytting, endring av organisasjonsnummer, bytte av ansvarlig leder eller stedfortreder samt pliktig utstyr, skal det straks gis melding til Statens vegvesen.</article><article class="legalP" id="kapittel-1-foreslåttparagraf-15-ledd-2">Ved avvikling av virksomhet skal godkjenningsskiltet leveres til Statens vegvesen.</article><article class="legalP" id="kapittel-1-foreslåttparagraf-15-ledd-3">I de tilfeller hvor det er gjennomført kontroll av kjøretøy langs veg, og kontrollmyndigheten beslutter at ytterligere kontroll skal gjøres ved fartsskriververksted, plikter fartsskriververkstedet å stille lokaler, utstyr og personell til disposisjon for å bistå kontrollmyndigheten. Fartsskriververkstedet kan fakturere kontrollmyndigheten som rekvirerte bistand vanlig timesats for arbeidet.</article></article> <article class="defaultP" margin-top="true">Gjeldende § 22 blir ny § 21 og skal lyde:</article><article class="futureLegalArticle" data-name="§21" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Gjennomføring av arbeid og kontroll med fartsskriver</span></span><article class="legalP" id="kapittel-1-foreslåttparagraf-16-ledd-1">Kalibrering, installering, etterprøving, kontroll og reparasjoner av fartsskriver skal gjennomføres i henhold til forordning (EU) 2016/799 eller (EØF) nr. 3821/85 vedlegg IB.</article></article> <article class="defaultP" margin-top="true">Nåværende § 24 blir ny § 22.</article> <article class="defaultP" margin-top="true">Gjeldende § 23 oppheves.</article> <article class="defaultP" margin-top="true">Gjeldende § 25 blir ny § 23 og skal lyde:</article><article class="futureLegalArticle" data-name="§23" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Dokumentasjon</span></span><article class="legalP" id="kapittel-1-foreslåttparagraf-17-ledd-1">Utført arbeid på fartsskriver skal registreres på et kontrollskjema godkjent av Statens vegvesen, og oppbevares i originalt eksemplar av fartsskriververkstedet i minst tre år. Skjemaet skal uten ugrunnet opphold utleveres til Statens vegvesen på skriftlig anmodning.</article><article class="legalP" id="kapittel-1-foreslåttparagraf-17-ledd-2">Ved kontroll av fartsskriver skal det kontrolleres at det på kjøretøyet ikke finnes anordninger eller programvare som kan ødelegge eller forstyrre fartsskriverens funksjon. Funn av forstyrrende anordning eller programvare på kjøretøyet eller forsøk på montering av slikt utstyr skal registreres som mangel og straks meldes til Statens vegvesen.</article></article> <article class="defaultP" margin-top="true">Gjeldende § 26 blir ny § 24 og skal lyde:</article><article class="futureLegalArticle" data-name="§24" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Reparasjon</span></span><article class="legalP" id="kapittel-1-foreslåttparagraf-18-ledd-1">Fartsskriver skal etter utført reparasjon kontrolleres i overensstemmelse med denne forskrift og de metoder angitt av produsenten av fartsskriveren eller produsentens representant. Fartsskriverens evne til å vise og registrere avstand og hastighet skal kontrolleres. Testutstyret skal trinnløst kunne generere alle hastigheter innenfor fartsskriverens visnings- og registreringsområde med en måleusikkerhet mindre enn 0,3 km/t. Fartsskriverens evne til å vise og registrere hastighet skal kontrolleres i minst tre punkter jevnt fordelt innenfor fartsskriverens visnings- og registreringsområde.</article><article class="legalP" id="kapittel-1-foreslåttparagraf-18-ledd-2">Resultatet av de utførte kontroller skal for:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-18-ledd-2-punkt-1"><article class="legalP" id="kapittel-1-foreslåttparagraf-18-ledd-2-punkt-1-ledd-1">analog fartsskriver føres på prøvediagramskive og oppbevares sammen med kontrollskjemaer i tre år</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-18-ledd-2-punkt-2"><article class="legalP" id="kapittel-1-foreslåttparagraf-18-ledd-2-punkt-2-ledd-1">digital fartsskriver og smart fartsskriver registreres på verkstedkortet, kopieres til et eksternt lagringsmedium og oppbevares i tre år</article></article></li></ul></article><article class="legalP" id="kapittel-1-foreslåttparagraf-18-ledd-3">Ved reparasjon eller utskifting av digital fartsskriver skal fartsskriververkstedet laste ned alle data fra fartsskriveren før reparasjon eller utskiftning påbegynnes. Nedlastede data skal oppbevares i et eksternt lagringsmedium i ett år og deretter destrueres. Kopi av nedlastede data sendes til transportforetaket uten ugrunnet opphold. I tilfeller hvor nedlasting ikke er teknisk mulig eller data har gått tapt skal verkstedet bekrefte dette skriftlig overfor dataenes eier med kopi til Statens vegvesen. Kopi av bekreftelsen skal fartsskriververkstedet oppbevare sammen med kontrollskjemaet i tre år.</article></article> <article class="defaultP" margin-top="true">Gjeldende § 27 blir ny § 25 og skal lyde:</article><article class="futureLegalArticle" data-name="§25" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-19-ledd-1">Statens vegvesen fører tilsyn med virksomheter og personer som det er rimelig grunn til å anta utfører godkjenningspliktig arbeid på fartsskriver, jf. § 4. Tilsynet skal ha en hyppighet og et innhold som beskrevet i forordning (EU) nr. 165/2014 artikkel 24 nr. 3 a) og b).</article><article class="legalP" id="kapittel-1-foreslåttparagraf-19-ledd-2">Fartsskriververksted plikter å gi Statens vegvesen adgang til steder og bistå slik det ellers er nødvendig for å gjennomføre tilsyn, herunder fremvise og utlevere dokumenter som angår arbeid på fartsskriver og virksomheten for øvrig. Statens vegvesen kan utføre kontroll med pågående arbeid på fartsskrivere. Dersom det er nødvendig for å gjennomføre tilsynet kan Statens vegvesen innkalle kjøretøy til kontroll.</article><article class="legalP" id="kapittel-1-foreslåttparagraf-19-ledd-3">Ved gjennomført tilsyn minst hvert annet år betales et gebyr på kroner 12&#xa0;880.</article></article> <article class="defaultP" margin-top="true">Gjeldende § 28 blir ny § 26.</article> <article class="defaultP" margin-top="true">Gjeldende § 29 blir ny § 27.</article> <article class="defaultP" margin-top="true">Gjeldende § 30 blir ny § 28.</article> <article class="defaultP" margin-top="true">Gjeldende § 31 blir ny § 29 og skal lyde:</article><article class="futureLegalArticle" data-name="§29" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Overgangsordninger</span></span><article class="legalP" id="kapittel-1-foreslåttparagraf-20-ledd-1">Fartsskriververksted godkjent før 5. januar 2024 må innen 5. januar 2025 ha på plass et kvalitetsstyringssystem i samsvar med § 14, § 15 og § 16.</article></article> <article class="defaultP" margin-top="true">Gjeldende § 32 blir ny § 30.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-22-2339/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 5. januar 2024.</article></section></main></body></html>