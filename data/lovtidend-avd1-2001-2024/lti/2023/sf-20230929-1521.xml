<!DOCTYPE html><html lang="nb"><head><title>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-29-1521</dd><dt class="dokid">DokumentID</dt><dd class="dokid">LTI/forskrift/2023-09-29-1521</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2023-10-02 kl. 24:00</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-15-1076</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li><li>forskrift/2014-08-15-1076/§23</li></ul></dd><dt class="dateOfPublication">Kunngjort</dt><dd class="dateOfPublication">2023-09-29 15:55</dd><dt class="journalNumber">Journalnummer</dt><dd class="journalNumber">2023-1053</dd><dt class="titleShort">Korttittel</dt><dd class="titleShort">Endr. i sanksjonsforskrift Ukraina (territoriell integritet mv.)</dd><dt class="title">Tittel</dt><dd class="title">Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 29. september 2023 med hjemmel i lov 16. april 2021 nr. 18 om gjennomføring av internasjonale sanksjoner (sanksjonsloven) § 2 og forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet § 23.</dd><dt class="refid">RefID</dt><dd class="refid">forskrift/2023-09-29-1521</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-29-1521" id="dokument"><h1>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-29-1521/KAPITTEL_1"><h2 data-text-align="center">I</h2><article class="defaultP">I forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet gjøres følgende endringer:</article> <article class="defaultP" margin-top="true">I § 17g gjøres følgende endringer:</article> <article class="defaultP" margin-top="true">I første ledd gjøres følgende endringer:</article><article class="legalP" id="kapittel-1-ledd-1">Det er forbudt direkte eller indirekte å kjøpe, importere eller overføre varer som genererer betydelige inntekter for Russland og dermed muliggjør Russlands handlinger som destabiliserer situasjonen i Ukraina, som oppført i vedlegg XXI, dersom de har sin opprinnelse i Russland eller eksporteres fra Russland. Med import menes i denne bestemmelsen at en vare føres inn i Norge. Forbudet gjelder ikke kjøp, import eller overføring av varer fra EU til Norge, eller kjøp eller overføring innad i Norge.</article> <article class="defaultP" margin-top="true">Nytt trettende ledd skal lyde:</article><article class="legalP" id="kapittel-1-ledd-2">Forbudet i første ledd gjelder ikke midlertidig innførsel etter vareførselsloven § 4-6 av kjøretøy som hører inn under KN-kode 8703 (biler med opptil 9 seter ment for persontransport) og som har russisk kjennemerke og er registrert i Russland, dersom ett av følgende alternativer er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Kjøretøyet eies eller benyttes av en stats diplomatiske eller konsulære stasjon, av diplomatisk eller konsulært personell, av en diplomatisk stasjons administrative eller tekniske personell, eller av familiemedlem som tilhører husstanden til noen av disse, og som nyter privilegier og immunitet i henhold til Wien-konvensjonen av 1961 om diplomatisk samkvem, eller Wien-konvensjonen av 1963 om konsulært samkvem. Tilsvarende gjelder for kjøretøy som eies eller benyttes av mellomstatlige organisasjoner eller konvensjonsorganer og deres ansatte og oppdragstakere, eller av en stats kurertjeneste.</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Kjøretøyet eies av statsborger av Norge eller et annet EØS-land med fast bosted i Russland, eller av dennes nære familiemedlem. Med nære familiemedlem menes her ektefelle, registrert partner, samboer, mindreårige eller voksne barn, og foreldre.</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Midlertidig innførsel er nødvendig av humanitære grunner, som akutt sykdom, dødsfall eller begravelse i familie i Norge eller EØS-land. Med familie menes her ektefelle, registrert partner, samboer, mindreårige eller voksne barn eller stebarn, foreldre eller steforeldre, mindreårige eller voksne barnebarn eller stebarnebarn, besteforeldre eller stebesteforeldre, og søsken eller stesøsken.</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Utenriksdepartementet har gitt tillatelse. Utenriksdepartementet kan gi slik tillatelse, på de vilkår departementet finner hensiktsmessige, i særlige tilfeller der utenrikspolitiske hensyn tilsier det.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-29-1521/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 2. oktober 2023 kl. 24:00.</article></section></main></body></html>