<!DOCTYPE html><html lang="nb"><head><title>Forskrift om endring i forskrift om lufttrafikkregler og operative prosedyrer og forskrift om krav til lufttrafikktjeneste og ytere av lufttrafikkstyrings- og flysikringstjenester (ATM/ANS) m.m.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-16-1868</dd><dt class="dokid">DokumentID</dt><dd class="dokid">LTI/forskrift/2023-11-16-1868</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Luftfartstilsynet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-14-1578</li><li>forskrift/2022-06-16-1029</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-101/§7-1</li><li>lov/1993-06-11-101/§7-4</li><li>lov/1993-06-11-101/§9-1</li><li>lov/1993-06-11-101/§15-4</li><li>forskrift/1999-12-10-1273</li></ul></dd><dt class="dateOfPublication">Kunngjort</dt><dd class="dateOfPublication">2023-11-21 14:45</dd><dt class="journalNumber">Journalnummer</dt><dd class="journalNumber">2023-1252</dd><dt class="title">Tittel</dt><dd class="title">Forskrift om endring i forskrift om lufttrafikkregler og operative prosedyrer og forskrift om krav til lufttrafikktjeneste og ytere av lufttrafikkstyrings- og flysikringstjenester (ATM/ANS) m.m.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Luftfartstilsynet 16. november 2023 med hjemmel i lov 11. juni 1993 nr. 101 om luftfart (luftfartsloven) § 7-1, § 7-4, § 9-1 og § 15-4, jf. delegeringsvedtak 10. desember 1999 nr. 1273.</dd><dt class="refid">RefID</dt><dd class="refid">forskrift/2023-11-16-1868</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om lufttrafikkregler og operative prosedyrer og forskrift om krav til lufttrafikktjeneste og ytere av lufttrafikkstyrings- og flysikringstjenester (ATM/ANS) m.m.<ul class="tocSubUl"><li>I<ul class="tocSubUl"><li>§ 18. Luftromsklassifisering når det ikke ytes flygekontrolltjeneste</li><li>§ 19. Radio- og transponderpåbudssoner</li><li>§ 22a. Fritak fra ansvar for å yte lufttrafikktjeneste</li><li>§ 22c. Flygekontrolltjeneste tilknyttet restriksjonsområder og andre soner og områder</li><li>§ 23c. Tilbakelesing av klareringer og annen informasjon</li><li>§ 23d. Fraseologi som kan benyttes mellom lufttrafikktjenesten og flygeren</li></ul></li><li>II<ul class="tocSubUl"><li>§ 4-10. Håndtering av lufttrafikktjenestemeldinger</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-11-16-1868" id="dokument"><h1>Forskrift om endring i forskrift om lufttrafikkregler og operative prosedyrer og forskrift om krav til lufttrafikktjeneste og ytere av lufttrafikkstyrings- og flysikringstjenester (ATM/ANS) m.m.</h1><section class="section" data-name="kapI" id="kapittel-1" data-lovdata-URL="LTI/forskrift/2023-11-16-1868/KAPITTEL_1"><h2 data-text-align="center">I</h2><article class="defaultP">I forskrift 14. desember 2016 nr. 1578 om lufttrafikkregler og operative prosedyrer gjøres følgende endringer:</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Luftromsklassifisering når det ikke ytes flygekontrolltjeneste</span></span><article class="legalP" id="kapittel-1-foreslåttparagraf-1-ledd-1">Når det ikke ytes flygekontrolltjeneste i en kontrollsone eller et terminalområde, endres den publiserte luftromsklassifiseringen til klasse G og radio- og transponderpåbudssone (RMZ og TMZ).</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Radio- og transponderpåbudssoner</span></span><article class="legalP" id="kapittel-1-foreslåttparagraf-2-ledd-1">Trafikkinformasjonssoner (TIZ) og trafikkinformasjonsområder (TIA) er radiopåbudssoner (RMZ). Luftfartøy som skal fly innenfor en radiopåbudssone (RMZ), skal i åpningstiden til enheten for lufttrafikktjenester etablere og opprettholde to-veis radiokommunikasjon med vedkommende enhet for lufttrafikktjenester.</article><article class="legalP" id="kapittel-1-foreslåttparagraf-2-ledd-2">Utenfor åpningstiden til enheten for lufttrafikktjenester, skal fartøysjefen sende posisjonsmeldinger blindt.</article><article class="legalP" id="kapittel-1-foreslåttparagraf-2-ledd-3">Luftrom som er klassifisert som luftromsklasse A, C eller D er transponderpåbudssoner (TMZ). Lufttrafikktjenesten kan gi unntak fra kravet om transponder i enkelttilfeller.</article></article> <article class="defaultP" margin-top="true">§ 21 oppheves.</article> <article class="defaultP" margin-top="true">§ 22a skal lyde:</article><article class="futureLegalArticle" data-name="§22a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 22a</span>. <span class="legalArticleTitle">Fritak fra ansvar for å yte lufttrafikktjeneste</span></span><article class="legalP" id="kapittel-1-foreslåttparagraf-3-ledd-1">Luftfartstilsynet kan etter søknad beslutte at lufttrafikktjenesten fritas fra ansvaret for å yte lufttrafikktjeneste i deler av luftrommet som er tilrettelagt for særskilte luftromsbrukere. Søkeren må dokumentere at det foreligger et konkret behov for fritaket, at brukerne av det aktuelle luftrommet er innforstått med konsekvensene av fritaket, og at flysikkerheten ivaretas. Lufttrafikktjenesten skal konsulteres før fritak besluttes.</article><article class="legalP" id="kapittel-1-foreslåttparagraf-3-ledd-2">Fritak etter første ledd kan gis etter en helhetlig vurdering av de hensyn som gjør seg gjeldende i saken.</article></article> <article class="defaultP" margin-top="true">§ 22b første ledd skal lyde:</article><article class="legalP" id="kapittel-1-ledd-1">Der det er aktive fareområder i kontrollert luftrom, skal flygekontrolltjenesten atskille IFR-flyginger fra fareområdene med samme atskillelse som benyttes mellom IFR-flyginger i det aktuelle luftrommet. IFR-flyginger etablert på instrumentprosedyrer som er godkjent av Luftfartstilsynet, jf. forskrift 14. desember 2021 nr. 3530 om luftromsorganisering § 25, kan likevel anses tilstrekkelig atskilt fra et aktivt fareområde dersom instrumentprosedyrens primære beskyttelsesområde ligger utenfor fareområdet.</article> <article class="defaultP" margin-top="true">§ 22c skal lyde:</article><article class="futureLegalArticle" data-name="§22c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 22c</span>. <span class="legalArticleTitle">Flygekontrolltjeneste tilknyttet restriksjonsområder og andre soner og områder</span></span><article class="legalP" id="kapittel-1-foreslåttparagraf-4-ledd-1">Der det er aktive restriksjonsområder i kontrollert luftrom, skal flygekontrolltjenesten atskille IFR-flyginger fra restriksjonsområdene og fra andre flyginger i samsvar med de restriksjoner som gjelder i tilknytning til områdene, med mindre Luftfartstilsynet har gitt tillatelse til noe annet. Det samme gjelder der det er opprettet reservert luftrom eller geografiske UAS-områder, forutsatt at disse er aktive og medfører restriksjoner for IFR-flyginger.</article><article class="legalP" id="kapittel-1-foreslåttparagraf-4-ledd-2">Flygekontrolltjenesten har ikke plikt til å atskille VFR-flyginger fra aktive restriksjonsområder, reservert luftrom eller geografiske UAS-områder i kontrollert luftrom. Flygekontrolltjenesten skal likevel gi fartøysjefen informasjon om relevante restriksjoner og tilbud om alternative flygeruter.</article></article> <article class="defaultP" margin-top="true">§ 23c skal lyde:</article><article class="futureLegalArticle" data-name="§23c" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 23c</span>. <span class="legalArticleTitle">Tilbakelesing av klareringer og annen informasjon</span></span><article class="legalP" id="kapittel-1-foreslåttparagraf-5-ledd-1">En flygeleder som har mottatt muntlige tilbakelesinger av vilkårsklareringer fra flybesetningen knyttet til bruk av rullebanen, skal i kommunikasjonen med flybesetningen bekrefte at tilbakelesingen er korrekt eller meddele at tilbakelesingen ikke er korrekt og gjenta klareringen.</article><article class="legalP" id="kapittel-1-foreslåttparagraf-5-ledd-2">Flygeren skal i kommunikasjonen med en enhet for flygeinformasjonstjeneste alltid gjenta mottatt informasjon om tilgjengeligheten av rullebanen, høydemålerinnstilling (QNH) og gjennomgangsnivå i tillegg til tildelt SSR-kode, samt klareringer som gis på vegne av flygekontrolltjenesten.</article></article> <article class="defaultP" margin-top="true">§ 23d skal lyde:</article><article class="futureLegalArticle" data-name="§23d" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 23d</span>. <span class="legalArticleTitle">Fraseologi som kan benyttes mellom lufttrafikktjenesten og flygeren</span></span><article class="legalP" id="kapittel-1-foreslåttparagraf-6-ledd-1">I tillegg til fraseologi som kan benyttes av lufttrafikktjenesten i samsvar med avsnitt 14 i kommisjonens gjennomføringsforordning (EU) nr. 923/2012, som gjennomført i forskrift 14. desember 2016 nr. 1578 om lufttrafikkregler og operative prosedyrer, kan lufttrafikktjenesten benytte fraseologi i samsvar med andre og tredje ledd.</article><article class="legalP" id="kapittel-1-foreslåttparagraf-6-ledd-2">Følgende fraseologi kan benyttes i kommunikasjon mellom flygekontrolltjenesten og flygeren (flygerens fraseologi markert med *)<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-2-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1">for rapportering av skydekke: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-1-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-1-ledd-1-punkt-1-ledd-1">NO SIGNIFICANT CLOUDS</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-2-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1">for rapportering av meteorologiske forhold: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-2-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-2-ledd-1-punkt-1-ledd-1">WIND SHEAR FORECAST</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-2-ledd-1-punkt-2"><article class="legalP" id="kapittel-1-foreslåttparagraf-6-ledd-2-punkt-2-ledd-1-punkt-2-ledd-1">WIND SHEAR FORECAST AND REPORTED</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-2-ledd-1-punkt-3"><article class="legalP" id="kapittel-1-foreslåttparagraf-6-ledd-2-punkt-2-ledd-1-punkt-3-ledd-1">WIND SHEAR REPORTED</article></article></li></ul></article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-2-punkt-3"><article class="legalP" id="kapittel-1-foreslåttparagraf-6-ledd-2-punkt-3-ledd-1">for avslutning av reiseplan: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-3-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-3-ledd-1-punkt-1-ledd-1">*CLOSING FLIGHT PLAN AT (tid)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-3-ledd-1-punkt-2"><article class="legalP" id="kapittel-1-foreslåttparagraf-6-ledd-2-punkt-3-ledd-1-punkt-2-ledd-1">FLIGHT PLAN CLOSED AT (tid)</article></article></li></ul></article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-2-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1">for anmodning om og angivelse av peilinger: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-1-ledd-1">*REQUEST QTE (eller TRUE BEARING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-2"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-2-ledd-1">TRANSMIT FOR QTE (eller TRUE BEARING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-3"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-3-ledd-1">QTE (eller TRUE BEARING) (FROM) (sted) IS (antall grader)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-4"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-4-ledd-1">*REQUEST QDR (eller MAGNETIC BEARING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-5"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-5-ledd-1">TRANSMIT FOR QDR (eller MAGNETIC BEARING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-6"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-6-ledd-1">QDR (eller MAGNETIC BEARING) (FROM) (sted) IS (antall grader)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-7"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-7-ledd-1">*REQUEST QUJ (eller TRUE HEADING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-8"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-8-ledd-1">TRANSMIT FOR QUJ (eller TRUE HEADING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-9"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-9-ledd-1">QUJ (eller TRUE HEADING) (TO) (sted) IS (antall grader)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-10"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-10-ledd-1">*REQUEST QDM (eller MAGNETIC HEADING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-11"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-11-ledd-1">TRANSMIT FOR QDM (eller MAGNETIC HEADING)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-4-ledd-1-punkt-12"><article class="legalP" id="kapittel-1-foreslåttparagraf-6-ledd-2-punkt-4-ledd-1-punkt-12-ledd-1">QDM (eller MAGNETIC HEADING) (TO) (sted) IS (antall grader)</article></article></li></ul></article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-2-punkt-5"><article class="legalP" id="kapittel-1-foreslåttparagraf-6-ledd-2-punkt-5-ledd-1">for å henlede oppmerksomheten på like kallesignaler på frekvensen: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-5-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-5-ledd-1-punkt-1-ledd-1">CAUTION SIMILAR CALLSIGNS ON THE FREQUENCY</article></article></li></ul></article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-2-punkt-6"><article class="legalP" id="kapittel-1-foreslåttparagraf-6-ledd-2-punkt-6-ledd-1">for å informere om rotorvind fra et helikopter: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-6-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-6-ledd-1-punkt-1-ledd-1">CAUTION ROTORWASH</article></article></li></ul></article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-6-ledd-2-punkt-7"><article class="legalP" id="kapittel-1-foreslåttparagraf-6-ledd-2-punkt-7-ledd-1">for nattflyging i kontrollert luftrom i samsvar med visuelle flygeregler: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-7-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-7-ledd-1-punkt-1-ledd-1">*REQUEST VFR NIGHT (rute, område, høyde etc.)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-7-ledd-1-punkt-2"><article class="legalP" id="kapittel-1-foreslåttparagraf-6-ledd-2-punkt-7-ledd-1-punkt-2-ledd-1">CLEARED VFR NIGHT (restriksjoner etc.)</article></article></li></ul></article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-6-ledd-2-punkt-8"><article class="legalP" id="kapittel-1-foreslåttparagraf-6-ledd-2-punkt-8-ledd-1">for spesiell VFR-flyging: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-8-ledd-1-punkt-1"><article class="legalP" id="kapittel-1-foreslåttparagraf-6-ledd-2-punkt-8-ledd-1-punkt-1-ledd-1">*REQUEST SPECIAL VFR (detaljer om rute etc.)</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-2-punkt-8-ledd-1-punkt-2"><article class="legalP" id="kapittel-1-foreslåttparagraf-6-ledd-2-punkt-8-ledd-1-punkt-2-ledd-1">CLEARED SPECIAL VFR (restriksjoner etc.).</article></article></li></ul></article></article></li></ul></article><article class="legalP" id="kapittel-1-foreslåttparagraf-6-ledd-3">Fraseologien i andre ledd, bokstavene a til f, kan så langt det passer også benyttes mellom flygeinformasjonstjenesten og flygeren. I tillegg kan flygeinformasjonstjenesten benytte følgende fraseologi<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">for å gi råd om unnvikelsesmanøver: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1-punkt-1-ledd-1">ADVICE YOU TO TURN LEFT (or RIGHT) IMMEDIATELY TO AVOID (UNIDENTIFIED) TRAFFIC AT (bearing by clock-reference and distance)</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">for å overføre trafikk fra en flygeinformasjonsenhet til en flygekontrollenhet når flygeren har fått klarering i forbindelse med flygingen: <ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-6-ledd-3-punkt-2-ledd-1-punkt-1"><article class="legalP" id="kapittel-1-foreslåttparagraf-6-ledd-3-punkt-2-ledd-1-punkt-1-ledd-1">CONTACT (control unit callsign) (frequency).</article></article></li></ul></article></article></li></ul></article></article> <article class="defaultP" margin-top="true">§ 23e og § 23f oppheves.</article> <article class="defaultP" margin-top="true">§ 23g blir ny § 23e.</article> <article class="defaultP" margin-top="true">§ 23h blir ny § 23f.</article> <article class="defaultP" margin-top="true">§ 29 oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-11-16-1868/KAPITTEL_2"><h2 data-text-align="center">II</h2><article class="defaultP">I forskrift 16. juni 2022 nr. 1029 om krav til lufttrafikktjenester og ytere av lufttrafikkstyrings- og flysikringstjenester (ATM/ANS) m.m. gjøres følgende endringer:</article> <article class="defaultP" margin-top="true">§ 4-10 skal lyde:</article><article class="futureLegalArticle" data-name="§4-10" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 4-10</span>. <span class="legalArticleTitle">Håndtering av lufttrafikktjenestemeldinger</span></span><article class="legalP" id="kapittel-2-foreslåttparagraf-1-ledd-1">I tillegg til å etterleve de krav som følger av forordning (EF) nr. 1033/2006, som gjennomført i forskrift 14. mai 2007 nr. 513 om samvirkingsevnen i Det europeiske nett for lufttrafikkstyring, skal lufttrafikktjenesten håndtere lufttrafikktjenestemeldinger i samsvar med «Eurocontrol Network Managers ATFCM Users Manual», utgave 27.0, datert 25. april 2023. Følgende tilpasninger skal likevel gjelde:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">Når en lufttrafikktjenesteenhet mottar en innlevert reiseplanmelding for en IFR-flyging med avgangsplass utenfor IFPS-sonen, eller for en VFR-flyging med annen avgangsplass enn der reiseplanen er innlevert, skal reiseplanmeldingen sendes til meldekontoret for avgangsplassen. Meldekontoret for avgangsplassen skal behandle reiseplanmeldingen som om den var innlevert lokalt.</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">En lufttrafikktjenesteenhet skal sende DEP-melding (avgangsmelding) for alle VFR-flyginger, også der bare deler av flygingen foregår VFR.</article></article></li></ul></article></article> <article class="defaultP" margin-top="true">§ 7-2 annet ledd skal lyde:</article><article class="legalP" id="kapittel-2-ledd-1">Byggerestriksjonsområdene etter første ledd skal utarbeides i samsvar med ICAO EUR DOC 015, European Guidance Material On Managing Building Restricted Areas, tredje utgave, 2015. Yteren av kommunikasjons-, navigasjons- og overvåkingstjenester skal som en del av sitt ledelsessystem ha etablert prosesser som sørger for samarbeid med lokale arealplanmyndigheter for å sikre at maksimal akseptabel byggehøyde etterleves, og som ivaretar at byggerestriksjonsområdene fremkommer på kart (BRA-kart) som flyplassoperatøren publiserer.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-11-16-1868/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. januar 2024.</article></section></main></body></html>