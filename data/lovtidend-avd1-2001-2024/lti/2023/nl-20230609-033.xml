<!DOCTYPE html><html lang="nb"><head><title>Lov om endringer i vegtrafikkloven (Tolletatens testing av om fører av motorvogn er ruspåvirket)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-09-33</dd><dt class="dokid">DokumentID</dt><dd class="dokid">LTI/lov/2023-06-09-33</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1965-06-18-4</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Veitrafikk</li></ul></dd><dt class="dateOfPublication">Kunngjort</dt><dd class="dateOfPublication">2023-06-09 12:00</dd><dt class="journalNumber">Journalnummer</dt><dd class="journalNumber">2023-0524</dd><dt class="titleShort">Korttittel</dt><dd class="titleShort">Endringslov til vegtrafikkloven</dd><dt class="title">Tittel</dt><dd class="title">Lov om endringer i vegtrafikkloven (Tolletatens testing av om fører av motorvogn er ruspåvirket)</dd><dt class="miscInformation">Annet om dokumentet</dt><dd class="miscInformation">Prop.59 L (2022–2023), Innst.375 L (2022–2023), Lovvedtak 63 (2022–2023). Stortingets første og andre gangs behandling hhv. 23. og 31. mai 2023. Fremmet av Samferdselsdepartementet.</dd><dt class="refid">RefID</dt><dd class="refid">lov/2023-06-09-33</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i vegtrafikkloven (Tolletatens testing av om fører av motorvogn er ruspåvirket)<ul class="tocSubUl"><li>I<ul class="tocSubUl"><li>§ 22 a. Politiets testing av ruspåvirkning</li><li>§ 22 c. Tolletatens testing av ruspåvirkning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-06-09-33" id="dokument"><h1>Lov om endringer i vegtrafikkloven (Tolletatens testing av om fører av motorvogn er ruspåvirket)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 18. juni 1965 nr. 4 om vegtrafikk (vegtrafikkloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-09-33/KAPITTEL_1"><h2 data-text-align="center">I</h2><article class="defaultP">I lov 18. juni 1965 nr. 4 om vegtrafikk gjøres følgende endringer:</article> <article class="defaultP" margin-top="true">§ 17 første ledd tredje punktum skal lyde:</article><article class="legalP" id="kapittel-1-ledd-1">Registreringspliktig kjøretøy som er avregistrert eller er uten lovlige kjennemerker, skal ikke være parkert utover 14 dager på offentlig veg eller privat veg skiltet med offentlig trafikkskilt.</article> <article class="defaultP" margin-top="true">§ 22 a paragrafoverskriften skal lyde:</article><article class="futureLegalArticle" data-name="§22a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22 a</span>. <span class="legalArticleTitle">Politiets testing av ruspåvirkning</span></span></article> <article class="defaultP" margin-top="true">Ny § 22 c skal lyde:</article><article class="futureLegalArticle" data-name="§22c" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 22 c</span>. <span class="legalArticleTitle">Tolletatens testing av ruspåvirkning</span></span><article class="legalP" id="kapittel-1-foreslåttparagraf-2-ledd-1">Tolletaten kan ta alkotest (foreløpig blåseprøve) og foreløpig test av om motorvognføreren er påvirket av annet berusende eller bedøvende middel når motorvognen er stanset i kontroll etter vareførselsloven § 8-1 første ledd, jf. § 8-2 bokstav b.</article><article class="legalP" id="kapittel-1-foreslåttparagraf-2-ledd-2">Dersom testresultatet gir grunn til å tro at føreren av motorvognen har overtrådt bestemmelsen i § 22, skal politiet straks varsles. Tolletaten kan holde føreren tilbake med makt dersom føreren forsøker å unndra seg testing eller inntil føreren er overlevert politiet. Maktbruken må være nødvendig og stå i forhold til situasjonens alvor, tjenestehandlingens formål og omstendighetene for øvrig.</article></article></section><section class="section" data-name="kapII" id="kapittel-2" data-lovdata-URL="LTI/lov/2023-06-09-33/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>