<!DOCTYPE html><html lang="nb"><head><title>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer (forskrift om kontroll av nettvirksomhet) og i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-05-08-671</dd><dt class="dokid">DokumentID</dt><dd class="dokid">LTI/forskrift/2023-05-08-671</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2023-10-01, 2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-302</li><li>forskrift/1999-03-11-301</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2023-05-09 14:10</dd><dt class="journalNumber">Journalnummer</dt><dd class="journalNumber">2023-0458</dd><dt class="title">Tittel</dt><dd class="title">Forskrift om endring i forskrift om økonomisk og teknisk rapportering, inntektsramme for nettvirksomheten og tariffer (forskrift om kontroll av nettvirksomhet) og i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 8. mai 2023 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6.</dd><dt class="refid">RefID</dt><dd class="refid">forskrift/2023-05-08-671</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer (forskrift om kontroll av nettvirksomhet) og i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)<ul class="tocSubUl"><li>I</li><li>II<ul class="tocSubUl"><li>§ 3-8. Melding med timeverdier til avregningsansvarlig</li><li>§ 3-12. Plikt til å registrere deling av produksjon</li><li>§ 6-5. Estimering og beregning av målerverdier for manuelt avleste målepunkt og målepunkt for plusskunder</li><li>§ 6-17. Behandling av kundeinformasjon i Elhub</li><li>§ 9-1c. Overtredelsesgebyr</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-05-08-671" id="dokument"><h1>Forskrift om endring i forskrift om økonomisk og teknisk rapportering, inntektsramme for nettvirksomheten og tariffer (forskrift om kontroll av nettvirksomhet) og i forskrift om måling, avregning, fakturering av nettjenester og elektrisk energi, nettselskapets nøytralitet mv. (forskrift om kraftomsetning og nettjenester)</h1><section class="section" data-name="kapI" id="kapittel-1" data-lovdata-URL="LTI/forskrift/2023-05-08-671/KAPITTEL_1"><h2 data-text-align="center">I</h2><article class="defaultP">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endring:</article> <article class="defaultP" margin-top="true">I § 1-3 skal definisjonen av plusskunde lyde:</article><article class="defaultP"><i>Plusskunde:</i> Sluttbruker med forbruk og fysisk eller virtuell produksjon bak tilknytningspunkt, hvor innmatet effekt i tilknytningspunktet ikke på noe tidspunkt overstiger 100 kW. En plusskunde kan ikke ha konsesjonspliktig anlegg bak eget tilknytningspunkt eller omsetning bak tilknytningspunktet som krever omsetningskonsesjon.</article> <article class="defaultP" margin-top="true">§ 13-1 bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">måleverdier i Elhub skal benyttes til avregning av tariffer.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-05-08-671/KAPITTEL_2"><h2 data-text-align="center">II</h2><article class="defaultP">I forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. gjøres følgende endringer:</article> <article class="defaultP" margin-top="true">I § 1-3 skal ny definisjon av plusskunde lyde:</article><article class="defaultP"><i>Plusskunde:</i> Sluttbruker med forbruk og fysisk eller virtuell produksjon bak tilknytningspunkt, hvor innmatet effekt i tilknytningspunktet ikke på noe tidspunkt overstiger 100 kW. En plusskunde kan ikke ha konsesjonspliktig anlegg bak eget tilknytningspunkt eller omsetning bak tilknytningspunktet som krever omsetningskonsesjon.</article> <article class="defaultP" margin-top="true">§ 3-8 skal lyde:</article><article class="futureLegalArticle" data-name="§3-8" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Melding med timeverdier til avregningsansvarlig</span></span><article class="legalP" id="kapittel-2-foreslåttparagraf-1-ledd-1">Nettselskapet skal innen kl. 07.00 første kalenderdag etter driftsdøgnet sende melding til avregningsansvarlig. Meldingen skal inneholde innmatings- og uttaksverdier i kWh per time for hvert enkelt timemålte målepunkt i henhold til § 3-3 syvende ledd.</article><article class="legalP" id="kapittel-2-foreslåttparagraf-1-ledd-2">Nettselskapet skal melde inn innmatings- og uttaksverdier separat.</article><article class="legalP" id="kapittel-2-foreslåttparagraf-1-ledd-3">Oversendelse av timeverdier for timeavregnede målepunkter skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-3-punkt-1"><article class="legalP" id="kapittel-2-foreslåttparagraf-1-ledd-3-punkt-1-ledd-1">målepunkt-ID,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-3-punkt-2"><article class="legalP" id="kapittel-2-foreslåttparagraf-1-ledd-3-punkt-2-ledd-1">målt volum,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-ledd-3-punkt-3"><article class="legalP" id="kapittel-2-foreslåttparagraf-1-ledd-3-punkt-3-ledd-1">angivelse for hver måleverdi om den er målt, stipulert eller har midlertidig status,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-ledd-3-punkt-4"><article class="legalP" id="kapittel-2-foreslåttparagraf-1-ledd-3-punkt-4-ledd-1">eventuell angivelse av valideringsfeil og estimeringsmetode,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-1-ledd-3-punkt-5"><article class="legalP" id="kapittel-2-foreslåttparagraf-1-ledd-3-punkt-5-ledd-1">dato og klokkeslett for måleverdienes tidsintervaller og</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-1-ledd-3-punkt-6"><article class="legalP" id="kapittel-2-foreslåttparagraf-1-ledd-3-punkt-6-ledd-1">dato og klokkeslett for når måleverdiene er opprettet eller oppdatert.</article></article></li></ul></article></article> <article class="defaultP" margin-top="true">Ny § 3-12 skal lyde:</article><article class="futureLegalArticle" data-name="§3-12" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 3-12</span>. <span class="legalArticleTitle">Plikt til å registrere deling av produksjon</span></span><article class="legalP" id="kapittel-2-foreslåttparagraf-2-ledd-1">Nettselskapet skal, på forespørsel fra en produsent, registrere i Elhub deling av produksjon av elektrisitet produsert av fornybare energikilder med nettkunder innenfor samme eiendom. Med samme eiendom menes her samme kommune-, gårds-, bruksnummer og eventuelt festenummer. Delingen skal registreres per målepunkt-ID.</article><article class="legalP" id="kapittel-2-foreslåttparagraf-2-ledd-2">Samlet installert effekt på produksjonsanleggene som deltar i delingsløsningen kan ikke være større enn 1 MW (AC) per eiendom.</article><article class="legalP" id="kapittel-2-foreslåttparagraf-2-ledd-3">Kunder som mottar delt produksjon kan ikke fordele denne videre til andre nettkunder og kan ikke ha produksjon bak eget målepunkt.</article><article class="legalP" id="kapittel-2-foreslåttparagraf-2-ledd-4">Nettselskapet skal tilby produsentene valget mellom lik fordeling og valgfristatisk fordeling mellom målepunktene. Med lik fordeling menes at overskuddsproduksjon som måles i en time fordeles likt mellom målepunktene som deler på slik produksjon. Med valgfri statisk fordeling menes at overskuddsproduksjon som måles i en time fordeles basert på innmeldt andel for hvert målepunkt som deler på denne produksjonen. Nettselskapet og produsenten kan avtale at annen fordelingsnøkkel skal brukes.</article></article> <article class="defaultP" margin-top="true">§ 6-5 skal lyde:</article><article class="futureLegalArticle" data-name="§6-5" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Estimering og beregning av målerverdier for manuelt avleste målepunkt og målepunkt for plusskunder</span></span><article class="legalP" id="kapittel-2-foreslåttparagraf-3-ledd-1">Avregningsansvarlig skal estimere timevis uttak etter justert innmatingsprofil for manuelt avleste målepunkt.</article><article class="legalP" id="kapittel-2-foreslåttparagraf-3-ledd-2">Avregningsansvarlig skal på bakgrunn av § 3-8 beregne nettoverdier for plusskunder til avregningsformål.</article><article class="legalP" id="kapittel-2-foreslåttparagraf-3-ledd-3">Plikter etter første og annet ledd skal foretas daglig for foregående døgn og gjøres tilgjengelig i Elhub, jf. § 6-15.</article></article> <article class="defaultP" margin-top="true">§ 6-17 skal lyde:</article><article class="futureLegalArticle" data-name="§6-17" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 6-17</span>. <span class="legalArticleTitle">Behandling av kundeinformasjon i Elhub</span></span><article class="legalP" id="kapittel-2-foreslåttparagraf-4-ledd-1">Kraftleverandør er ansvarlig for kundeinformasjon for sine kunder i Elhub og plikter å oppdatere kundeinformasjonen i Elhub fortløpende. Kraftleverandør plikter å opplyse om kundens mobilnummer og epostadresse til Elhub dersom denne informasjonen er tilgjengelig for kraftleverandør.</article><article class="legalP" id="kapittel-2-foreslåttparagraf-4-ledd-2">Nettselskapet skal ha tilgang til kundeinformasjon i Elhub for sluttbrukere tilknyttet sitt nett. Andre elhubbrukere skal med fullmakt fra sluttbruker få tilgang til kundeinformasjon i Elhub. Reguleringsmyndigheten for energi kan pålegge avregningsansvarlig å kontrollere at gyldig avtale for bruk av kundeinformasjon i Elhub foreligger før Elhubbrukere får tilgang.</article><article class="legalP" id="kapittel-2-foreslåttparagraf-4-ledd-3">Nettselskap skal innhente og registrere i Elhub installert effekt (AC) for alle anlegg som mater kraft inn på sitt nett.</article><article class="legalP" id="kapittel-2-foreslåttparagraf-4-ledd-4">Historikk for kundeinformasjon inkludert fødselsnummer, oppstart, anleggsovertagelse og leverandørskifter for hvert målepunkt skal lagres i Elhub i 3 år.</article></article> <article class="defaultP" margin-top="true">§ 7-2 første ledd skal lyde:</article><article class="legalP" id="kapittel-2-ledd-1">Følgende gjelder fakturering for nettjenester:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Fakturaen skal være oversiktlig og lett å forstå for forbrukeren.</article></article></li><li data-li-identifier="b." data-name="b."><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Fakturaen skal inneholde informasjon om fakturagrunnlaget, herunder priser, kraftvolum og hvorvidt forbrukeren mottar leveringspliktig kraftleveranse i henhold til energiloven § 3-3. Dersom stipulerte verdier benyttes som faktureringsgrunnlag i henhold til § 7-1a tredje ledd, skal dette fremgå tydelig av fakturaen.</article></article></li><li data-li-identifier="c." data-name="c."><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Fakturaen i henhold til § 7-1a annet ledd skal inneholde en grafisk sammenligning av årets forbruk i hver enkelt avregningsperiode med tilsvarende periode foregående år.</article></article></li><li data-li-identifier="d." data-name="d."><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Fakturaen skal inneholde Enova SF sin nettadresse www.enova.no for informasjon om energi- og klimatiltak.</article></article></li><li data-li-identifier="e." data-name="e."><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">Fakturaen skal inneholde oversiktlig informasjon om hvilke opplysninger som må oppgis for å foreta skifte av kraftleverandør, jf. § 2-4 annet ledd.</article></article></li><li data-li-identifier="f." data-name="f."><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">Fakturaen skal opplyse om forbrukerens anledning til å fremme innsigelser mot fakturaen, herunder forbrukerens mulighet til å kontakte Elklagenemnda. Kontaktinformasjon til Elklagenemnda skal framgå av fakturaen.</article></article></li><li data-li-identifier="g." data-name="g."><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">Fakturaen skal synliggjøre reduksjon i uttak som følge av at forbrukeren mottar produksjon fra et produksjonsanlegg som benytter fornybare energikilder.</article></article></li></ul></article> <article class="defaultP" margin-top="true">§ 9-1c skal lyde:</article><article class="futureLegalArticle" data-name="§9-1c" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 9-1c</span>. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-5-ledd-1">Ved overtredelse av bestemmelsene i § 2-1a, § 2-2, § 3-3, § 3-4, § 3-7, § 3-8, § 3-10, § 3-12, § 4-6 første og tredje til femte ledd, § 5-5, § 5-6, § 6-12, § 6-15, § 6-21, § 7-1b, § 7-2, § 7-3, § 7-4a, § 7-4b, § 7-5, § 8-1, § 8-1a, § 8-1b, § 8-3, § 8-5 og § 8-6 kan det ilegges overtredelsesgebyr.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2023-05-08-671/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i del I og del II trer i kraft 1. oktober 2023, med unntak av endringene i del II § 6-5 og § 7-2 første ledd bokstav g. Endringene i del II § 6-5 og § 7-2 første ledd bokstav g trer i kraft 1. januar 2024.</article></section></main></body></html>