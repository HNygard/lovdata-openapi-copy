<!DOCTYPE html><html lang="nb"><head><title>Forskrift om endring i forskrift om rammeplan for samisk grunnskolelærerutdanning for trinn 1–7</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-30-1219</dd><dt class="dokid">DokumentID</dt><dd class="dokid">LTI/forskrift/2023-06-30-1219</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for høyere utdanning, forskning og internasjonalt arbeid</li></ul></dd><dt class="dateInForce">I kraft fra</dt><dd class="dateInForce">2023-06-30</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-11-23-1403</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li></ul></dd><dt class="dateOfPublication">Kunngjort</dt><dd class="dateOfPublication">2023-07-04 14:45</dd><dt class="journalNumber">Journalnummer</dt><dd class="journalNumber">2023-0839</dd><dt class="title">Tittel</dt><dd class="title">Forskrift om endring i forskrift om rammeplan for samisk grunnskolelærerutdanning for trinn 1–7</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 30. juni 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2 annet ledd.</dd><dt class="refid">RefID</dt><dd class="refid">forskrift/2023-06-30-1219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rammeplan for samisk grunnskolelærerutdanning for trinn 1–7<ul class="tocSubUl"><li>I<ul class="tocSubUl"><li>§ 3. Struktur og innhold</li><li>§ 4. Nasjonale retningslinjer og studieplan</li><li>§ 6. Godkjennings- og fritaksbestemmelser</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-30-1219" id="dokument"><h1>Forskrift om endring i forskrift om rammeplan for samisk grunnskolelærerutdanning for trinn 1–7</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-30-1219/KAPITTEL_1"><h2 data-text-align="center">I</h2><article class="defaultP">I forskrift 23. november 2016 nr. 1403 om rammeplan for samisk grunnskolelærerutdanning for trinn 1–7 gjøres følgende endringer:</article> <article class="defaultP" margin-top="true">Alle paragrafer med mer enn ett ledd skal nummereres.</article> <article class="defaultP" margin-top="true">§ 1 femte ledd skal lyde:</article><article class="numberedLegalP" data-numerator="5" id="kapittel-1-nummer-1">(5) Forskriftens formål er å sikre at lærerutdanningsinstitusjonene tilbyr en integrert, profesjonsrettet samisk grunnskolelærerutdanning for trinn 1–7, basert på forskning og erfaringskunnskap. Utdanningen skal legge særlig vekt på begynneropplæring og kontaktlærerrollen. Studenter som velger begynneropplæring som masterfag, skal bli eksperter i begynneropplæring i lesing, skriving og regning. Utdanningen skal kjennetegnes av høy faglig kvalitet, av helhet og sammenheng mellom fag, fagdidaktikk, pedagogikk og praksis og av et nært samspill med profesjonsfeltet og det samfunnet skolen er en del av. Lærerutdanningsinstitusjonene skal sikre helhetlige studieprogrammer gjennom ledelse og organisering som involverer alle relevante fagmiljøer. Utdanningen skal gi internasjonale perspektiver, sette lærerprofesjonen inn i en historisk, kulturell og samfunnsmessig sammenheng og bidra til kritisk refleksjon og profesjonsforståelse.</article> <article class="defaultP" margin-top="true">§ 3 ny overskrift skal lyde:</article><article class="futureLegalArticle" data-name="§3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Struktur og innhold</span></span></article> <article class="defaultP" margin-top="true">§ 3 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Utdanningen har et omfang på 300 studiepoeng og består av:<ul class="defaultList"><li><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">1.–3. studieår: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-1"><article class="legalP" id="kapittel-1-nummer-2-punkt-1-ledd-1-punkt-1-ledd-1">minst fem dager tilrettelagt observasjon i grunnskolen</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-2"><article class="legalP" id="kapittel-1-nummer-2-punkt-1-ledd-1-punkt-2-ledd-1">minst 80 dager praksis, veiledet, variert og vurdert</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-3"><article class="legalP" id="kapittel-1-nummer-2-punkt-1-ledd-1-punkt-3-ledd-1">pedagogikk og elevkunnskap, 30 studiepoeng</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-4"><article class="legalP" id="kapittel-1-nummer-2-punkt-1-ledd-1-punkt-4-ledd-1">fag I (masterfaget), minst 60 studiepoeng</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-5"><article class="legalP" id="kapittel-1-nummer-2-punkt-1-ledd-1-punkt-5-ledd-1">fag II (undervisningsfag), minst 30 studiepoeng</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-6"><article class="legalP" id="kapittel-1-nummer-2-punkt-1-ledd-1-punkt-6-ledd-1">fag III (undervisningsfag), minst 30 studiepoeng</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-1-punkt-7"><article class="legalP" id="kapittel-1-nummer-2-punkt-1-ledd-1-punkt-7-ledd-1">fag IV (nytt undervisningsfag, skolerelevant fag eller fordypning i undervisningsfag), 30 studiepoeng.</article></article></li></ul></article><article class="legalP" id="kapittel-1-nummer-2-punkt-1-ledd-2">Fag I (masterfaget) kan være: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-2-punkt-1"><article class="legalP" id="kapittel-1-nummer-2-punkt-1-ledd-2-punkt-1-ledd-1">undervisningsfag, 60 studiepoeng eller</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-2-punkt-2"><article class="legalP" id="kapittel-1-nummer-2-punkt-1-ledd-2-punkt-2-ledd-1">profesjonsrettet pedagogikk eller spesialpedagogikk, 30 studiepoeng, som sammen med pedagogikk og elevkunnskap utgjør 60 studiepoeng i 1.–3. år.</article></article></li></ul></article><article class="legalP" id="kapittel-1-nummer-2-punkt-1-ledd-3">Fag IV kan være: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-3-punkt-1"><article class="legalP" id="kapittel-1-nummer-2-punkt-1-ledd-3-punkt-1-ledd-1">undervisningsfag eller skolerelevant fag, 30 studiepoeng, hvis masterfaget er undervisningsfag</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-1-ledd-3-punkt-2"><article class="legalP" id="kapittel-1-nummer-2-punkt-1-ledd-3-punkt-2-ledd-1">nytt undervisningsfag, 30 studiepoeng, hvis masterfaget er profesjonsrettet pedagogikk eller spesialpedagogikk.</article></article></li></ul></article><article class="legalP" id="kapittel-1-nummer-2-punkt-1-ledd-4">Samisk, 30 studiepoeng; norsk, 30 studiepoeng og matematikk, 30 studiepoeng er obligatorisk. Alle studenter skal ha minst 60 studiepoeng i minst ett av undervisningsfagene i utdanningen.</article></article></li><li><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">4.–5. studieår: <ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-2-ledd-1-punkt-1"><article class="legalP" id="kapittel-1-nummer-2-punkt-2-ledd-1-punkt-1-ledd-1">minst 30 dager praksis, veiledet, variert og vurdert</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-2-ledd-1-punkt-2"><article class="legalP" id="kapittel-1-nummer-2-punkt-2-ledd-1-punkt-2-ledd-1">pedagogikk og elevkunnskap, 30 studiepoeng</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-2-ledd-1-punkt-3"><article class="legalP" id="kapittel-1-nummer-2-punkt-2-ledd-1-punkt-3-ledd-1">fag I (undervisningsfag som masterfag), 90 studiepoeng<br />eller</article></article></li><li data-li-identifier="-" data-name="-"><article class="listArticle" id="kapittel-1-nummer-2-punkt-2-ledd-1-punkt-4"><article class="legalP" id="kapittel-1-nummer-2-punkt-2-ledd-1-punkt-4-ledd-1">fag I (pedagogikk eller spesialpedagogikk som masterfag), 60 studiepoeng, og fag II eller III, 30 studiepoeng, som bygger på 60 studiepoeng i 1.–3. år.</article></article></li></ul></article></article></li></ul></article> <article class="defaultP" margin-top="true">§ 3 sjette ledd skal lyde:</article><article class="numberedLegalP" data-numerator="6" id="kapittel-1-nummer-3">(6) I løpet av de første tre studieårene skal studentene gjennomføre en profesjonsrettet FoU-oppgave knyttet til studentens fag. Oppgaven må være bestått før studentene kan begynne på masteroppgaven.</article> <article class="defaultP" margin-top="true">§ 3 åttende ledd skal lyde:</article><article class="numberedLegalP" data-numerator="8" id="kapittel-1-nummer-4">(8) Praksisstudiet skal bestå av minst 110 dager veiledet, variert og vurdert praksis og være en integrert del av utdanningen. Praksisstudiet skal fordeles med minst 80 dager i løpet av de første tre årene og minst 30 dager i løpet av de siste to årene. Hoveddelen av praksisstudiet skal fordeles på høyere og lavere årstrinn på grunnskolens trinn 1–7. Inntil 15 dager kan legges til andre relevante praksisarenaer. Overganger i utdanningsløpet bør være en del av praksisstudiet. Praksisstudiet skal være tilpasset studentenes fagvalg og bidra til at studentene utvikler evnen til å utforske, reflektere over og utvikle egen profesjonsutøvelse. Det skal være progresjon i praksisstudiet.</article> <article class="defaultP" margin-top="true">§ 3 niende ledd oppheves.</article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Nasjonale retningslinjer og studieplan</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Det er utarbeidet nasjonale retningslinjer for samisk grunnskolelærerutdanning. Med utgangspunkt i forskriften og nasjonale retningslinjer skal den enkelte institusjon utarbeide studieplaner som beskriver hvordan institusjonen legger til rette for en integrert utdanning på masternivå med helhet og sammenheng.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Studieplanen skal inneholde bestemmelser om faglig innhold og tverrfaglighet, praksis, organisering, arbeidsformer, vurderingsordninger og internasjonalisering. Studieplanen skal vedtas av institusjonens styre.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Godkjennings- og fritaksbestemmelser</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Utdanning som ikke er avlagt som en del av den samiske grunnskolelærerutdanningen for trinn 1–7, kan gi grunnlag for godkjenning, jf. universitets- og høyskoleloven § 3-5, § 3-5e og § 3-5f. Utdanning som kan gi grunnlag for godkjenning, må bestå av relevante fag som tilsvarer de fag som tilbys i grunnskolelærerutdanningen. Institusjonene må sikre at rammeplanens krav om fagdidaktikk og praksis er ivaretatt i kandidatens samlede sluttkompetanse. Studenten må også kunne dokumentere samiskspråklig kompetanse i faget.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) For studenter som ikke har vurdering i begge norske målformer fra videregående opplæring, kan det gis fritak for vurdering i én av målformene i norsk. Fritak gjelder også for utenlandske studenter som ikke har videregående opplæring fra Norge. For utenlandske studenter som tar hjemlandets hovedspråk som del av utdanningen, kan det gis fritak fra norsk.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Godkjenning og fritak skal føres på vitnemålet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-30-1219/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Denne forskriften trer i kraft umiddelbart.</article></section></main></body></html>