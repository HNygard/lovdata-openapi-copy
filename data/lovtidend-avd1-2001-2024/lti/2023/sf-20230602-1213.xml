<!DOCTYPE html><html lang="no"><head><title>Forskrift om endring i forurensningsforskriften kapittel 20 og forskrift om miljømessig sikkerhet for skip og flyttbare innretninger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-02-1213</dd><dt class="dokid">DokumentID</dt><dd class="dokid">LTI/forskrift/2023-06-02-1213</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li><li>forskrift/2012-05-30-488</li></ul></dd><dt class="basedOn">Hjemmel</dt><dd class="basedOn"><ul><li>forskrift/1983-07-08-1245</li><li>lov/2007-02-16-9/§2</li><li>lov/2007-02-16-9/§31</li><li>lov/2007-02-16-9/§32</li><li>lov/2007-02-16-9/§35</li><li>lov/2007-02-16-9/§37</li><li>forskrift/2007-02-16-171</li><li>lov/1998-06-26-47/§20</li><li>lov/1998-06-26-47/§38</li><li>forskrift/1998-11-27-1095</li><li>forskrift/2007-06-29-848</li><li>lov/1981-03-13-6/§32a</li><li>lov/1981-03-13-6/§33</li><li>forskrift/1993-06-11-785</li></ul></dd><dt class="dateOfPublication">Kunngjort</dt><dd class="dateOfPublication">2023-07-04 14:45</dd><dt class="journalNumber">Journalnummer</dt><dd class="journalNumber">2023-0829</dd><dt class="title">Tittel</dt><dd class="title">Forskrift om endring i forurensningsforskriften kapittel 20 og forskrift om miljømessig sikkerhet for skip og flyttbare innretninger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima og miljødepartementet 2. juni 2023 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 31, § 32, § 35 og § 37, jf. delegeringsvedtak 16. februar 2007 nr. 171, og lov 26. juni 1998 nr. 47 om fritids- og småbåter (småbåtloven) § 20 og § 38, jf. delegeringsvedtak 27. november 1998 nr. 1095 og delegeringsvedtak 29. juni 2007 nr. 848, lov 13. mars 1981 nr. 6 om vern mot forurensninger og om avfall (forurensningsloven) § 32a og § 33, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785. <br /><strong>EØS-henvisninger:</strong> EØS-avtalen vedlegg XIII kap. V nr. 56i (direktiv (EU) 2019/883), nr. 56ia (forordning (EU) 2022/89), nr. 56ib (forordning (EU) 2022/90), nr. 56ic (forordning (EU) 2022/91) og nr. 56id (forordning (EU) 2022/92).</dd><dt class="refid">RefID</dt><dd class="refid">forskrift/2023-06-02-1213</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forurensningsforskriften kapittel 20 og forskrift om miljømessig sikkerhet for skip og flyttbare innretninger<ul class="tocSubUl"><li>I<ul class="tocSubUl"><li>§ 20-1. Formål</li><li>§ 20-2. Virkeområde</li><li>§ 20-6. Avfallsplaner og rapportering</li><li>§ 20-7. Meldeplikt</li><li>§ 20-8. Plikt til å levere avfall</li><li>§ 20-8a. Avfallskvittering</li><li>§ 20-8b. Fritak for rutegående skip</li><li>§ 20-9. Avfallsgebyrer</li><li>§ 20-10. Beregning av gebyret</li><li>§ 20-11. Fradrag i eller bortfall av gebyr</li><li>§ 20-12. Tilsyn</li><li>§ 20-14. Krav til myndighetenes overvåkningsmetode og rapporteringsformat for oppfisket avfall – gjennomføring av forordning (EU) 2022/92</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-02-1213" id="dokument"><h1>Forskrift om endring i forurensningsforskriften kapittel 20 og forskrift om miljømessig sikkerhet for skip og flyttbare innretninger</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-02-1213/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 931 om begrensning av forurensning (forurensningsforskriften) kapittel 20 gjøres følgende endringer:</article> <article class="defaultP" margin-top="true">Tittelen i kapittel 20 skal lyde:</article><span class="futuretitle" id="kapittel-1-foreslåttittel-1">Kapittel 20. Levering og mottak av avfall fra skip</span> <article class="defaultP" margin-top="true">Hjemmelsfeltet i kapittel 20 skal lyde:</article><article class="defaultP" data-text-size="small">Fastsatt med hjemmel i lov 9. juni 1903 nr. 7 om Statskontrol med Skibes Sjødygtighed m.v. Hjemmel er endret til lov 16. februar 2007 nr. 9 om skipssikkerhet (skipssikkerhetsloven) § 2, § 31, § 33, § 35 og § 37, jf. delegeringsvedtak 16. februar 2007 nr. 171, og lov 26. juni 1998 nr. 47 om fritids- og småbåter § 20 og § 38, jf. delegeringsvedtak 27. november 1998 nr. 1095, og delegeringsvedtak/kgl.res. ift. kap. 5, delegeringsvedtak 29. juni 2007 nr. 848. Videre fastsatt med hjemmel i lov 13. mars 1981 og om avfall (forurensningsloven) § 32a og § 33, jf. delegeringsvedtak 8. juli 1983 nr. 1245 og delegeringsvedtak 11. juni 1993 nr. 785.<br />EØS-henvisninger: EØS-avtalen vedlegg XIII kap. V nr. 56i (direktiv (EU) 2019/883).</article> <article class="defaultP" margin-top="true">§ 20-1 skal lyde:</article><article class="futureLegalArticle" data-name="§20-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 20-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Dette kapitlets formål er å verne det ytre miljø ved å sikre etablering og drift av tilfredsstillende mottaksordninger for avfall fra skip, og å sørge for at avfall fra skip blir levert til mottaksordning i havn.</article></article> <article class="defaultP" margin-top="true">§ 20-2 skal lyde:</article><article class="futureLegalArticle" data-name="§20-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 20-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Dette kapitlet gjelder<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">alle norske og utenlandske skip, herunder fiskefartøy, fritidsbåter, krigsskip, militære hjelpefartøy eller andre skip som eies eller drives av den norske stat eller en utenlandsk stat, som anløper norsk havn, med unntak av skip som utfører havnetjenester,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">alle norske havner som normalt anløpes av skip som omfattes av bokstav a.</article></article></li></ul></article><article class="legalP" id="kapittel-1-foreslåttparagraf-2-ledd-2">Avsnitt III Melding og levering av avfall gjelder i tillegg for norske skip som anløper havn innenfor EØS-området.</article><article class="legalP" id="kapittel-1-foreslåttparagraf-2-ledd-3">Dette kapitlet gjelder ikke på Svalbard.</article></article> <article class="defaultP" margin-top="true">§ 20-3 nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-3-punkt-1"><article class="legalP" id="kapittel-1-foreslåttparagraf-2-ledd-3-punkt-1-ledd-1"><i>avfall fra skip:</i> enhver form for avfall, herunder kloakk og lasterester, som oppstår mens et skip er i drift eller under lasting, lossing og rengjøring, og som omfattes av vedleggene I (olje), II (skadelige flytende stoffer i bulk), IV (kloakk), V (søppel) og VI (utslipp til luft) til den internasjonale konvensjon om hindring av forurensning fra skip (MARPOL 73/78) med senere endringer, samt oppfisket avfall,</article></article></li></ul></article> <article class="defaultP" margin-top="true">§ 20-3 nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-foreslåttparagraf-2-ledd-3-punkt-2"><article class="legalP" id="kapittel-1-foreslåttparagraf-2-ledd-3-punkt-2-ledd-1"><i>lasterester:</i> rester av lastematerialer på dekk, i lasterom eller tanker etter lasting og lossing, herunder restmengder og spill, enten de er i våt eller tørr tilstand eller er samlet opp i vaskevann. Lastestøv som er igjen på dekk etter feiing og støv på skipets utvendige overflater regnes ikke som lasterester,</article></article></li></ul></article> <article class="defaultP" margin-top="true">§ 20-3 nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-foreslåttparagraf-2-ledd-3-punkt-3"><article class="legalP" id="kapittel-1-foreslåttparagraf-2-ledd-3-punkt-3-ledd-1"><i>fritidsbåt:</i> enhver flytende innretning med en skroglengde på 2,5 meter eller mer, som er beregnet på og i stand til å bevege seg på vann, og som brukes utenfor næringsvirksomhet,</article></article></li></ul></article> <article class="defaultP" margin-top="true">§ 20-3 nr. 6 skal lyde:<ul class="defaultList"><li data-li-identifier="6." data-name="6."><article class="listArticle" id="kapittel-1-foreslåttparagraf-2-ledd-3-punkt-4"><article class="legalP" id="kapittel-1-foreslåttparagraf-2-ledd-3-punkt-4-ledd-1"><i>havn:</i> et sted eller geografisk område som er utstyrt med innretninger og utstyr som gjør det mulig å motta skip, inkludert fiskefartøy og fritidsfartøy, herunder oppankringsplasser i tilknytning til havnen,</article></article></li></ul></article> <article class="defaultP" margin-top="true">§ 20-3 nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-3-punkt-5"><article class="legalP" id="kapittel-1-foreslåttparagraf-2-ledd-3-punkt-5-ledd-1"><i>norsk havn:</i> havn som er undergitt norsk jurisdiksjon, unntatt havner på Svalbard,</article></article></li></ul></article> <article class="defaultP" margin-top="true">§ 20-3 nr. 8 oppheves. Nåværende nr. 9-11 blir nr. 8-10.</article> <article class="defaultP" margin-top="true">§ 20-3 nåværende nr. 11 blir nr. 10 og skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-1-foreslåttparagraf-2-ledd-3-punkt-6"><article class="legalP" id="kapittel-1-foreslåttparagraf-2-ledd-3-punkt-6-ledd-1"><i>rutegående skip:</i> skipstrafikk som følger en offentliggjort eller planlagt liste for avgangs- og ankomsttider mellom bestemte havner, eller jevnlige overfarter som utgjør en anerkjent ruteplan,</article></article></li></ul></article> <article class="defaultP" margin-top="true">§ 20-3 ny nr. 11 skal lyde:<ul class="defaultList"><li data-li-identifier="11." data-name="11."><article class="listArticle" id="kapittel-1-foreslåttparagraf-2-ledd-3-punkt-7"><article class="legalP" id="kapittel-1-foreslåttparagraf-2-ledd-3-punkt-7-ledd-1"><i>regelmessige havneanløp:</i> gjentatte reiser med samme fartøy som følger et fast mønster mellom bestemte havner, eller som foretar reiser til og fra samme havn uten mellomliggende anløp, der anløp til samme havn skjer minst én gang hver fjortende dag,</article></article></li></ul></article> <article class="defaultP" margin-top="true">§ 20-3 ny nr. 12 skal lyde:<ul class="defaultList"><li data-li-identifier="12." data-name="12."><article class="listArticle" id="kapittel-1-foreslåttparagraf-2-ledd-3-punkt-8"><article class="legalP" id="kapittel-1-foreslåttparagraf-2-ledd-3-punkt-8-ledd-1"><i>oppfisket avfall:</i> avfall som er samlet i redskaper under fangstvirksomhet,</article></article></li></ul></article> <article class="defaultP" margin-top="true">§ 20-3 ny nr. 13 skal lyde:<ul class="defaultList"><li data-li-identifier="13." data-name="13."><article class="listArticle" id="kapittel-1-foreslåttparagraf-2-ledd-3-punkt-9"><article class="legalP" id="kapittel-1-foreslåttparagraf-2-ledd-3-punkt-9-ledd-1"><i>fiskefartøy:</i> fartøy som er utrustet og som ervervsmessig benyttes til å fange fisk og sjøpattedyr, samt høste tang og tare eller andre levende ressurser i sjøen,</article></article></li></ul></article> <article class="defaultP" margin-top="true">§ 20-3 ny nr. 14 skal lyde:<ul class="defaultList"><li data-li-identifier="14." data-name="14."><article class="listArticle" id="kapittel-1-foreslåttparagraf-2-ledd-3-punkt-10"><article class="legalP" id="kapittel-1-foreslåttparagraf-2-ledd-3-punkt-10-ledd-1"><i>skip som utfører havnetjenester:</i> fartøy som leverer tjenester som omfattes av forskrift 11. juni 2019 nr. 861 om gjennomføring av europaparlaments- og rådsforordning (EU) 2017/352 av 15. februar 2017 om opprettelse av en ramme for levering av havnetjenester og felles regler om økonomisk innsyn i havner,</article></article></li></ul></article> <article class="defaultP" margin-top="true">§ 20-3 ny nr. 15 skal lyde:<ul class="defaultList"><li data-li-identifier="15." data-name="15."><article class="listArticle" id="kapittel-1-foreslåttparagraf-2-ledd-3-punkt-11"><article class="legalP" id="kapittel-1-foreslåttparagraf-2-ledd-3-punkt-11-ledd-1"><i>historiske fartøy:</i> alle typer historiske fartøy og kopier av dem, herunder fartøy som er konstruert for å fremme tradisjonelle ferdigheter og sjømannskap, som også tjener som levende kulturminner og som drives i samsvar med tradisjonelle prinsipper for sjømannskap og teknikk.</article></article></li></ul></article> <article class="defaultP" margin-top="true">§ 20-4 oppheves.</article> <article class="defaultP" margin-top="true">§ 20-5 første ledd skal lyde:</article><article class="legalP" id="kapittel-1-ledd-1">Havneansvarlig skal ut fra behovet for levering sørge for etablering og drift av mottaksordninger for avfall fra skip i havnen. Mottaksordningene skal legge til rette for at avfall fra skip blir samlet inn og utsortert på en måte som tilrettelegger for ombruk og materialgjenvinning. Mottaksordningene skal være tilstrekkelige til å dekke et normalt behov for levering i havnen, uten at skipene forsinkes unødig.</article> <article class="defaultP" margin-top="true">§ 20-6 skal lyde:</article><article class="futureLegalArticle" data-name="§20-6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 20-6</span>. <span class="legalArticleTitle">Avfallsplaner og rapportering</span></span><article class="legalP" id="kapittel-1-foreslåttparagraf-3-ledd-1">Havneansvarlig plikter å utarbeide og gjennomføre en avfallsplan i samråd med berørte parter, herunder spesielt brukere av havnen eller deres representanter og, der det er hensiktsmessig, lokale myndigheter.</article><article class="legalP" id="kapittel-1-foreslåttparagraf-3-ledd-2">Havneansvarlige fra nærliggende havner i samme kommune kan i felleskap utarbeide avfallsplaner, under forutsetning av at behovet for og tilgangen til mottaksordninger spesifiseres for hver havn.</article><article class="legalP" id="kapittel-1-foreslåttparagraf-3-ledd-3">Første ledd gjelder ikke små, ikke-kommersielle havner med sjelden eller begrenset trafikk kun fra fritidsfartøy dersom de er omfattet av kommunens avfallshåndtering eller det er inngått avtale om avfallsinnsamling og levering til lovlig mottak, forutsatt at disse havnene er registrert med navn og beliggenhet i meldingstjenesten SafeSeaNet Norway. Informasjon om avfallshåndteringsordningen ved havnen skal være tilgjengelig for brukerne.</article><article class="legalP" id="kapittel-1-foreslåttparagraf-3-ledd-4">Avfallsplanen skal utarbeides i henhold til dette kapitlets vedlegg I og gjeldende bestemmelser for avfallshåndtering. Opplysningene fra avfallsplanen som er beskrevet i punkt 2 i vedlegg I skal formidles til skipsoperatørene, offentliggjøres og gjøres lett tilgjengelig på norsk og engelsk. Disse opplysningene skal også gjøres tilgjengelige og holdes oppdatert i SafeSeaNet Norway. Avfallsplanen skal godkjennes av statsforvalteren. Ved etablering av ny havn skal godkjent avfallsplan foreligge før havnen tas i bruk.</article><article class="legalP" id="kapittel-1-foreslåttparagraf-3-ledd-5">Avfallsplanen skal evalueres og oversendes statsforvalteren for ny godkjenning minst hvert femte år og ved vesentlige endringer i driften av havnen. Godkjenningen gjelder i fem år fra den dato statsforvalteren godkjente planen. Planer godkjent før 1. oktober 2023 skal gjelde i fem år fra den dato statsforvalteren godkjente planen. Ved ny godkjenning må utkast til avfallsplan sendes statsforvalteren senest tre måneder før gjeldende avfallsplan utløper.</article><article class="legalP" id="kapittel-1-foreslåttparagraf-3-ledd-6">Kommunen skal ha en oversikt over alle havner innenfor kommunen, som skal sendes til statsforvalteren. Oversikten skal oppdateres og sendes statsforvalteren på nytt ved vesentlige endringer.</article></article> <article class="defaultP" margin-top="true">Overskrift III skal lyde:</article><span class="futuretitle" id="kapittel-1-foreslåttittel-2">III. Melding og levering av avfall</span> <article class="defaultP" margin-top="true">§ 20-7 skal lyde:</article><article class="futureLegalArticle" data-name="§20-7" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 20-7</span>. <span class="legalArticleTitle">Meldeplikt</span></span><article class="legalP" id="kapittel-1-foreslåttparagraf-4-ledd-1">Fartøy med bruttotonnasje 300 eller mer som er underveis til en havn innenfor EØS-området, med unntak av fartøy med lengde under 45 meter som er fiskefartøy, fritidsbåter eller historiske fartøy, skal gi melding om levering av avfall i havnen<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">minst 24 timer før anløp, dersom anløpshavnen er kjent,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">så snart anløpshavnen er kjent, dersom denne opplysningen først er tilgjengelig mindre enn 24 timer innen anløp, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">senest ved avgang fra foregående havn, dersom reisen varer mindre enn 24 timer.</article></article></li></ul></article><article class="legalP" id="kapittel-1-foreslåttparagraf-4-ledd-2">Meldeplikten gjelder ikke ved anløp til oppankringsplass i norsk havn.</article><article class="legalP" id="kapittel-1-foreslåttparagraf-4-ledd-3">Meldingen skal gis i meldingstjenesten SafeSeaNet Norway i samsvar med vedlegg III til dette kapitlet. Opplysningene skal være tilgjengelige om bord, i det minste til neste anløpshavn, og skal kunne vises til Sjøfartsdirektoratet.</article></article> <article class="defaultP" margin-top="true">Nåværende § 20-8 oppheves. Ny § 20-8 skal lyde:</article><article class="futureLegalArticle" data-name="§20-8" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20-8</span>. <span class="legalArticleTitle">Plikt til å levere avfall</span></span><article class="legalP" id="kapittel-1-foreslåttparagraf-5-ledd-1">Skipsfører skal sørge for at avfall leveres mottaksordning i havn før avgang, i samsvar med de relevante utslippsnormene fastsatt i MARPOL-konvensjonen. Plikten til å levere avfall gjelder ikke ved anløp til oppankringsplass i norsk havn.</article><article class="legalP" id="kapittel-1-foreslåttparagraf-5-ledd-2">Skip som har dokumentert tilstrekkelig kapasitet til oppbevaring av avfall som genereres under reisen, i tillegg til det som allerede er om bord, kan fortsette til neste havn uten å levere avfall før avgang. Tilstrekkelig lagringskapasitet skal beregnes etter metoden som følger av tredje ledd.</article><article class="legalP" id="kapittel-1-foreslåttparagraf-5-ledd-3">EØS-avtalen vedlegg XIII kapittel V (forordning (EU) 2022/89) om fastsettelse av regler for anvendelsen av direktiv (EU) 2019/883 med hensyn til metoden som skal brukes for beregning av tilstrekkelig dedikert lagringskapasitet gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-5-ledd-4">Dersom det ikke kan fastslås at neste anløpshavn har tilfredsstillende mottaksordning, eller det ikke er kjent hva som er neste anløpshavn, kan Sjøfartsdirektoratet kreve at avfall leveres før avgang selv om oppbevaringskapasiteten om bord anses tilstrekkelig etter annet og tredje ledd.</article></article> <article class="defaultP" margin-top="true">Ny § 20-8a skal lyde:</article><article class="futureLegalArticle" data-name="§20-8a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 20-8a</span>. <span class="legalArticleTitle">Avfallskvittering</span></span><article class="legalP" id="kapittel-1-foreslåttparagraf-6-ledd-1">Når et skip har levert avfall i mottaksordning i havn, skal havneansvarlig der avfallet ble levert, sørge for at en avfallskvittering i samsvar med vedlegg IV til dette kapitlet blir fylt ut. Avfallskvitteringen skal utstedes til skipsfører uten unødig forsinkelse.</article><article class="legalP" id="kapittel-1-foreslåttparagraf-6-ledd-2">Første ledd gjelder ikke små havner som har ubemannede mottaksordninger, eller som ligger avsides til, forutsatt at disse havnene er registrert med navn og beliggenhet i SafeSeaNet Norway.</article><article class="legalP" id="kapittel-1-foreslåttparagraf-6-ledd-3">Fartøy med bruttotonnasje 300 eller mer, med unntak av fartøy med lengde under 45 meter som er fiskefartøy, fritidsbåter eller historiske fartøy, skal rapportere informasjonen på avfallskvitteringen i meldingstjenesten SafeSeaNet Norway.</article><article class="legalP" id="kapittel-1-foreslåttparagraf-6-ledd-4">Informasjonen fra avfallskvitteringen skal, sammen med den tilhørende oljedagboken, lastedagboken, avfallsdagboken eller avfallshåndteringsplanen dersom det er relevant, være tilgjengelig om bord i minst to år og kunne vises til Sjøfartsdirektoratet.</article></article> <article class="defaultP" margin-top="true">Ny § 20-8b skal lyde:</article><article class="futureLegalArticle" data-name="§20-8b" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 20-8b</span>. <span class="legalArticleTitle">Fritak for rutegående skip</span></span><article class="legalP" id="kapittel-1-foreslåttparagraf-7-ledd-1">Rutegående skip med regelmessige havneanløp kan fritas fra meldeplikten etter § 20-7 og plikten til å levere avfall etter § 20-8 dersom det foreligger en ordning for å levere avfall og betale avfallsgebyrer i en havn på skipets rute hvor det foreligger tilstrekkelige mottaksfasiliteter, og dette<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">kan dokumenteres ved hjelp av en inngått kontrakt med en havn eller et avfallsfirma og ved hjelp av mottakskvitteringer for avfall,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">er meldt til alle havner på skipets rute,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">er godkjent av havnen hvor avfallsleveringen og gebyrbetalingen skjer, og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">ikke har negativ innvirkning på sjøsikkerhet, helse, arbeids- og levevilkår om bord eller havmiljøet.</article></article></li></ul></article><article class="legalP" id="kapittel-1-foreslåttparagraf-7-ledd-2">Rederiet må føre og ajourføre en liste over fartøy som er fritatt i SafeSeaNet Norway. Dokumentasjon på at vilkårene for fritak er oppfylt, skal kunne legges frem for Sjøfartsdirektoratet.</article><article class="legalP" id="kapittel-1-foreslåttparagraf-7-ledd-3">Fartøy som har fritak etter denne bestemmelsen, skal allikevel ikke fortsette til neste anløpshavn hvis det ikke har tilstrekkelig dedikert lagringskapasitet til alt avfall som genereres under reisen, i tillegg til det som allerede er om bord.</article></article> <article class="defaultP" margin-top="true">§ 20-9 skal lyde:</article><article class="futureLegalArticle" data-name="§20-9" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 20-9</span>. <span class="legalArticleTitle">Avfallsgebyrer</span></span><article class="legalP" id="kapittel-1-foreslåttparagraf-8-ledd-1">Omkostningene forbundet med mottak og videre håndtering av avfall fra skip, unntatt lasterester og avfall fra avgassrensesystemer, skal dekkes ved innkreving av generelt avfallsgebyr fra de skip som anløper havnen. Omkostningene inkluderer kostnadene beskrevet i vedlegg II. Gebyr som nevnt skal innkreves uavhengig av om det leveres avfall fra skipet til mottaksordningen. Ved anløp til oppankringsplass i norsk havn skal det ikke kreves gebyr som nevnt med mindre det leveres avfall til mottaksordningen.</article><article class="legalP" id="kapittel-1-foreslåttparagraf-8-ledd-2">Gebyrets størrelse fastsettes av havneansvarlig og skal ikke overstige omkostningene forbundet med mottaksordningene for de enkelte fartøygrupper i havnen.</article><article class="legalP" id="kapittel-1-foreslåttparagraf-8-ledd-3">Gebyret kan innkreves av havneansvarlig for hvert anløp eller som årsgebyr, sesonggebyr eller liknende.</article><article class="legalP" id="kapittel-1-foreslåttparagraf-8-ledd-4">Gebyret skal differensieres ut fra:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-4-punkt-1"><article class="legalP" id="kapittel-1-foreslåttparagraf-8-ledd-4-punkt-1-ledd-1">kategori, type og størrelse på skipet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-4-punkt-2"><article class="legalP" id="kapittel-1-foreslåttparagraf-8-ledd-4-punkt-2-ledd-1">havnetjenester som gis utenom havnens normale åpningstider</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-4-punkt-3"><article class="legalP" id="kapittel-1-foreslåttparagraf-8-ledd-4-punkt-3-ledd-1">om det leveres farlig avfall.</article></article></li></ul></article><article class="legalP" id="kapittel-1-foreslåttparagraf-8-ledd-5">Tilleggsgebyr kan innkreves for skip som ikke overholder meldeplikten i § 20-7, dersom leveringen medfører merkostnader for havnen. Tilleggsgebyr for avfall omfattet av MARPOL vedlegg V (søppel) kan dessuten innkreves når mengden overskrider den maksimale lagringskapasiteten angitt i melding etter § 20-7.</article><article class="legalP" id="kapittel-1-foreslåttparagraf-8-ledd-6">Omkostningene forbundet med mottak og videre håndtering av lasterester og avfall fra avgassrensesystemer dekkes ved innkreving av et særskilt gebyr fra skipet.</article></article> <article class="defaultP" margin-top="true">§ 20-10 skal lyde:</article><article class="futureLegalArticle" data-name="§20-10" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 20-10</span>. <span class="legalArticleTitle">Beregning av gebyret</span></span><article class="legalP" id="kapittel-1-foreslåttparagraf-9-ledd-1">Gebyret skal dekke indirekte administrasjonskostnader, og en vesentlig del av de direkte driftskostnadene, slik disse er beskrevet i vedlegg II. Gebyret for de direkte driftskostnadene skal dekke minst 30&#xa0;% av de samlede direkte kostnadene til levering av avfall foregående år, med mulighet for også å ta kostnader knyttet til den forventede trafikkmengden kommende år med i beregningen.</article><article class="legalP" id="kapittel-1-foreslåttparagraf-9-ledd-2">Gebyr for oljeavfall og annet farlig avfall skal beregnes på grunnlag av skipets bruttotonnasje eller på grunnlag av skipets ytre mål samt antall seilingsdøgn siden forrige leveringshavn.</article><article class="legalP" id="kapittel-1-foreslåttparagraf-9-ledd-3">Gebyr for levering av kloakk skal beregnes på grunnlag av antall personer som skipet har tillatelse til å transportere eller antall besetningsmedlemmer, samt antall seilingsdøgn siden forrige leveringshavn.</article><article class="legalP" id="kapittel-1-foreslåttparagraf-9-ledd-4">Gebyr for avfall omfattet av MARPOL vedlegg V (søppel), inkludert oppfisket avfall, skal beregnes på grunnlag av antall personer som skipet har tillatelse til å transportere eller antall besetningsmedlemmer, samt antall seilingsdøgn siden forrige leveringshavn. Dersom andre finansieringsordninger bidrar til å dekke kostnader for mottak og behandling av oppfisket avfall, skal gebyret reduseres tilsvarende.</article><article class="legalP" id="kapittel-1-foreslåttparagraf-9-ledd-5">Tilleggsgebyr skal beregnes på grunnlag av mengden som er overskridende.</article><article class="legalP" id="kapittel-1-foreslåttparagraf-9-ledd-6">Særskilt gebyr for avfall fra avgassrensesystemer skal beregnes på grunnlag av type og mengde avfall som leveres.</article><article class="legalP" id="kapittel-1-foreslåttparagraf-9-ledd-7">Særskilt gebyr for lasterester skal beregnes på grunnlag av type og mengde rester som leveres.</article></article> <article class="defaultP" margin-top="true">§ 20-11 skal lyde:</article><article class="futureLegalArticle" data-name="§20-11" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 20-11</span>. <span class="legalArticleTitle">Fradrag i eller bortfall av gebyr</span></span><article class="legalP" id="kapittel-1-foreslåttparagraf-10-ledd-1">Det skal gis fradrag i gebyret dersom skipets konstruksjon, utstyr eller drift bidrar til at<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">skipet genererer reduserte mengder avfall, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">skipet håndterer avfallet på en bærekraftig og miljøvennlig måte.</article></article></li></ul></article><article class="legalP" id="kapittel-1-foreslåttparagraf-10-ledd-2">Ved vurderingen av om det skal gis fradrag i gebyret skal kriteriene i andre ledd legges til grunn.</article><article class="legalP" id="kapittel-1-foreslåttparagraf-10-ledd-3">EØS-avtalen vedlegg XIII kapittel V (forordning (EU) 2022/91) om fastsettelse av kriteriene for å fastslå om et skip produserer reduserte mengder avfall og håndterer avfallet på en bærekraftig og miljømessig forsvarlig måte i samsvar med direktiv (EU) 2019/883) gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-10-ledd-4">Det skal også gis fradrag i gebyret for skip som transporterer gods og passasjerer mellom havner i det geografiske Europa eller mellom disse havnene og havner i ikke-europeiske land med en kystlinje mot de innelukkede havnene som grenser til Europa.</article><article class="legalP" id="kapittel-1-foreslåttparagraf-10-ledd-5">Gebyret bortfaller dersom skipet er fritatt fra levering av avfall i havnen etter § 20-8b.</article></article> <article class="defaultP" margin-top="true">§ 20-12 skal lyde:</article><article class="futureLegalArticle" data-name="§20-12" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 20-12</span>. <span class="legalArticleTitle">Tilsyn</span></span><article class="legalP" id="kapittel-1-foreslåttparagraf-11-ledd-1">Sjøfartsdirektoratet skal føre tilsyn med at skipenes plikter etter dette kapitlet overholdes, og kan gi pålegg til rederiet. Statsforvalteren er forurensningsmyndighet for havner og fører tilsyn med at bestemmelsene i dette kapitlet blir overholdt.</article><article class="legalP" id="kapittel-1-foreslåttparagraf-11-ledd-2">EØS-avtalen vedlegg XIII kapittel V (forordning (EU) 2022/90) om fastsettelse av regler for anvendelsen av direktiv (EU) 2019/883 med hensyn til de detaljerte elementene i Unionens risikobaserte utvelgelsesmekanisme for valg av skip til inspeksjon gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article> <article class="defaultP" margin-top="true">§ 20-14 skal lyde:</article><article class="futureLegalArticle" data-name="§20-14" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 20-14</span>. <span class="legalArticleTitle">Krav til myndighetenes overvåkningsmetode og rapporteringsformat for oppfisket avfall – gjennomføring av forordning (EU) 2022/92</span></span><article class="legalP" id="kapittel-1-foreslåttparagraf-12-ledd-1">EØS-avtalen vedlegg XIII kapittel V (forordning (EU) 2022/92) om fastsettelse av regler for anvendelsen av direktiv (EU) 2019/883 med hensyn til metoder for innsamling av overvåkingsdata og formatet for å rapportere passivt oppfisket avfall gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article> <article class="defaultP" margin-top="true">Vedlegg I skal lyde:</article><span class="futuretitle" id="kapittel-1-foreslåttittel-3">Vedlegg I</span><span class="futuretitle" id="kapittel-1-foreslåttittel-4">1. Krav til planer for mottak og håndtering av avfall i havner (avfallsplan)</span><article class="legalP" id="kapittel-1-ledd-2">Planene skal omfatte alle typer avfall og lasterester fra skip som vanligvis anløper havnen, og skal utarbeides i samsvar med størrelsen på havnen og typen skip som anløper den.</article><article class="legalP" id="kapittel-1-ledd-3">Følgende punkter skal inngå i planene:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">en vurdering av behovet for mottaksordninger i en havn på grunnlag av behovene til de skipene som vanligvis anløper havnen,</article></article></li><li data-li-identifier="b." data-name="b."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">en beskrivelse av mottaksordningenes type og kapasitet,</article></article></li><li data-li-identifier="c." data-name="c."><article class="listArticle" id="kapittel-1-ledd-3-punkt-3"><article class="legalP" id="kapittel-1-ledd-3-punkt-3-ledd-1">en beskrivelse av prosedyrene for mottak og innsamling av avfall fra skip,</article></article></li><li data-li-identifier="d." data-name="d."><article class="listArticle" id="kapittel-1-ledd-3-punkt-4"><article class="legalP" id="kapittel-1-ledd-3-punkt-4-ledd-1">en beskrivelse av gebyrsystemet,</article></article></li><li data-li-identifier="e." data-name="e."><article class="listArticle" id="kapittel-1-ledd-3-punkt-5"><article class="legalP" id="kapittel-1-ledd-3-punkt-5-ledd-1">en beskrivelse av prosedyren for rapportering av påståtte mangler ved mottaksordningene,</article></article></li><li data-li-identifier="f." data-name="f."><article class="listArticle" id="kapittel-1-ledd-3-punkt-6"><article class="legalP" id="kapittel-1-ledd-3-punkt-6-ledd-1">en beskrivelse av prosedyrer for dialog mellom havnebrukere, avfallsaktører, terminaloperatører og andre berørte parter, og</article></article></li><li data-li-identifier="g." data-name="g."><article class="listArticle" id="kapittel-1-ledd-3-punkt-7"><article class="legalP" id="kapittel-1-ledd-3-punkt-7-ledd-1">en oversikt over typer og mengder avfall fra skip som mottas og håndteres ved mottaksordningene.</article></article></li></ul></article><article class="legalP" id="kapittel-1-ledd-4">Planene bør dessuten inneholde følgende:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">et sammendrag av gjeldende lovgivning og formaliteter i forbindelse med levering av avfall til mottaksordninger i havnen,</article></article></li><li data-li-identifier="i." data-name="i."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">opplysninger om kontaktpunkter i havnen,</article></article></li><li data-li-identifier="j." data-name="j."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">en beskrivelse av eventuelt utstyr og prosesser til forbehandling av ulike avfallsfraksjoner i havnen, dersom dette finnes,</article></article></li><li data-li-identifier="k." data-name="k."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">en beskrivelse av metodene for registrering av den faktiske bruken av mottaksordningene i havnen,</article></article></li><li data-li-identifier="l." data-name="l."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">en beskrivelse av metodene for registrering av mengdene avfall som leveres av skip, og</article></article></li><li data-li-identifier="m." data-name="m."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">en beskrivelse av metodene for håndtering av de ulike avfallsfraksjonene i havnen.</article></article></li></ul></article><article class="legalP" id="kapittel-1-ledd-5">Prosedyrene for mottak, innsamling, lagring, behandling og videre håndtering bør i alle henseender være i samsvar med et program for miljøforvaltning som er egnet til å gradvis redusere miljøvirkningene av disse aktivitetene. Slikt samsvar anses å foreligge dersom prosedyrene er i samsvar med EØS-avtalen vedlegg XX nr. 1ea (forordning (EF) nr. 1221/2009 om frivillig deltaking for organisasjoner i en fellesskapsordning for miljøstyring og miljørevisjon (EMAS III) med senere endringer, som er gjennomført i denne forskriftens kapittel 38.</article><span class="futuretitle" id="kapittel-1-foreslåttittel-5">2. Opplysninger som skal være tilgjengelige for alle brukere av havnen</span><ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttittel-5-punkt-1"><article class="legalP" id="kapittel-1-foreslåttittel-5-punkt-1-ledd-1">en kort henvisning til viktigheten av korrekt levering av avfall fra skip,</article></article></li><li data-li-identifier="b." data-name="b."><article class="listArticle" id="kapittel-1-foreslåttittel-5-punkt-2"><article class="legalP" id="kapittel-1-foreslåttittel-5-punkt-2-ledd-1">mottaksordningenes plassering for hver kaiplass, og, dersom det er relevant, deres åpningstider,</article></article></li><li data-li-identifier="c." data-name="c."><article class="listArticle" id="kapittel-1-foreslåttittel-5-punkt-3"><article class="legalP" id="kapittel-1-foreslåttittel-5-punkt-3-ledd-1">en liste over avfall fra skip som vanligvis håndteres av havnen,</article></article></li><li data-li-identifier="d." data-name="d."><article class="listArticle" id="kapittel-1-foreslåttittel-5-punkt-4"><article class="legalP" id="kapittel-1-foreslåttittel-5-punkt-4-ledd-1">en liste over kontaktpunkter, operatører av mottaksordningene og tjenester som tilbys,</article></article></li><li data-li-identifier="e." data-name="e."><article class="listArticle" id="kapittel-1-foreslåttittel-5-punkt-5"><article class="legalP" id="kapittel-1-foreslåttittel-5-punkt-5-ledd-1">en beskrivelse av prosedyrene for levering av avfall fra skip,</article></article></li><li data-li-identifier="f." data-name="f."><article class="listArticle" id="kapittel-1-foreslåttittel-5-punkt-6"><article class="legalP" id="kapittel-1-foreslåttittel-5-punkt-6-ledd-1">en beskrivelse av gebyrsystemet, og</article></article></li><li data-li-identifier="g." data-name="g."><article class="listArticle" id="kapittel-1-foreslåttittel-5-punkt-7"><article class="legalP" id="kapittel-1-foreslåttittel-5-punkt-7-ledd-1">en beskrivelse av prosedyrene for rapportering av påståtte mangler ved mottaksordningene.</article></article></li></ul> <article class="defaultP" margin-top="true">Nytt vedlegg II skal lyde:</article><span class="futuretitle" id="kapittel-1-foreslåttittel-6">Vedlegg II<br />Kostnadskategorier og nettoinntekter knyttet til drift og administrasjon av mottaksanlegg i havner</span><article class="defaultP"><table><thead><tr><th data-text-align="left" data-vertical-align="top"><i>Direkte kostnader</i><br /><i>Direkte driftskostnader forbundet med den faktiske håndteringen av avfall fra skip, herunder kostnadspostene oppført nedenfor</i></th><th data-text-align="left" data-vertical-align="top"><i>Indirekte kostnader</i><br /><i>Indirekte administrasjonskostnader forbundet med forvaltningen av systemet i havnen, herunder kostnadspostene oppført nedenfor</i></th><th data-text-align="left" data-vertical-align="top"><i>Nettoinntekter</i><br /><i>Nettoinntekter fra avfallshåndteringsordninger og tilgjengelig nasjonal/regional finansiering, herunder inntektspostene oppført nedenfor</i></th></tr></thead><tbody><tr><td data-text-align="left" data-vertical-align="top">– Infrastruktur til mottaksanlegg i havner, som containere, tanker, bearbeidingsverktøy, lektere, lastebiler, avfallsmottak og behandlingsanlegg.<br />– Eventuelle kostnader til leie av sted eller utstyr som er nødvendig for å drive mottaksordninger i havner.<br />– Den faktiske driften av mottaksordningene: innsamling av avfall fra skip, transport av avfall fra mottaksordningene til sluttbehandling, vedlikehold og rengjøring av mottaksordningene, personalkostnader (inkludert overtid), strøm, avfallsanalyse og forsikring.<br />– Forberedelse til ombruk, materialgjenvinning eller sluttbehandling av avfall fra skip, herunder separat innsamling.<br />– Administrasjon: fakturering, utstedelse av avfallskvitteringer til skip, rapportering.</td><td data-text-align="left" data-vertical-align="top">– Utarbeiding, godkjenning og gjennomføring av avfallsplan, herunder eventuelle revisjoner.<br />– Oppdatering av avfallsplan, herunder lønnskostnader og kostnader til rådgivningstjenester.<br />– Organisering av dialog ved evaluering av avfallsplanen.<br />– Forvaltning av meldingssystemet og gebyrsystemet, herunder bruk av reduserte avgifter for «grønne skip», IT-systemer i havnene, statistisk analyse og tilhørende lønnskostnader.<br />– Organisering av nødvendige anskaffelser og tillatelser ved etablering og drift av mottaksordninger.<br />– Formidling av informasjon til havnebrukerne<br />– Forvaltning av øvrige avfallshåndteringsordninger, som ordninger for utvidet produsentansvar (EPR), mål om økt materialgjenvinning og søknad om og disponering av nasjonale/regionale midler.</td><td data-text-align="left" data-vertical-align="top">– Nettofordeler av ordninger for utvidet produsentansvar.<br />– Andre nettoinntekter av avfallshåndtering, f.eks. gjenvinningsordninger.<br />– Annen finansering eller andre tilskudd til havner til avfallshåndtering og fiskerier.</td></tr></tbody></table></article> <article class="defaultP" margin-top="true">Vedlegg II blir vedlegg III og skal lyde:</article><span class="futuretitle" id="kapittel-1-foreslåttittel-7">Vedlegg III<br />Standardskjema for melding om avfallslevering til mottaksanlegg i havner</span><article class="defaultP">For å lese vedlegget se her: (pdf)</article> <article class="defaultP" margin-top="true">Nytt vedlegg IV skal lyde:</article><span class="futuretitle" id="kapittel-1-foreslåttittel-8">Vedlegg IV<br />Standardskjema for avfallskvittering</span><article class="defaultP">For å lese vedlegget se her: (pdf)</article> <article class="defaultP" margin-top="true">Nåværende vedlegg III blir nytt vedlegg V.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-02-1213/KAPITTEL_2"><h2 data-text-align="center">II</h2><article class="defaultP">I forskrift 30. mai 2012 nr. 488 om miljømessig sikkerhet for skip og flyttbare innretninger gjøres følgende endring:</article> <article class="defaultP" margin-top="true">§ 16 oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-06-02-1213/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft 1. oktober 2023.</article></section></main></body></html>