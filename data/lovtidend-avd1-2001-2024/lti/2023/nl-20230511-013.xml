<!DOCTYPE html><html lang="nb"><head><title>Lov om endringer i tvisteloven mv. (rettsmekling, ankenektelse mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-05-11-13</dd><dt class="dokid">DokumentID</dt><dd class="dokid">LTI/lov/2023-05-11-13</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-06-17-90</li><li>lov/2013-06-21-100</li><li>lov/2021-06-18-97</li><li>lov/1915-08-13-5</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Sivilprosess/tvisteloven</li></ul></dd><dt class="dateOfPublication">Kunngjort</dt><dd class="dateOfPublication">2023-05-11 11:00</dd><dt class="journalNumber">Journalnummer</dt><dd class="journalNumber">2023-0452</dd><dt class="titleShort">Korttittel</dt><dd class="titleShort">Endringslov til tvisteloven mv.</dd><dt class="title">Tittel</dt><dd class="title">Lov om endringer i tvisteloven mv. (rettsmekling, ankenektelse mv.)</dd><dt class="miscInformation">Annet om dokumentet</dt><dd class="miscInformation">Prop.34 L (2022–2023), Innst.273 L (2022–2023), Lovvedtak 50 (2022–2023). Stortingets første og andre gangs behandling hhv. 25. april og 2. mai 2023. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2023-05-11-13</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i tvisteloven mv. (rettsmekling, ankenektelse mv.)<ul class="tocSubUl"><li>I<ul class="tocSubUl"><li>§ 4-2. Overføring av sak til saklig kompetent domstol</li><li>§ 8-3. Rettsmekling</li><li>§ 9-4. Saksstyring. Plan for den videre behandling</li><li>§ 9-10. Avsluttet saksforberedelse. Sluttinnlegg</li><li>§ 20-12. Statens ansvar for partenes sakskostnader</li><li>§ 22-6 a. Bevisforbud om interne straffesaksopplysninger</li><li>§ 36-6 a. Innledning til vitneavhør mv. i barnevernssaker ved skjult adresse</li></ul></li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2023-05-11-13" id="dokument"><h1>Lov om endringer i tvisteloven mv. (rettsmekling, ankenektelse mv.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juni 2005 nr. 90 om mekling og rettergang i sivile tvister (tvisteloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 13. august 1915 nr. 5 om domstolene (domstolloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 21. juni 2013 nr. 100 om fastsetjing og endring av eigedoms- og rettshøve på fast eigedom m.m. (jordskiftelova).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 18. juni 2021 nr. 97 om barnevern (barnevernsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-05-11-13/KAPITTEL_1"><h2 data-text-align="center">I</h2><article class="defaultP">I lov 17. juni 2005 nr. 90 om mekling og rettergang i sivile tvister gjøres følgende endringer:</article> <article class="defaultP" margin-top="true">§ 1-3 andre ledd første punktum skal lyde:</article><article class="legalP" id="kapittel-1-ledd-1">Den som reiser saken, må påvise et reelt behov for å få kravet avgjort overfor saksøkte.</article> <article class="defaultP" margin-top="true">§ 2-1 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">stat, kommuner og fylkeskommuner,</article></article></li></ul></article> <article class="defaultP" margin-top="true">§ 3-4 første ledd andre punktum skal lyde:</article><article class="legalP" id="kapittel-1-ledd-2">Begrensninger i prosessfullmakten er uten virkning for retten og motparten.</article> <article class="defaultP" margin-top="true">§ 3-8 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Dersom en parts krav på sakskostnader etter kapittel 20 klart overstiger det som synes å være nødvendig i saken, skal retten i avgjørelsen gjøre parten oppmerksom på adgangen til å be om at retten fastsetter prosessfullmektigens godtgjøring etter første ledd, og fristen etter annet ledd.</article> <article class="defaultP" margin-top="true">§ 4-2 skal lyde:</article><article class="futureLegalArticle" data-name="§4-2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4-2</span>. <span class="legalArticleTitle">Overføring av sak til saklig kompetent domstol</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Er søksmål reist ved en tingrett som ikke har saklig domsmyndighet, skal saken henvises til en kompetent domstol.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Er søksmål reist direkte for en tingrett i strid med § 6-2 annet ledd, skal saken henvises til et stedlig kompetent forliksråd. Er flere forliksråd kompetente, kan saksøkeren velge hvilket forliksråd saken skal henvises til. Overføringen gjør at stevningen anses som en forliksklage.</article></article> <article class="defaultP" margin-top="true">§ 4-4 tredje ledd første punktum skal lyde:</article><article class="legalP" id="kapittel-1-ledd-3">Virksomheter registrert i Foretaksregisteret har alminnelig verneting på det sted virksomhetens forretningskontor ifølge registreringen ligger.</article> <article class="defaultP" margin-top="true">§ 6-2 andre ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">det etter reglene i §§ 15-1 til 15-3 bringes inn et nytt krav eller en ny part i saken.</article></article></li></ul></article> <article class="defaultP" margin-top="true">§ 6-6 tredje ledd nytt fjerde punktum skal lyde:</article><article class="legalP" id="kapittel-1-ledd-4">Avvisning av saken som følge av klagerens uteblivelse etter første punktum er ikke til hinder for at det kan inngis ny forliksklage om kravet.</article> <article class="defaultP" margin-top="true">§ 6-11 andre ledd første punktum skal lyde:</article><article class="legalP" id="kapittel-1-ledd-5">Inntil én uke før rettsmøtet kan klagemotparten kreve behandlingen innstilt dersom saken er brakt inn for en nemnd som nevnt i § 6-2 første ledd bokstav e eller § 6-2 annet ledd bokstav c.</article> <article class="defaultP" margin-top="true">§ 6-13 tredje ledd nytt andre punktum skal lyde:</article><article class="legalP" id="kapittel-1-ledd-6">Staten ved departementet er motpart.</article> <article class="defaultP" margin-top="true">§ 6-14 fjerde ledd syvende punktum skal lyde:</article><article class="legalP" id="kapittel-1-ledd-7">I stedet for oppfriskning kan klagemotparten ta ut stevning til tingretten etter første ledd.</article> <article class="defaultP" margin-top="true">§ 8-3 skal lyde:</article><article class="futureLegalArticle" data-name="§8-3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8-3</span>. <span class="legalArticleTitle">Rettsmekling</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Retten skal beslutte at det skal foretas rettsmekling etter §§ 8-4 til 8-6 når den finner at saken egner seg for det. Rettsmekling kan foretas i stedet for eller i tillegg til mekling etter § 8-2.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Ved avgjørelsen legges det vekt på partenes holdning til rettsmekling og mulighetene for å oppnå et forlik eller en forenkling i saken. Det legges videre vekt på om ulikt styrkeforhold mellom partene, kostnadene ved rettsmekling, tidligere meklingsforsøk eller andre forhold gjør rettsmekling betenkelig.</article></article> <article class="defaultP" margin-top="true">§ 9-4 skal lyde:</article><article class="futureLegalArticle" data-name="§9-4" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9-4</span>. <span class="legalArticleTitle">Saksstyring. Plan for den videre behandling</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Retten skal aktivt og planmessig styre saksforberedelsen for å oppnå en rask, prosessøkonomisk og forsvarlig behandling. Retten skal virke for at tvistespørsmål blir klarlagt under saksforberedelsen.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Straks tilsvar er inngitt etter § 9-3, skal retten legge opp en plan for den videre behandlingen etter drøfting med partene og herunder fastsette frister og treffe nødvendige beslutninger. Dette omfatter<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-nummer-2-punkt-1"><article class="legalP" id="kapittel-1-foreslåttparagraf-3-nummer-2-punkt-1-ledd-1">om det bør gjennomføres rettsmekling eller mekling i rettsmøte,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-2-punkt-2"><article class="legalP" id="kapittel-1-foreslåttparagraf-3-nummer-2-punkt-2-ledd-1">om saken bør behandles etter særlige regler,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-nummer-2-punkt-3"><article class="legalP" id="kapittel-1-foreslåttparagraf-3-nummer-2-punkt-3-ledd-1">om rettsmøter skal holdes under saksforberedelsen, og om det kan være hensiktsmessig å avgjøre saken etter et slikt rettsmøte,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-nummer-2-punkt-4"><article class="legalP" id="kapittel-1-foreslåttparagraf-3-nummer-2-punkt-4-ledd-1">om det skal inngis skriftlige innlegg som en del av avgjørelsesgrunnlaget,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-nummer-2-punkt-5"><article class="legalP" id="kapittel-1-foreslåttparagraf-3-nummer-2-punkt-5-ledd-1">om behandlingen av saken bør deles opp,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-3-nummer-2-punkt-6"><article class="legalP" id="kapittel-1-foreslåttparagraf-3-nummer-2-punkt-6-ledd-1">gjennomgåelse av bevisføringen, herunder om det kreves befaring eller tilgang til eller framleggelse av bevis, om bevis skal sikres, om det bør oppnevnes sakkyndig, og om bevisføringen bør begrenses ut fra proporsjonalitet,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-3-nummer-2-punkt-7"><article class="legalP" id="kapittel-1-foreslåttparagraf-3-nummer-2-punkt-7-ledd-1">om sluttinnlegg skal inngis,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-3-nummer-2-punkt-8"><article class="legalP" id="kapittel-1-foreslåttparagraf-3-nummer-2-punkt-8-ledd-1">berammelse av hovedforhandling, som bare hvis særlige grunner gjør det nødvendig kan settes til et tidspunkt senere enn seks måneder etter at stevning ble inngitt i saken,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-3-nummer-2-punkt-9"><article class="legalP" id="kapittel-1-foreslåttparagraf-3-nummer-2-punkt-9-ledd-1">om det skal være fagkyndige eller alminnelige meddommere, og</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-3-nummer-2-punkt-10"><article class="legalP" id="kapittel-1-foreslåttparagraf-3-nummer-2-punkt-10-ledd-1">andre forhold av betydning for saksforberedelsen.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Drøfting etter annet ledd skal skje i rettsmøte, som kan være et fjernmøte. Hvis sakens framdrift tilsier det, eller drøfting i rettsmøte åpenbart er unødvendig, kan retten be om partenes skriftlige uttalelse eller få den nødvendige avklaring på annen måte.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Finner retten etter inngivelse av tilsvar at mekling bør forsøkes straks, kan drøfting etter annet ledd utstå til mekling er forsøkt.</article></article> <article class="defaultP" margin-top="true">§ 9-10 skal lyde:</article><article class="futureLegalArticle" data-name="§9-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9-10</span>. <span class="legalArticleTitle">Avsluttet saksforberedelse. Sluttinnlegg</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Saksforberedelsen avsluttes tre uker før hovedforhandlingen hvis ikke retten fastsetter et annet tidspunkt.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Retten skal som regel kreve at partene inngir et sluttinnlegg. Sluttinnlegget skal inngis innen to uker før hovedforhandlingen hvis ikke retten fastsetter et annet tidspunkt. Sluttinnlegget skal kort angi den påstand, de påstandsgrunnlag og de rettsregler som påberopes, og de bevis parten vil føre. Med sluttinnlegget skal følge forslag til framdriftsplan for hovedforhandlingen, jf. § 9-11 annet ledd.</article></article> <article class="defaultP" margin-top="true">§ 9-16 første ledd første punktum skal lyde:</article><article class="legalP" id="kapittel-1-ledd-8">Etter avsluttet saksforberedelse kan en part ikke mot motpartens protest sette fram nye krav, utvide påstanden til et framsatt krav, sette fram et nytt påstandsgrunnlag eller tilby nye bevis med mindre det skjer før hovedforhandlingen og er foranlediget av motpartens prosesskriv som parten ikke med rimelighet kunne besvart tidligere, eller retten tillater det.</article> <article class="defaultP" margin-top="true">§ 10-2 nytt tredje og fjerde ledd skal lyde:</article><article class="numberedLegalP" data-numerator="3" id="kapittel-1-nummer-2">(3) En part som vil sette fram et nytt krav, utvide påstanden til et framsatt krav, sette fram et nytt påstandsgrunnlag eller tilby nye bevis, må foreta prosesshandlingen så snart parten har mulighet for det. Foretas prosesshandlingen senere, kan retten ved kjennelse nekte endringen foretatt hvis et rettsmøte må utsettes eller saken vil bli vesentlig forsinket.</article><article class="numberedLegalP" data-numerator="4" id="kapittel-1-nummer-3">(4) Partene plikter innen en uke før rettsmøtet etter § 10-3 å varsle om bevis og sende inn dokumentbevis som ikke tidligere er varslet eller innsendt. Partene kan innen samme frist avgi skriftlige utredninger når særlige grunner taler for det. Tredje ledd annet punktum gjelder tilsvarende.</article> <article class="defaultP" margin-top="true">§ 10-4 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Hvis ikke saken avsluttes på annen måte, skal den normalt være avsluttet med dom innen fire måneder etter at stevning ble inngitt.</article> <article class="defaultP" margin-top="true">§ 14-6 andre ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Retten til innsyn bedømmes for hvert enkelt dokument eller del av dokument.</article> <article class="defaultP" margin-top="true">§ 15-5 første ledd første punktum skal lyde:</article><article class="legalP" id="kapittel-1-ledd-9">Flere parter på samme side i et søksmål betraktes som selvstendige parter overfor motparten.</article> <article class="defaultP" margin-top="true">§ 16-16 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-9-punkt-1"><article class="legalP" id="kapittel-1-ledd-9-punkt-1-ledd-1">boet til parten som anla saken, blir tatt under konkursbehandling, dersom tvistegjenstanden inngår i bomassen.</article></article></li></ul></article> <article class="defaultP" margin-top="true">§ 18-2 andre ledd nytt andre punktum skal lyde:</article><article class="legalP" id="kapittel-1-ledd-10">Når en sak er innstilt i forliksrådet etter § 6-11, opphører virkningen som nevnt i første punktum når det er gått én måned fra forliksrådet innstilte behandlingen av saken, uten at stevning er sendt til retten.</article> <article class="defaultP" margin-top="true">§ 19-4 andre ledd første punktum skal lyde:</article><article class="legalP" id="kapittel-1-ledd-11">Avgjørelsen er avsagt skriftlig når alle rettens medlemmer har undertegnet den eller et likelydende dokument.</article> <article class="defaultP" margin-top="true">§ 20-5 tredje ledd fjerde punktum skal lyde:</article><article class="legalP" id="kapittel-1-ledd-12">Utgiftspostene skal spesifiseres og begrunnes slik at retten har tilstrekkelig grunnlag for å foreta utmålingen.</article> <article class="defaultP" margin-top="true">§ 20-5 femte ledd andre punktum oppheves.</article> <article class="defaultP" margin-top="true">§ 20-6 første ledd skal lyde:</article><article class="numberedLegalP" data-numerator="1" id="kapittel-1-nummer-6">(1) Er det flere parter på samme side, avgjøres rett og plikt til sakskostnader overfor motparten særskilt for hver part.</article> <article class="defaultP" margin-top="true">§ 20-10 første punktum skal lyde:</article><article class="legalP" id="kapittel-1-ledd-13">Prosessfullmektigen har fortrinnsrett foran sin parts øvrige fordringshavere til de sakskostnader parten tilkjennes for sitt tilgodehavende.</article> <article class="defaultP" margin-top="true">§ 20-12 skal lyde:</article><article class="futureLegalArticle" data-name="§20-12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20-12</span>. <span class="legalArticleTitle">Statens ansvar for partenes sakskostnader</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) En part som er påført sakskostnader på grunn av feil ved rettens behandling av saken, kan kreve tapet erstattet av staten dersom feilen<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-nummer-1-punkt-1"><article class="legalP" id="kapittel-1-foreslåttparagraf-5-nummer-1-punkt-1-ledd-1">ubetinget skal tillegges virkning etter § 29-21 annet ledd bokstav b eller etter bokstav d fordi parten ikke var lovlig innkalt, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-nummer-1-punkt-2"><article class="legalP" id="kapittel-1-foreslåttparagraf-5-nummer-1-punkt-2-ledd-1">skyldes at retten er vesentlig å bebreide.</article></article></li></ul><p class="leddfortsettelse">Er partens sakskostnader påført ved at feilen har fått virkning for en avgjørelse i saken, må også vilkårene i domstolloven § 200 tredje ledd være oppfylt.</p></article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Staten ved Domstoladministrasjonen er motpart for krav om erstatning etter første ledd, med mindre kravet gjelder feil ved forliksrådets behandling av saken, jf. § 6-13 tredje ledd annet punktum. Før kravet settes fram for domstolen, skal parten skriftlig varsle motparten om kravet. Reglene i §§ 5-2 til 5-4 om plikter før sak reises gjelder tilsvarende så langt de passer.</article><article class="numberedLegalP" data-numerator="3" id="kapittel-1-foreslåttparagraf-5-nummer-3">(3) Krav om erstatning etter første ledd må settes fram innen seks måneder etter at saken er rettskraftig avgjort. Er det avsagt dom i straffesak etter domstolloven § 200 tredje ledd bokstav c, løper fristen fra dommen er rettskraftig. Det kan begjæres oppfriskning etter kapittel 16 III ved oversitting av fristen.</article><article class="numberedLegalP" data-numerator="4" id="kapittel-1-foreslåttparagraf-5-nummer-4">(4) Kravet settes fram for den domstolen som har saken til behandling, eller som traff avgjørelsen i siste instans. Når feilen anføres å være begått i den domstolen, settes kravet fram for overprøvingsinstansen. Gjelder kravet feil begått av forliksrådet eller tingretten, kan Høyesterett bestemme at kravet i stedet skal avgjøres av lagmannsretten.</article><article class="numberedLegalP" data-numerator="5" id="kapittel-1-foreslåttparagraf-5-nummer-5">(5) For behandlingen av kravet gjelder reglene om anke over kjennelser tilsvarende så langt de passer. Fremmes kravet mens saken verserer, kan det forenes med denne hvis det er hensiktsmessig.</article></article> <article class="defaultP" margin-top="true">Ny § 22-6 a skal lyde:</article><article class="futureLegalArticle" data-name="§22-6a" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22-6 a</span>. <span class="legalArticleTitle">Bevisforbud om interne straffesaksopplysninger</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) Det kan ikke føres bevis om politiets og påtalemyndighetens interne saksforberedelse i straffesaker.</article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Riksadvokaten kan samtykke i at beviset føres. Samtykke kan bare nektes så langt opplysningene kan unntas fra innsyn etter straffeprosessens regler.</article><article class="numberedLegalP" data-numerator="3" id="kapittel-1-foreslåttparagraf-6-nummer-3">(3) Selv om samtykke er nektet, kan retten ved kjennelse bestemme at beviset skal føres når det er strengt nødvendig for sakens opplysning, og hensynet til sakens opplysning klart veier tyngre enn hensynene som tilsier hemmelighold. Riksadvokaten skal få redegjøre for sitt syn før retten treffer avgjørelse. Redegjørelsen meddeles partene.</article></article> <article class="defaultP" margin-top="true">§ 26-8 andre ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Det samme gjelder overfor en part i saker hvor retten har plikt til å sørge for et forsvarlig faktisk avgjørelsesgrunnlag, jf. § 21-3 annet ledd.</article> <article class="defaultP" margin-top="true">§ 29-13 andre ledd første punktum skal lyde:</article><article class="legalP" id="kapittel-1-ledd-14">Anke over dom kan nektes fremmet når lagmannsretten finner at det er klar sannsynlighetsovervekt for at anken ikke vil føre fram.</article> <article class="defaultP" margin-top="true">§ 29-13 fjerde ledd andre punktum skal lyde:</article><article class="legalP" id="kapittel-1-ledd-15">Slikt varsel kan bare gis inntil den videre saksforberedelse er tatt opp med partene etter § 29-14 tredje ledd, og inntil to måneder etter at lagmannsretten mottok ankesaken.</article> <article class="defaultP" margin-top="true">§ 29-17 andre punktum skal lyde:</article><article class="legalP" id="kapittel-1-ledd-16">§ 9-12 første til tredje ledd gjelder tilsvarende.</article> <article class="defaultP" margin-top="true">§ 35-8 femte ledd første punktum skal lyde:</article><article class="legalP" id="kapittel-1-ledd-17">En som har fremmet krav ved individuelt søksmål, betraktes som utmeldt av gruppesøksmålet.</article> <article class="defaultP" margin-top="true">§ 35-12 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Grupperepresentanten har rett og plikt til sakskostnader i gruppesøksmålet.</article> <article class="defaultP" margin-top="true">Ny § 36-6 a skal lyde:</article><article class="futureLegalArticle" data-name="§36-6a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 36-6 a</span>. <span class="legalArticleTitle">Innledning til vitneavhør mv. i barnevernssaker ved skjult adresse</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) I saker hvor det er truffet vedtak om eller som omhandler skjult adresse etter barnevernsloven, kan retten beslutte at opplysninger som nevnt i § 24-8 første ledd første punktum bare skal gis skriftlig til retten, når det er nødvendig for å holde barnets adresse skjult.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Når retten har truffet beslutning etter første ledd, kan den i tillegg beslutte at det ved gjennomføringen av vitneavhøret skal settes i verk fysiske eller tekniske tiltak som er nødvendige for å holde vitnets identitet hemmelig.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Opplysninger som er gitt skriftlig til retten etter første ledd, skal ikke føres inn i rettsboken.</article><article class="numberedLegalP" data-numerator="4" id="kapittel-1-foreslåttparagraf-7-nummer-4">(4) Når retten har truffet beslutning etter første ledd, har den private part ikke rett til innsyn i opplysninger som kan føre til at vitnets identitet blir kjent.</article></article></section><section class="section" data-name="kapII" id="kapittel-2" data-lovdata-URL="LTI/lov/2023-05-11-13/KAPITTEL_2"><h2 data-text-align="center">II</h2><article class="defaultP">I lov 13. august 1915 nr. 5 om domstolene skal § 146 andre ledd nytt fjerde punktum lyde:</article><article class="legalP" id="kapittel-2-ledd-1">Når bruk av bestemte elektroniske løsninger i skriftlig kommunikasjon med domstolene er obligatorisk etter § 197 a tredje ledd, skal fristen avbrytes ved bruk av de elektroniske løsningene.</article></section><section class="section" data-name="kapIII" id="kapittel-3" data-lovdata-URL="LTI/lov/2023-05-11-13/KAPITTEL_3"><h2 data-text-align="center">III</h2><article class="defaultP">I lov 21. juni 2013 nr. 100 om fastsetjing og endring av eigedoms- og rettshøve på fast eigedom m.m. gjøres følgende endringer:</article> <article class="defaultP" margin-top="true">§ 7-9 første ledd andre punktum skal lyde:</article><article class="legalP" id="kapittel-3-ledd-1">Dersom tvistesummen er under 250&#xa0;000 kr, gjeld tvisteloven § 10-5 første og andre ledd.</article> <article class="defaultP" margin-top="true">§ 8-8 tredje ledd første punktum skal lyde:</article><article class="legalP" id="kapittel-3-ledd-2">Ved anke over jordskifteavgjerd kan lagmannsretten nekte å ta anken opp til behandling dersom retten finn at det er klar sannsynleg overvekt for at anken ikkje vil føre fram.</article></section><section class="section" data-name="kapIV" id="kapittel-4" data-lovdata-URL="LTI/lov/2023-05-11-13/KAPITTEL_4"><h2 data-text-align="center">IV</h2><article class="defaultP">I lov 18. juni 2021 nr. 97 om barnevern skal § 14-18 første ledd bokstav c lyde:<ul class="defaultList"><li data-li-identifier="c." data-name="c."><article class="listArticle" id="kapittel-4-punkt-1"><article class="legalP" id="kapittel-4-punkt-1-ledd-1">kapittel 24 om vitnebevis og § 36-6 a</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/lov/2023-05-11-13/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>