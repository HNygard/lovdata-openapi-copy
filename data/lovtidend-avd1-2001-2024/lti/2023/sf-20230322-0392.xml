<!DOCTYPE html><html lang="nb"><head><title>Forskrift om endring i forskrift om CO<sub>2</sub>-kompensasjon for industrien for perioden 2021–2030</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-22-392</dd><dt class="dokid">DokumentID</dt><dd class="dokid">LTI/forskrift/2023-03-22-392</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Klimaavdelingen</li></ul></dd><dt class="dateInForce">I kraft fra</dt><dd class="dateInForce">2023-03-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-11-1964</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-03-24 15:15</dd><dt class="journalNumber">Journalnummer</dt><dd class="journalNumber">2023-0303</dd><dt class="title">Tittel</dt><dd class="title">Forskrift om endring i forskrift om CO<sub>2</sub>-kompensasjon for industrien for perioden 2021–2030</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 22. mars 2023 til gjennomføring av Stortingets årlige budsjettvedtak.</dd><dt class="refid">RefID</dt><dd class="refid">forskrift/2023-03-22-392</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om CO2-kompensasjon for industrien for perioden 2021–2030<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-22-392" id="dokument"><h1>Forskrift om endring i forskrift om CO<sub>2</sub>-kompensasjon for industrien for perioden 2021–2030</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-22-392/KAPITTEL_1"><h2 data-text-align="center">I</h2><article class="defaultP">I forskrift 11. november 2022 nr. 1964 om CO<sub>2</sub>-kompensasjon for industrien for perioden 2021–2030 gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-1-ledd-1">For produksjon av produkter med energieffektivitetsstandard skal årlig kompensasjon beregnes ved å multiplisere CO<sub>2</sub>-utslippsfaktor med energieffektivitetsstandard som angitt i vedlegg I, støtteårets produksjon, støtteintensitet og støtteårets EUA (European Union Allowance) forwardpris. Et kvoteprisgulv skal komme til fratrekk i støtteårets EUA forwardpris.</article><article class="legalP" id="kapittel-1-ledd-2">For produksjon av produkter og eventuelle tilleggsprosesser som ikke er dekket av energieffektivitetsstandarder gitt i vedlegg I, skal årlig kompensasjon beregnes ved å multiplisere CO<sub>2</sub>-utslippsfaktor med relevant alternativstandard, støtteårets elektrisitetsforbruk, støtteintensitet og støtteårets EUA (European Union Allowance) forwardpris. Et kvoteprisgulv skal komme til fratrekk i støtteårets EUA forwardpris.</article><article class="legalP" id="kapittel-1-ledd-3">EUA forwardprisen skal tilsvare gjennomsnittet av daglige sluttpriser i året før støtteåret på EUA forwardkontrakter med leveranse i desember i støtteåret. Prisene skal innhentes fra den børsen som har størst volum av EUA forwardkontrakter første kvartal i året før støtteåret, og omregnes til norske kroner basert på Norges Banks daglige valutakurser.</article><article class="legalP" id="kapittel-1-ledd-4">CO<sub>2</sub>-utslippsfaktoren er 0,53 tonn CO<sub>2</sub> per MWh i perioden 2021–2025.</article><article class="legalP" id="kapittel-1-ledd-5">Støtteintensiteten er 0,75 i perioden 2021–2030.</article><article class="legalP" id="kapittel-1-ledd-6">Kvoteprisgulvet er 200 kroner per EUA i perioden 2022–2030.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-22-392/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>