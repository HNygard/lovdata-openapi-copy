<!DOCTYPE html><html lang="nb"><head><title>Forskrift om endring i forskrift om fulltidsstudiene ved Norges Handelshøyskole, NHH</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-10-31-1754</dd><dt class="dokid">DokumentID</dt><dd class="dokid">LTI/forskrift/2023-10-31-1754</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges Handelshøyskole</li></ul></dd><dt class="dateInForce">I kraft fra</dt><dd class="dateInForce">2023-10-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-04-29-1956</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-5c</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§4-3e</li></ul></dd><dt class="dateOfPublication">Kunngjort</dt><dd class="dateOfPublication">2023-11-02 15:30</dd><dt class="journalNumber">Journalnummer</dt><dd class="journalNumber">2023-1178</dd><dt class="title">Tittel</dt><dd class="title">Forskrift om endring i forskrift om fulltidsstudiene ved Norges Handelshøyskole, NHH</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges Handelshøyskole 31. oktober 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-5, § 3-5c, § 3-6, § 3-7, § 3-8, § 3-9, § 3-10 og § 4-3e.</dd><dt class="refid">RefID</dt><dd class="refid">forskrift/2023-10-31-1754</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om fulltidsstudiene ved Norges Handelshøyskole, NHH<ul class="tocSubUl"><li>I<ul class="tocSubUl"><li>§ 2-8. Automatisk tap av studierett</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-10-31-1754" id="dokument"><h1>Forskrift om endring i forskrift om fulltidsstudiene ved Norges Handelshøyskole, NHH</h1><section class="section" data-name="kapI" id="kapittel-1" data-lovdata-URL="LTI/forskrift/2023-10-31-1754/KAPITTEL_1"><h2 data-text-align="center">I</h2><article class="defaultP">I forskrift 29. april 2021 nr. 1956 om fulltidsstudiene ved Norges Handelshøyskole, NHH gjøres følgende endringer:</article> <article class="defaultP" margin-top="true">§ 1-1 (2) skal lyde:</article><article class="numberedLegalP" data-numerator="2" id="kapittel-1-nummer-1">(2) Fulltidsstudiene inkluderer våre bachelorstudier (Bachelor i økonomi og administrasjon og Bachelor in Business, Economics and Data Science) samt våre masterstudier (Master i økonomi og administrasjon og Master i regnskap og revisjon).</article> <article class="defaultP" margin-top="true">§ 1-6 (1) skal lyde:</article><article class="numberedLegalP" data-numerator="1" id="kapittel-1-nummer-2">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærested, undervisning, læremidler og eksamen, for å sikre likeverdige opplærings- og utdanningsmuligheter, jf. universitets- og høyskoleloven § 4-3c. Tilrettelegging skal ikke gå på bekostning av de faglige krav som stilles. Se også forskriftens § 4-6 (3).</article> <article class="defaultP" margin-top="true">§ 2-2 (1) skal lyde:</article><article class="numberedLegalP" data-numerator="1" id="kapittel-1-nummer-3">(1) Opptak til den femårige siviløkonomutdanningen skjer i henhold til forskrift 6. januar 2017 nr. 13, og ivaretas av Samordna opptak. Søknader til vårt engelskspråklige bachelorstudium (Bachelor in Business, Economics and Data Science), som er basert på et ikke-nordisk vitnemål, behandles lokalt.</article> <article class="defaultP" margin-top="true">§ 2-3 (1) skal lyde:</article><article class="numberedLegalP" data-numerator="1" id="kapittel-1-nummer-4">(1) Fullført bachelorgrad fra NHH gir rett til direkte overgang til våre masterstudier. I særlige tilfeller kan Studieadministrativ avdeling innvilge student som gjenstår med ett emne (7,5 studiepoeng) overgang til masterstudiet. Det gjenstående emnet kan ikke være et metodeemne (kode MET) og årsaken må være en uforutsett hendelse eller stryk i ett av emnene fra studentens siste semester.</article> <article class="defaultP" margin-top="true">§ 2-4 (1) skal lyde:</article><article class="numberedLegalP" data-numerator="1" id="kapittel-1-nummer-5">(1) Den som innen fastsatte frister har akseptert tilbud om studieplass, gjennomført semesterregistrering, inkludert stadfesting av utdanningsplan, og betalt semesteravgift til Sammen – Studentsamskipnaden på Vestlandet, oppnår studierett i det som er angitt som normert tid i aktuell studieplan. En student kan ikke ha studierett til mer enn ett studieprogram ved NHH samtidig, jf. § 2-8 (1).</article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Automatisk tap av studierett</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) I tillegg til det som fremgår av § 2-6, andre og fjerde ledd om automatisk tap av studierett, opphører studieretten ved NHH når studenten selv melder fra om at hun eller han ønsker å avslutte det aktuelle studiet.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Student som allerede har studierett til et studieprogram ved NHH, mister denne ved opptak til et annet studieprogram ved NHH, jf. § 2-4 (1).</article></article> <article class="defaultP" margin-top="true">§ 2-9 (1) skal lyde:</article><article class="numberedLegalP" data-numerator="1" id="kapittel-1-nummer-6">(1) Studenten kan miste studieretten når studenten:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-6-punkt-1"><article class="legalP" id="kapittel-1-nummer-6-punkt-1-ledd-1">ikke gjennomfører semesterregistrering og betaler semesteravgift innen fastsatt frist</article></article></li><li data-li-identifier="b." data-name="b."><article class="listArticle" id="kapittel-1-nummer-6-punkt-2"><article class="legalP" id="kapittel-1-nummer-6-punkt-2-ledd-1">har overskredet normert tid i henhold til aktuell studieplan samt fullføringstid etter § 2-6</article></article></li><li data-li-identifier="c." data-name="c."><article class="listArticle" id="kapittel-1-nummer-6-punkt-3"><article class="legalP" id="kapittel-1-nummer-6-punkt-3-ledd-1">ved utløpet av et semester har et etterslep på 60 studiepoeng eller mer, jf. § 2-5</article></article></li><li data-li-identifier="d." data-name="d."><article class="listArticle" id="kapittel-1-nummer-6-punkt-4"><article class="legalP" id="kapittel-1-nummer-6-punkt-4-ledd-1">har brukt opp sine forsøk på vurdering etter § 4-8</article></article></li><li data-li-identifier="e." data-name="e."><article class="listArticle" id="kapittel-1-nummer-6-punkt-5"><article class="legalP" id="kapittel-1-nummer-6-punkt-5-ledd-1">i forbindelse med kontroll ikke legger frem originaldokumentene som ligger til grunn for opptak eller for utstedelse av vitnemål</article></article></li><li data-li-identifier="f." data-name="f."><article class="listArticle" id="kapittel-1-nummer-6-punkt-6"><article class="legalP" id="kapittel-1-nummer-6-punkt-6-ledd-1">er utestengt pga. fusk, forsøk på fusk eller medvirkning til fusk.</article></article></li></ul></article> <article class="defaultP" margin-top="true">§ 3-3 (1) skal lyde:</article><article class="numberedLegalP" data-numerator="1" id="kapittel-1-nummer-7">(1) En student med studierett kan søke om å få innpasset emne studenten har avlagt tidligere, jf. universitets- og høyskoleloven § 3-5e. Søknad må sendes Studieadministrativ avdeling innen fastsatte frister. For å få innpass må det aktuelle emnet tilsvare et emne NHH tilbyr. Det omsøkte emnet må minst ha samme omfang målt i studiepoeng, minst være på samme nivå (bachelor/master) og ha tilsvarende innhold/læringsutbytte (bredde/dybde) som NHH-emnet. Et bestått NHH-emne kan ikke erstattes ved innpass.</article> <article class="defaultP" margin-top="true">§ 4-6 (2) skal lyde:</article><article class="numberedLegalP" data-numerator="2" id="kapittel-1-nummer-8">(2) Frist for å trekke melding om vurdering etter første ledd er fastsatt i utfyllende bestemmelser til denne paragrafen. Student som ikke trekker melding om vurdering innen fastsatt frist, vil få meldingen registrert som tellende forsøk, jf. § 4-8.</article> <article class="defaultP" margin-top="true">§ 5-1 (2) skal lyde:</article><article class="numberedLegalP" data-numerator="2" id="kapittel-1-nummer-9">(2) Som fusk regnes eksempelvis:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-9-punkt-1"><article class="legalP" id="kapittel-1-nummer-9-punkt-1-ledd-1">å handle i strid med kapittel 5 i utfyllende bestemmelser gitt i medhold av forskriften</article></article></li><li data-li-identifier="b." data-name="b."><article class="listArticle" id="kapittel-1-nummer-9-punkt-2"><article class="legalP" id="kapittel-1-nummer-9-punkt-2-ledd-1">å ha ulovlige hjelpemidler tilgjengelig under vurdering</article></article></li><li data-li-identifier="c." data-name="c."><article class="listArticle" id="kapittel-1-nummer-9-punkt-3"><article class="legalP" id="kapittel-1-nummer-9-punkt-3-ledd-1">å presentere andres arbeid som sitt eget</article></article></li><li data-li-identifier="d." data-name="d."><article class="listArticle" id="kapittel-1-nummer-9-punkt-4"><article class="legalP" id="kapittel-1-nummer-9-punkt-4-ledd-1">å presentere eget tidligere arbeid som noe nytt (selvplagiat)</article></article></li><li data-li-identifier="e." data-name="e."><article class="listArticle" id="kapittel-1-nummer-9-punkt-5"><article class="legalP" id="kapittel-1-nummer-9-punkt-5-ledd-1">å sitere kilder eller på annen måte benytte kilder i skriftlige arbeider uten tilstrekkelige kildehenvisninger</article></article></li><li data-li-identifier="f." data-name="f."><article class="listArticle" id="kapittel-1-nummer-9-punkt-6"><article class="legalP" id="kapittel-1-nummer-9-punkt-6-ledd-1">å ha skaffet seg adgang til vurdering ved å ha fusket på prøve eller lignende som er vilkår for å gjennomføre vurdering</article></article></li><li data-li-identifier="g." data-name="g."><article class="listArticle" id="kapittel-1-nummer-9-punkt-7"><article class="legalP" id="kapittel-1-nummer-9-punkt-7-ledd-1">på uriktig grunnlag ha fått godkjenning for deltakelse i obligatorisk undervisning eller andre obligatoriske aktiviteter</article></article></li><li data-li-identifier="h." data-name="h."><article class="listArticle" id="kapittel-1-nummer-9-punkt-8"><article class="legalP" id="kapittel-1-nummer-9-punkt-8-ledd-1">ureglementert samarbeid eller kontakt med andre under vurdering</article></article></li><li data-li-identifier="i." data-name="i."><article class="listArticle" id="kapittel-1-nummer-9-punkt-9"><article class="legalP" id="kapittel-1-nummer-9-punkt-9-ledd-1">manipulering av en besvarelse etter at den er levert</article></article></li><li data-li-identifier="j." data-name="j."><article class="listArticle" id="kapittel-1-nummer-9-punkt-10"><article class="legalP" id="kapittel-1-nummer-9-punkt-10-ledd-1">uredelige handlinger eller forhold som tar sikte på å gi eller kan gi kandidaten et uberettiget fortrinn i tilknytning til oppfyllelse av obligatorisk aktivitet (arbeidskrav) eller ved en vurdering</article></article></li><li data-li-identifier="k." data-name="k."><article class="listArticle" id="kapittel-1-nummer-9-punkt-11"><article class="legalP" id="kapittel-1-nummer-9-punkt-11-ledd-1">handlinger som på andre måter kan bidra til at kandidatens kunnskaper og ferdigheter ikke blir prøvet og vurdert på en upartisk og faglig betryggende måte (jf. § 4-1).</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-10-31-1754/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft umiddelbart.</article></section></main></body></html>