<!DOCTYPE html><html lang="nb"><head><title>Lov om endringer i straffeloven (konverteringsterapi)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-12-20-113</dd><dt class="dokid">DokumentID</dt><dd class="dokid">LTI/lov/2023-12-20-113</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2005-05-20-28</li></ul></dd><dt class="legalArea">Rettsområde</dt><dd class="legalArea"><ul><li>Strafferett &gt; Tvang, trusler og omsorgsunndragelse</li></ul></dd><dt class="dateOfPublication">Kunngjort</dt><dd class="dateOfPublication">2023-12-20 11:40</dd><dt class="journalNumber">Journalnummer</dt><dd class="journalNumber">2023-1423</dd><dt class="titleShort">Korttittel</dt><dd class="titleShort">Endringslov til straffeloven</dd><dt class="title">Tittel</dt><dd class="title">Lov om endringer i straffeloven (konverteringsterapi)</dd><dt class="miscInformation">Annet om dokumentet</dt><dd class="miscInformation">Prop.132 L (2022–2023), Innst.105 L (2023–2024), Lovvedtak 16 (2023–2024). Stortingets første og andre gangs behandling hhv. 12. og 15. desember 2023. Fremmet av Kultur- og likestillingsdepartementet.</dd><dt class="refid">RefID</dt><dd class="refid">lov/2023-12-20-113</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeloven (konverteringsterapi)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-12-20-113" id="dokument"><h1>Lov om endringer i straffeloven (konverteringsterapi)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 20. mai 2005 nr. 28 om straff (straffeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-12-20-113/KAPITTEL_1"><h2 data-text-align="center">I</h2><article class="document-change" data-document="lov/2005-05-20-28" id="kapittel-1-dokumentendring-1"><article class="defaultP">I lov 20. mai 2005 nr. 28 om straff gjøres følgende endringer:</article> <article class="change" data-change-part="lov/2005-05-20-28/§5/ledd/1/nummer/9" id="kapittel-1-dokumentendring-1-endring-1"><article class="defaultP">§ 5 første ledd nr. 9 skal lyde:<ul class="defaultList"><li data-li-identifier="9." data-name="9."><article class="listArticle" id="kapittel-1-dokumentendring-1-endring-1-punkt-1"><article class="legalP" id="kapittel-1-dokumentendring-1-endring-1-punkt-1-ledd-1">rammes av §§ 257, 270, 291–296, 299–306 eller §§ 309–316,</article></article></li></ul></article></article> <article class="change" data-change-part="lov/2005-05-20-28/§87/ledd/1/setning/2" id="kapittel-1-dokumentendring-1-endring-2"><article class="defaultP">§ 87 første ledd annet punktum skal lyde:</article><article class="legalP" id="kapittel-1-dokumentendring-1-endring-2-ledd-1">Ved overtredelse av §§ 253, 257, 270, 282, 284, 299, 302 eller 304 skal fristen likevel regnes fra den dag den fornærmede fyller 18 år.</article></article> <article class="change" data-add-new-part="lov/2005-05-20-28/§270" id="kapittel-1-dokumentendring-1-endring-3"><article class="defaultP">Ny § 270 skal lyde:</article><article class="futureLegalArticle" data-name="§270" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 270</span>. <span class="legalArticleTitle">Konverteringsterapi</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Med bot eller fengsel inntil 3 år straffes den som krenker en annen ved å anvende psykoterapeutisk, medisinsk, alternativmedisinsk eller religiøst baserte metoder eller lignende systematiske fremgangsmåter i den hensikt å påvirke vedkommende til å endre, fornekte eller undertrykke sin seksuelle orientering eller kjønnsidentitet.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-2">På samme måte straffes den som utsetter en person under 18 år for metoder eller fremgangsmåter som nevnt i første ledd, i den hensikt å påvirke vedkommende til å endre, fornekte eller undertrykke sin seksuelle orientering eller kjønnsidentitet. Uvitenhet om barnets riktige alder fører ikke til straffrihet hvis gjerningspersonen kan klandres for sin uvitenhet.</article></article></article> <article class="change" data-add-new-part="lov/2005-05-20-28/§270a" id="kapittel-1-dokumentendring-1-endring-4"><article class="defaultP">Ny § 270 a skal lyde:</article><article class="futureLegalArticle" data-name="§270a" id="kapittel-1-dokumentendring-1-endring-4-foreslåttparagraf-1"><span class="futureLegalArticleHeader"><span class="legalArticleValue">§ 270 a</span>. <span class="legalArticleTitle">Grov konverteringsterapi</span></span><article class="legalP" id="kapittel-1-dokumentendring-1-endring-4-foreslåttparagraf-1-ledd-1">Grov overtredelse av § 270 straffes med fengsel inntil 6 år. Ved avgjørelsen av om overtredelsen er grov, skal det særlig legges vekt på om den har medført betydelig skade på kropp eller helse, dens varighet og om den er utført av et større antall personer.</article></article></article> <article class="change" data-add-new-part="lov/2005-05-20-28/§270b" id="kapittel-1-dokumentendring-1-endring-5"><article class="defaultP">Ny § 270 b skal lyde:</article><article class="futureLegalArticle" data-name="§270b" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 270 b</span>. <span class="legalArticleTitle">Markedsføring av konverteringsterapi</span></span><article class="legalP" id="kapittel-1-dokumentendring-1-endring-5-foreslåttparagraf-1-ledd-1">Med bot eller fengsel inntil 6 måneder straffes den som markedsfører konkrete tilbud om å utsette andre for psykoterapeutisk, medisinsk, alternativmedisinsk eller religiøst baserte metoder eller lignende systematiske fremgangsmåter som anvendes i den hensikt å påvirke noen til å endre, fornekte eller undertrykke sin seksuelle orientering eller kjønnsidentitet.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2023-12-20-113/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til forskjellig tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>