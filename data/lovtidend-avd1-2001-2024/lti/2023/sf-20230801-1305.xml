<!DOCTYPE html><html lang="nb"><head><title>Forskrift om endring i forskrift om offentlige anskaffelser (anskaffelsesforskriften), forskrift om innkjøpsregler i forsyningssektorene (forsyningsforskriften) og forskrift om konsesjonskontrakter (konsesjonskontraktforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-01-1305</dd><dt class="dokid">DokumentID</dt><dd class="dokid">LTI/forskrift/2023-08-01-1305</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for konkurransepolitikk og næringsøkonomi</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-08-12-976</li><li>forskrift/2016-08-12-975</li><li>forskrift/2016-08-12-974</li></ul></dd><dt class="basedOn">Hjemmel</dt><dd class="basedOn"><ul><li>lov/2016-06-17-73/§5</li></ul></dd><dt class="dateOfPublication">Kunngjort</dt><dd class="dateOfPublication">2023-08-04 14:40</dd><dt class="journalNumber">Journalnummer</dt><dd class="journalNumber">2023-0900</dd><dt class="titleShort">Korttittel</dt><dd class="titleShort">Endr. i anskaffelsesforskriften mfl.</dd><dt class="title">Tittel</dt><dd class="title">Forskrift om endring i forskrift om offentlige anskaffelser (anskaffelsesforskriften), forskrift om innkjøpsregler i forsyningssektorene (forsyningsforskriften) og forskrift om konsesjonskontrakter (konsesjonskontraktforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 1. august 2023 med hjemmel i lov 17. juni 2016 nr. 73 om offentlige anskaffelser (anskaffelsesloven) § 5.</dd><dt class="refid">RefID</dt><dd class="refid">forskrift/2023-08-01-1305</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om offentlige anskaffelser (anskaffelsesforskriften), forskrift om innkjøpsregler i forsyningssektorene (forsyningsforskriften) og forskrift om konsesjonskontrakter (konsesjonskontraktforskriften)<ul class="tocSubUl"><li>I<ul class="tocSubUl"><li>§ 7-9. Klima- og miljøhensyn i offentlige anskaffelser</li></ul></li><li>II<ul class="tocSubUl"><li>§ 7-9. Klima- og miljøhensyn i offentlige anskaffelser</li></ul></li><li>III<ul class="tocSubUl"><li>§ 7-6. Klima- og miljøhensyn i offentlige anskaffelser</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2023-08-01-1305" id="dokument"><h1>Forskrift om endring i forskrift om offentlige anskaffelser (anskaffelsesforskriften), forskrift om innkjøpsregler i forsyningssektorene (forsyningsforskriften) og forskrift om konsesjonskontrakter (konsesjonskontraktforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-08-01-1305/KAPITTEL_1"><h2 data-text-align="center">I</h2><article class="defaultP">I forskrift 12. august 2016 nr. 974 om offentlige anskaffelser (anskaffelsesforskriften) gjøres følgende endringer:</article> <article class="defaultP" margin-top="true">§ 7-9 skal lyde:</article><article class="futureLegalArticle" data-name="§7-9" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Klima- og miljøhensyn i offentlige anskaffelser</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Krav og kriterier etter denne bestemmelsen skal ha som mål å redusere anskaffelsens samlede klimaavtrykk eller miljøbelastning.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Oppdragsgiver skal vekte klima- og miljøhensyn med minimum tretti prosent.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) Der oppdragsgiver angir tildelingskriteriene i prioritert rekkefølge, bør klima- og miljøhensyn være blant de tre høyest prioriterte.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Tildelingskriterier etter andre og tredje ledd kan erstattes med klima- og miljøkrav i kravspesifikasjonen, dersom det er klart at dette gir en bedre klima- og miljøeffekt og dette begrunnes i anskaffelsesdokumentene. Dersom oppdragsgiver ikke prioriterer i tråd med tredje ledd, skal det stilles klima- og miljøkrav i kravspesifikasjonen, og dette skal begrunnes i anskaffelsesdokumentene.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Forpliktelsen til å stille krav eller kriterier etter denne bestemmelsen gjelder ikke dersom anskaffelsen etter sin art har et klimaavtrykk og en miljøbelastning som er uvesentlig og dette begrunnes i anskaffelsesdokumentene.</article></article> <article class="defaultP" margin-top="true">§ 18-1 (1) skal lyde:</article><article class="numberedLegalP" data-numerator="1" id="kapittel-1-nummer-1">(1) Oppdragsgiveren skal velge tilbud på grunnlag av det beste forholdet mellom pris eller kostnad og kvalitet. Dersom klima- og miljøhensyn ikke brukes som tildelingskriterium etter § 7-9 andre ledd, kan oppdragsgiveren også velge tilbud på grunnlag av den laveste prisen eller den laveste kostnaden.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-08-01-1305/KAPITTEL_2"><h2 data-text-align="center">II</h2><article class="defaultP">I forskrift 12. august 2016 nr. 975 om innkjøpsregler i forsyningssektorene (forsyningsforskriften) gjøres følgende endringer:</article> <article class="defaultP" margin-top="true">§ 7-9 skal lyde:</article><article class="futureLegalArticle" data-name="§7-9" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 7-9</span>. <span class="legalArticleTitle">Klima- og miljøhensyn i offentlige anskaffelser</span></span><article class="numberedLegalP" data-numerator="1" id="kapittel-2-foreslåttparagraf-1-nummer-1">(1) Krav og kriterier etter denne bestemmelsen skal ha som mål å redusere anskaffelsens samlede klimaavtrykk eller miljøbelastning.</article><article class="numberedLegalP" data-numerator="2" id="kapittel-2-foreslåttparagraf-1-nummer-2">(2) Oppdragsgiver skal vekte klima- og miljøhensyn med minimum tretti prosent.</article><article class="numberedLegalP" data-numerator="3" id="kapittel-2-foreslåttparagraf-1-nummer-3">(3) Der oppdragsgiver angir tildelingskriteriene i prioritert rekkefølge, bør klima- og miljøhensyn være blant de tre høyest prioriterte.</article><article class="numberedLegalP" data-numerator="4" id="kapittel-2-foreslåttparagraf-1-nummer-4">(4) Tildelingskriterier etter andre og tredje ledd kan erstattes med klima- og miljøkrav i kravspesifikasjonen, dersom det er klart at dette gir en bedre klima- og miljøeffekt og dette begrunnes i anskaffelsesdokumentene. Dersom oppdragsgiver ikke prioriterer i tråd med tredje ledd, skal det stilles klima- og miljøkrav i kravspesifikasjonen, og dette skal begrunnes i anskaffelsesdokumentene.</article><article class="numberedLegalP" data-numerator="5" id="kapittel-2-foreslåttparagraf-1-nummer-5">(5) Forpliktelsen til å stille krav eller kriterier etter denne bestemmelsen gjelder ikke dersom anskaffelsen etter sin art har et klimaavtrykk og en miljøbelastning som er uvesentlig og dette begrunnes i anskaffelsesdokumentene.</article></article> <article class="defaultP" margin-top="true">§ 14-1 (1) skal lyde:</article><article class="numberedLegalP" data-numerator="1" id="kapittel-2-nummer-1">(1) Oppdragsgiveren skal velge tilbud på grunnlag av det beste forholdet mellom pris eller kostnad og kvalitet. Dersom klima- og miljøhensyn ikke brukes som tildelingskriterium etter § 7-9 andre ledd, kan oppdragsgiveren også velge tilbud på grunnlag av den laveste prisen eller den laveste kostnaden.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-08-01-1305/KAPITTEL_3"><h2 data-text-align="center">III</h2><article class="defaultP">I forskrift 12. august 2016 nr. 976 om konsesjonskontrakter (konsesjonskontraktforskriften) gjøres følgende endring:</article> <article class="defaultP" margin-top="true">§ 7-6 skal lyde:</article><article class="futureLegalArticle" data-name="§7-6" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 7-6</span>. <span class="legalArticleTitle">Klima- og miljøhensyn i offentlige anskaffelser</span></span><article class="numberedLegalP" data-numerator="1" id="kapittel-3-foreslåttparagraf-1-nummer-1">(1) Krav og kriterier etter denne bestemmelsen skal ha som mål å redusere anskaffelsens samlede klimaavtrykk eller miljøbelastning.</article><article class="numberedLegalP" data-numerator="2" id="kapittel-3-foreslåttparagraf-1-nummer-2">(2) Der oppdragsgiver angir tildelingskriteriene i prioritert rekkefølge, bør klima- og miljøhensyn være blant de tre høyest prioriterte.</article><article class="numberedLegalP" data-numerator="3" id="kapittel-3-foreslåttparagraf-1-nummer-3">(3) Tildelingskriterier etter andre ledd kan erstattes med klima- og miljøkrav i kravspesifikasjonen, dersom det er klart at dette gir en bedre klima- og miljøeffekt og dette begrunnes i anskaffelsesdokumentene. Dersom oppdragsgiver ikke prioriterer i tråd med andre ledd, skal det stilles klima- og miljøkrav i kravspesifikasjonen, og dette skal begrunnes i anskaffelsesdokumentene.</article><article class="numberedLegalP" data-numerator="4" id="kapittel-3-foreslåttparagraf-1-nummer-4">(4) Forpliktelsen til å stille krav eller kriterier etter denne bestemmelsen gjelder ikke dersom anskaffelsen etter sin art har et klimaavtrykk og en miljøbelastning som er uvesentlig og dette begrunnes i anskaffelsesdokumentene.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2023-08-01-1305/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft 1. januar 2024.</article></section></main></body></html>