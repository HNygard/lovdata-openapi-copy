<!DOCTYPE html><html lang="nb"><head><title>Forskrift om endring i forskrift om grensetilsyn og grensekontroll av personer (grenseforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-01-1755</dd><dt class="dokid">DokumentID</dt><dd class="dokid">LTI/forskrift/2023-11-01-1755</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Politiavdelingen</li></ul></dd><dt class="dateInForce">I kraft fra</dt><dd class="dateInForce">2023-11-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-04-29-665</li></ul></dd><dt class="basedOn">Hjemmel</dt><dd class="basedOn"><ul><li>lov/2018-04-20-8/§25</li><li>forskrift/2020-12-11-2705</li></ul></dd><dt class="dateOfPublication">Kunngjort</dt><dd class="dateOfPublication">2023-11-02 15:30</dd><dt class="journalNumber">Journalnummer</dt><dd class="journalNumber">2023-1176</dd><dt class="titleShort">Korttittel</dt><dd class="titleShort">Endr. i grenseforskriften</dd><dt class="title">Tittel</dt><dd class="title">Forskrift om endring i forskrift om grensetilsyn og grensekontroll av personer (grenseforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 1. november 2023 med hjemmel i lov 20. april 2018 nr. 8 om grensetilsyn og grensekontroll av personer (grenseloven) § 25, jf. delegeringsvedtak 11. desember 2020 nr. 2705.</dd><dt class="refid">RefID</dt><dd class="refid">forskrift/2023-11-01-1755</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grensetilsyn og grensekontroll av personer (grenseforskriften)<ul class="tocSubUl"><li>I<ul class="tocSubUl"><li>§ 5-1. Formål. Regler som gjelder for behandlingen av opplysninger</li><li>§ 5-2. Behandlingsansvar</li><li>§ 5-3. Opplysninger som kan registreres</li><li>§ 5-4. Tilgang (adgang til direkte søk)</li><li>§ 5-5. Utlevering</li><li>§ 5-6. Innsyn, retting, sletting og begrensing av behandling</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-11-01-1755" id="dokument"><h1>Forskrift om endring i forskrift om grensetilsyn og grensekontroll av personer (grenseforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-11-01-1755/KAPITTEL_1"><h2 data-text-align="center">I</h2><article class="defaultP">I forskrift 29. april 2022 nr. 665 om grensetilsyn og grensekontroll av personer (grenseforskriften) gjøres følgende endring:</article> <article class="defaultP" margin-top="true">Kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Grense- og territorialkontrollregisteret</span><article class="futureLegalArticle" data-name="§5-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-1</span>. <span class="legalArticleTitle">Formål. Regler som gjelder for behandlingen av opplysninger</span></span><article class="legalP" id="kapittel-1-foreslåttparagraf-1-ledd-1">Formålet med grense- og territorialkontrollregisteret er å<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">bidra til at grensekontroll og alminnelig utlendingskontroll utøves i samsvar med nasjonale behov og internasjonale forpliktelser, herunder bidra til å opprettholde ro og orden, forebygge og bekjempe grensekryssende kriminalitet og ulovlig innvandring, forhindre overtredelse av bestemmelsene om utlendingers opphold i riket og bekjempe trusler mot folkehelsen</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">bidra til effektiv oppgaveløsning ved grensekontroll og alminnelig utlendingskontroll</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">sikre notoritet om vesentlige forhold ved grensekontroll.</article></article></li></ul></article><article class="legalP" id="kapittel-1-foreslåttparagraf-1-ledd-2">For behandling av personopplysninger gjelder reglene i personopplysningsloven, med mindre noe annet følger av rettsaktene gjennomført i grenseloven § 8.</article></article><article class="futureLegalArticle" data-name="§5-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Behandlingsansvar</span></span><article class="legalP" id="kapittel-1-foreslåttparagraf-2-ledd-1">Politidirektoratet er behandlingsansvarlig for grense- og territorialkontrollregisteret.</article></article><article class="futureLegalArticle" data-name="§5-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5-3</span>. <span class="legalArticleTitle">Opplysninger som kan registreres</span></span><article class="legalP" id="kapittel-1-foreslåttparagraf-3-ledd-1">I grense- og territorialkontrollregisteret kan det registreres opplysninger som er nødvendige til formål som nevnt i § 5-1, herunder<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">navn, fødselsdato, fødested, personnummer, D-nummer, kjønn, statsborgerskap, adresse, aliasnavn, kontaktinformasjon</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">optiske og elektroniske kopier av opplysninger fra reise- og ID-dokumenter, med unntak av fingeravtrykk</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">visumopplysninger, herunder visumnummer og tillatelser</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">oppholdsstatus, herunder type tillatelse og gyldighetstid, kortnummer, DUF-nummer</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">inn- og utreiseinformasjon, herunder reiserute, delegasjonsnummer, oppholdssted i Schengen, politidistrikt ved oppholdssted, reisens formål og planlagt hjemreisedato</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-1-punkt-6"><article class="legalP" id="kapittel-1-foreslåttparagraf-3-ledd-1-punkt-6-ledd-1">transportmiddel, kjøretøygruppe, registreringsnummer, merke, type og farge</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-3-ledd-1-punkt-7"><article class="legalP" id="kapittel-1-foreslåttparagraf-3-ledd-1-punkt-7-ledd-1">transportselskap</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-3-ledd-1-punkt-8"><article class="legalP" id="kapittel-1-foreslåttparagraf-3-ledd-1-punkt-8-ledd-1">navn, firma, adresse og telefonnummer for garantist eller referanse</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-3-ledd-1-punkt-9"><article class="legalP" id="kapittel-1-foreslåttparagraf-3-ledd-1-punkt-9-ledd-1">opplysninger om registreringen, herunder hvem som har registrert opplysningene og i hvilket politidistrikt, grensepasseringstidspunkt</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-3-ledd-1-punkt-10"><article class="legalP" id="kapittel-1-foreslåttparagraf-3-ledd-1-punkt-10-ledd-1">opplysninger om kontrollen, kontrolltype, kontrolltidspunkt og kontrollsted</article></article></li><li data-li-identifier="11." data-name="11."><article class="listArticle" id="kapittel-1-foreslåttparagraf-3-ledd-1-punkt-11"><article class="legalP" id="kapittel-1-foreslåttparagraf-3-ledd-1-punkt-11-ledd-1">opplysninger som antas relevante for gjennomføring av inn- og utreisekontroll, herunder om godtgjøring av midler til oppholdet, gjenstander, pengesedler, yrke, arbeidsgiver</article></article></li><li data-li-identifier="12." data-name="12."><article class="listArticle" id="kapittel-1-foreslåttparagraf-3-ledd-1-punkt-12"><article class="legalP" id="kapittel-1-foreslåttparagraf-3-ledd-1-punkt-12-ledd-1">opplysninger som antas å være relevante for gjennomføring av alminnelig utlendingskontroll</article></article></li><li data-li-identifier="13." data-name="13."><article class="listArticle" id="kapittel-1-foreslåttparagraf-3-ledd-1-punkt-13"><article class="legalP" id="kapittel-1-foreslåttparagraf-3-ledd-1-punkt-13-ledd-1">tiltaksbeskrivelse.</article></article></li></ul></article><article class="legalP" id="kapittel-1-foreslåttparagraf-3-ledd-2">Det kan registreres biometriske opplysninger fra det sentrale inn- og utreisesystemet (EES) til de formål som nevnt i EES-forordningen artikkel 26 og 27 på vilkår som nevnt i artikkel 28.</article></article><article class="futureLegalArticle" data-name="§5-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 5-4</span>. <span class="legalArticleTitle">Tilgang (adgang til direkte søk)</span></span><article class="legalP" id="kapittel-1-foreslåttparagraf-4-ledd-1">Tilgang (adgang til direkte søk) til grense- og territorialkontrollregisteret skal kun gis til ansatte med tjenestemessig behov, og i tråd med formål som nevnt i § 5-1.</article><article class="legalP" id="kapittel-1-foreslåttparagraf-4-ledd-2">Tilgang kan på vilkår som nevnt i første ledd også gis til personer som bistår politiet i grensekontroll, jf. grenseloven § 6, § 7 og § 8 annet ledd.</article><article class="legalP" id="kapittel-1-foreslåttparagraf-4-ledd-3">Tilgang kan også gis til ansatte med ansvar for drift, utvikling og administrasjon av informasjonssystemet og for å sikre at behandlingen skjer i samsvar med personopplysningsloven.</article></article><article class="futureLegalArticle" data-name="§5-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5-5</span>. <span class="legalArticleTitle">Utlevering</span></span><article class="legalP" id="kapittel-1-foreslåttparagraf-5-ledd-1">Opplysninger fra registeret kan utleveres dersom det er adgang til det etter reglene om taushetsplikt i politiloven § 24, jf. forvaltningsloven § 13 til § 13g. Utlevering etter politiloven § 24 fjerde ledd kan, etter beslutning fra behandlingsansvarlig, skje i form av adgang til direkte søk.</article></article><article class="futureLegalArticle" data-name="§5-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 5-6</span>. <span class="legalArticleTitle">Innsyn, retting, sletting og begrensing av behandling</span></span><article class="legalP" id="kapittel-1-foreslåttparagraf-6-ledd-1">Begjæring om innsyn, retting, begrensning av behandling eller sletting av opplysninger etter personvernforordningen artikkel 15 til 18 fremmes for den behandlingsansvarlige.</article><article class="legalP" id="kapittel-1-foreslåttparagraf-6-ledd-2">Avgjørelse om innsyn, retting, begrensning av behandling og sletting av opplysninger treffes av den behandlingsansvarlige. Avgjørelsen kan ikke påklages til overordnet organ.</article><article class="legalP" id="kapittel-1-foreslåttparagraf-6-ledd-3">Den behandlingsansvarlige skal ved avgjørelser etter annet ledd informere den registrerte om rettighetene etter personvernforordningen artikkel 77 og 79.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-11-01-1755/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. november 2023.</article></section></main></body></html>