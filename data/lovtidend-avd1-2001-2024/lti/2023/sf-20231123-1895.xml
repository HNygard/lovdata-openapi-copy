<!DOCTYPE html><html lang="nb"><head><title>Forskrift om godkjenning av helsepersonell med yrkeskvalifikasjoner fra Storbritannia</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-23-1895</dd><dt class="dokid">DokumentID</dt><dd class="dokid">LTI/forskrift/2023-11-23-1895</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">Departementet bestemmer</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-08-1482</li><li>forskrift/2016-12-19-1732</li><li>forskrift/2019-11-19-2206</li><li>forskrift/2023-02-09-190</li></ul></dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§52</li></ul></dd><dt class="dateOfPublication">Kunngjort</dt><dd class="dateOfPublication">2023-11-23 15:40</dd><dt class="journalNumber">Journalnummer</dt><dd class="journalNumber">2023-1267</dd><dt class="title">Tittel</dt><dd class="title">Forskrift om godkjenning av helsepersonell med yrkeskvalifikasjoner fra Storbritannia</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 23. november 2023 med hjemmel i lov 2. juli 1999 nr. 64 om helsepersonell m.v. (helsepersonelloven) § 52 andre ledd.</dd><dt class="refid">RefID</dt><dd class="refid">forskrift/2023-11-23-1895</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om godkjenning av helsepersonell med yrkeskvalifikasjoner fra Storbritannia<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Virkning av godkjenning</li><li>§ 4. Rett til autorisasjon eller spesialistgodkjenning</li><li>§ 5. Utlikningstiltak</li><li>§ 6. Språkkrav</li><li>§ 7. Unntak fra retten til autorisasjon eller spesialistgodkjenning</li><li>§ 8. Saksbehandlingsregler</li><li>§ 10. Ikrafttredelse</li><li>§ 11. Endringer i andre forskrifter<ul class="tocSubUl"><li>§ 4a. Konvertering av utdanning fra Nord-Irland og Storbritannia</li><li>§ 2. Gebyr for behandling av søknad om autorisasjon og lisens</li><li>§ 3. Gebyr for behandling av søknad om spesialistgodkjenning</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2023-11-23-1895" id="dokument"><h1>Forskrift om godkjenning av helsepersonell med yrkeskvalifikasjoner fra Storbritannia</h1><article class="legalArticle" data-lovdata-URL="LTI/forskrift/2023-11-23-1895/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er å gjennomføre retten til godkjenning av helsepersonells yrkeskvalifikasjoner ervervet i Det forente kongerike Storbritannia og Nord-Irland (Storbritannia), som følger av kapittel 12 om godkjenning av yrkeskvalifikasjoner i frihandelsavtalen 8. juli 2021 mellom Island, Fyrstedømmet Liechtenstein og Kongeriket Norge og Det forente kongerike Storbritannia og Nord-Irland.</article></article><article class="legalArticle" data-lovdata-URL="LTI/forskrift/2023-11-23-1895/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder søkere som har ervervet yrkeskvalifikasjoner i Storbritannia, og som søker om autorisasjon, lisens eller spesialistgodkjenning for et yrke som nevnt i helsepersonelloven § 48 første ledd eller som følger av forskrift med hjemmel i helsepersonelloven § 51.</article><article class="legalP" id="paragraf-2-ledd-2">Med yrkeskvalifikasjoner menes bestått helsefaglig utdanning og eventuelt tilleggsutdanning og dokumentert utøvelse av yrket.</article></article><article class="legalArticle" data-lovdata-URL="LTI/forskrift/2023-11-23-1895/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkning av godkjenning</span></h2><article class="legalP" id="paragraf-3-ledd-1">Helsepersonell som får autorisasjon, lisens eller spesialistgodkjenning etter denne forskriften kan bruke tittelen og utøve yrket på samme vilkår som helsepersonell med tilsvarende godkjenning i Norge.</article></article><article class="legalArticle" data-lovdata-URL="LTI/forskrift/2023-11-23-1895/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Rett til autorisasjon eller spesialistgodkjenning</span></h2><article class="legalP" id="paragraf-4-ledd-1">Søkere som har ervervet sine yrkeskvalifikasjoner i Storbritannia har rett til autorisasjon eller spesialistgodkjenning dersom vilkårene i denne bestemmelsen og § 5 til § 7 er oppfylt.</article><article class="legalP" id="paragraf-4-ledd-2">Søkeren må godtgjøre å ha tilsvarende yrkeskvalifikasjoner for samme yrke i Storbritannia.</article><article class="legalP" id="paragraf-4-ledd-3">Dersom det er en vesentlig forskjell mellom søkerens yrkeskvalifikasjoner og de kvalifikasjonene som kreves for å få autorisasjon eller spesialistgodkjenning i Norge, skal Helsedirektoratet fastsette et utlikningstiltak etter § 5.</article></article><article class="legalArticle" data-lovdata-URL="LTI/forskrift/2023-11-23-1895/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Utlikningstiltak</span></h2><article class="legalP" id="paragraf-5-ledd-1">Dersom det er en vesentlig forskjell mellom søkerens yrkeskvalifikasjoner og de kvalifikasjonene som kreves for å få autorisasjon eller spesialistgodkjenning i Norge, skal søkeren gis mulighet til å fullføre et utlikningstiltak. Med utlikningsvedtak menes en prøveperiode eller en egnethetsprøve. Helsedirektoratet fastsetter om søkeren skal fullføre en prøveperiode eller bestå en egnethetsprøve, og nærmere innhold og vilkår for tiltaket.</article><article class="legalP" id="paragraf-5-ledd-2">Med prøveperiode menes utøvelse av det aktuelle yrket under tilsyn av en kvalifisert utøver av dette yrket. Perioden med praksis under tilsyn skal underlegges en vurdering. En slik tilsynsperiode kan suppleres med krav om ytterligere utdanning. Dersom det er nødvendig for å kunne gjennomføre prøveperioden skal søkeren få lisens etter helsepersonelloven § 49.</article><article class="legalP" id="paragraf-5-ledd-3">Med egnethetsprøve menes en prøve av søkerens faglige kunnskaper for å vurdere søkerens evne til å utøve det aktuelle yrket.</article></article><article class="legalArticle" data-lovdata-URL="LTI/forskrift/2023-11-23-1895/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Språkkrav</span></h2><article class="legalP" id="paragraf-6-ledd-1">Bestått språkprøve er et vilkår for å få rett til autorisasjon. Med språkprøve menes prøve i norsk språk og kommunikasjon (norsk språkprøve) som tilsvarer Europarådets nivåskala for språk (CEFR) B2.</article><article class="legalP" id="paragraf-6-ledd-2">Kravet om bestått språkprøve gjelder ikke hvis søkeren legger frem dokumentasjon på tilsvarende kunnskaper og ferdigheter i norsk, svensk eller dansk.</article></article><article class="legalArticle" data-lovdata-URL="LTI/forskrift/2023-11-23-1895/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Unntak fra retten til autorisasjon eller spesialistgodkjenning</span></h2><article class="legalP" id="paragraf-7-ledd-1">Søkeren har ikke rett til autorisasjon eller spesialistgodkjenning etter § 4 i følgende tilfeller:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">Søkeren har ikke bestått utlikningstiltak som er fastsatt etter § 5.</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">Utlikningstiltak vil innebære at søkeren må gjennomføre en yrkesutdanning som tilsvarer den norske utdanningen for det aktuelle yrket.</article></article></li><li data-li-identifier="c." data-name="c."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">Søkeren oppfyller ikke språkkrav etter § 6.</article></article></li><li data-li-identifier="d." data-name="d."><article class="listArticle" id="paragraf-7-ledd-1-punkt-4"><article class="legalP" id="paragraf-7-ledd-1-punkt-4-ledd-1">Søkeren er over 80 år eller er uegnet for yrket jf. helsepersonelloven § 48a andre ledd.</article></article></li><li data-li-identifier="e." data-name="e."><article class="listArticle" id="paragraf-7-ledd-1-punkt-5"><article class="legalP" id="paragraf-7-ledd-1-punkt-5-ledd-1">Det foreligger omstendigheter som ville gitt grunnlag for tilbakekall etter helsepersonelloven § 57.</article></article></li></ul></article></article><article class="legalArticle" data-lovdata-URL="LTI/forskrift/2023-11-23-1895/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Saksbehandlingsregler</span></h2><article class="legalP" id="paragraf-8-ledd-1">Helsedirektoratet fatter vedtak om autorisasjon, lisens, spesialistgodkjenning og utlikningstiltak etter denne forskriften § 4 og § 6.</article><article class="legalP" id="paragraf-8-ledd-2">Helsedirektoratet skal bekrefte å ha mottatt søknaden innen en måned etter at den ble mottatt. Søkeren skal informeres om hvilke dokumenter som eventuelt mangler. Søknaden skal avgjøres så snart som mulig, og senest fire måneder etter at alle nødvendige dokumenter er fremlagt.</article><article class="legalP" id="paragraf-8-ledd-3">Helsedirektoratets vedtak kan påklages til Statens helsepersonellnemnd. Manglende vedtak der fristen etter andre ledd er oversittet, kan påklages til Nasjonalt klageorgan for helsetjenesten.</article></article><article class="legalArticle" data-lovdata-URL="LTI/forskrift/2023-11-23-1895/§10" data-name="§10" id="paragraf-9"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft fra den tid departementet bestemmer.</article></article><article class="legalArticle" data-lovdata-URL="LTI/forskrift/2023-11-23-1895/§11" data-name="§11" id="paragraf-10"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Endringer i andre forskrifter</span></h2><article class="defaultP">Fra den tid forskriften trer i kraft gjøres følgende endringer i andre forskrifter:</article> <article class="defaultP" margin-top="true">1. I forskrift 19. desember 2016 nr. 1732 om tilleggskrav for autorisasjon for helsepersonell med yrkeskvalifikasjoner fra land utenfor EØS og Sveits:</article> <article class="defaultP" margin-top="true">§ 2 nytt andre ledd skal lyde:</article><article class="legalP" id="paragraf-10-ledd-1">For søkere som har ervervet yrkeskvalifikasjoner i Storbritannia og Nord-Irland gjelder forskrift om godkjenning av helsepersonell med yrkeskvalifikasjoner fra Storbritannia.</article> <article class="defaultP" margin-top="true">2. I forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften):</article> <article class="defaultP" margin-top="true">§ 33 nytt tredje ledd skal lyde:</article><article class="legalP" id="paragraf-10-ledd-2">Søknad fra lege som har spesialistgodkjenning eller godkjenning som allmennpraktiserende lege fra Storbritannia eller Nord-Irland, behandles etter reglene i forskrift om godkjenning av helsepersonell med yrkeskvalifikasjoner fra Storbritannia.</article> <article class="defaultP" margin-top="true">§ 33 nåværende tredje og fjerde ledd blir fjerde og femte ledd og skal lyde:</article><article class="legalP" id="paragraf-10-ledd-3">Lege med norsk autorisasjon som har spesialistgodkjenning fra et land utenfor EØS, Sveits, Nord-Irland og Storbritannia kan søke Helsedirektoratet om spesialistgodkjenning. Søkeren kan få godkjenning dersom spesialistutdanningen anerkjennes som jevngod med den norske utdanningen for den aktuelle spesialiteten eller dersom søkeren godtgjør å ha den nødvendige kyndighet ved tilleggsutdanning eller yrkeserfaring i tillegg til spesialistutdanningen.</article><article class="legalP" id="paragraf-10-ledd-4">Dersom Helsedirektoratet fatter vedtak om at utdanningen ikke oppfyller vilkårene i fjerde ledd andre punktum, skal søkeren om mulig underrettes om hvilke læringsmål som ikke anses oppnådd og gis mulighet til å søke på nytt dersom disse læringsmålene senere bekreftes oppnådd av godkjente utdanningsvirksomheter i Norge.</article> <article class="defaultP" margin-top="true">3. I forskrift 19. november 2019 nr. 2206 om spesialistgodkjenning for sykepleiere:</article> <article class="defaultP" margin-top="true">Ny § 4a skal lyde:</article><article class="futureLegalArticle" data-name="§4a" id="paragraf-10-foreslåttparagraf-1"><span class="futureLegalArticleHeader"><span class="legalArticleValue">§ 4a</span>. <span class="legalArticleTitle">Konvertering av utdanning fra Nord-Irland og Storbritannia</span></span><article class="legalP" id="paragraf-10-foreslåttparagraf-1-ledd-1">Søknad fra sykepleier med norsk autorisasjon og utdanning i avansert klinisk allmennsykepleie fra Nord-Irland og Storbritannia, behandles etter reglene i forskrift om godkjenning av helsepersonell med yrkeskvalifikasjoner fra Storbritannia.</article></article> <article class="defaultP" margin-top="true">§ 5 første ledd skal lyde:</article><article class="legalP" id="paragraf-10-ledd-5">Sykepleier med norsk autorisasjon og utdanning som avansert klinisk allmennsykepleier fra land utenfor EØS, Sveits, Nord-Irland og Storbritannia, kan søke Helsedirektoratet om spesialistgodkjenning. Søkeren kan få godkjenning dersom utdanningen anerkjennes som jevngod med den norske utdanningen eller dersom søkeren godtgjør å ha den nødvendige kyndighet ved tilleggsutdanning eller yrkeserfaring i tillegg til utdanningen.</article> <article class="defaultP" margin-top="true">4. I forskrift 9. februar 2023 nr. 190 om gebyr ved behandling av søknad om autorisasjon, lisens, spesialistgodkjenning og godkjenning av etterutdanning for spesialister:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="paragraf-10-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Gebyr for behandling av søknad om autorisasjon og lisens</span></span><article class="legalP" id="paragraf-10-foreslåttparagraf-2-ledd-1">For behandling av søknad om autorisasjon og lisens betales følgende gebyr: <table><tbody><tr><td data-text-align="left" data-vertical-align="top">Søknad om autorisasjon fra norskutdannede – automatisk saksbehandling</td><td data-text-align="left" data-vertical-align="top">Kr 750</td></tr><tr><td data-text-align="left" data-vertical-align="top">Søknad om autorisasjon fra norskutdannede – manuelle saker</td><td data-text-align="left" data-vertical-align="top">Kr 2&#xa0;000</td></tr><tr><td data-text-align="left" data-vertical-align="top">Søknad om autorisasjon fra utdannede innenfor EU/EØS</td><td data-text-align="left" data-vertical-align="top">Kr 2&#xa0;500</td></tr><tr><td data-text-align="left" data-vertical-align="top">Søknad om autorisasjon fra utdannede utenfor EU/EØS</td><td data-text-align="left" data-vertical-align="top">Kr 3&#xa0;500</td></tr><tr><td data-text-align="left" data-vertical-align="top">Søknad om autorisasjon fra utdannede i Storbritannia og Nord-Irland</td><td data-text-align="left" data-vertical-align="top">Kr 2&#xa0;500</td></tr><tr><td data-text-align="left" data-vertical-align="top">Søknad om lisens fra helsepersonell over 80 år</td><td data-text-align="left" data-vertical-align="top">Kr 2&#xa0;000</td></tr><tr><td data-text-align="left" data-vertical-align="top">Søknad om fagområdelisens fra leger utdannet utenfor EU/EØS</td><td data-text-align="left" data-vertical-align="top">Kr 3&#xa0;500</td></tr></tbody></table></article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="paragraf-10-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Gebyr for behandling av søknad om spesialistgodkjenning</span></span><article class="legalP" id="paragraf-10-foreslåttparagraf-3-ledd-1">For behandling av søknad om spesialistgodkjenning betales følgende gebyr: <table><tbody><tr><td data-text-align="left" data-vertical-align="top">Søknad fra leger med spesialistutdanning fra Norge</td><td data-text-align="left" data-vertical-align="top">Kr 5&#xa0;000</td></tr><tr><td data-text-align="left" data-vertical-align="top">Søknad fra tannleger med spesialistutdanning fra Norge</td><td data-text-align="left" data-vertical-align="top">Kr 4&#xa0;000</td></tr><tr><td data-text-align="left" data-vertical-align="top">Søknad fra leger og tannleger om konvertering av spesialistgodkjenning fra EU/EØS</td><td data-text-align="left" data-vertical-align="top">Kr 5&#xa0;000</td></tr><tr><td data-text-align="left" data-vertical-align="top">Søknad fra leger og tannleger med spesialistgodkjenning utenfor EU/EØS</td><td data-text-align="left" data-vertical-align="top">Kr 6&#xa0;000</td></tr><tr><td data-text-align="left" data-vertical-align="top">Søknad fra leger og tannleger med spesialistgodkjenning fra Storbritannia og Nord-Irland</td><td data-text-align="left" data-vertical-align="top">Kr 5&#xa0;000</td></tr><tr><td data-text-align="left" data-vertical-align="top">Søknad fra sykepleier i klinisk allmennsykepleie</td><td data-text-align="left" data-vertical-align="top">Kr 2&#xa0;400</td></tr><tr><td data-text-align="left" data-vertical-align="top">Søknad om bekreftelse av læringsmål for leger med delvis gjennomført spesialistutdanning i et annet land, jf. forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) § 32</td><td data-text-align="left" data-vertical-align="top">Kr 2&#xa0;000</td></tr></tbody></table></article></article></article></main></body></html>