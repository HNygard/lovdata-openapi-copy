<!DOCTYPE html><html lang="nb"><head><title>Forskrift om endring i spesialistforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-25-1372</dd><dt class="dokid">DokumentID</dt><dd class="dokid">LTI/forskrift/2023-08-25-1372</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helsedirektoratet</li></ul></dd><dt class="dateInForce">I kraft fra</dt><dd class="dateInForce">2024-03-01, 2024-09-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-08-1482</li></ul></dd><dt class="basedOn">Hjemmel</dt><dd class="basedOn"><ul><li>forskrift/2016-12-08-1482/§3</li><li>lov/1999-07-02-61/§3-5</li><li>lov/1999-07-02-64/§51</li><li>lov/2011-06-24-30/§8-1</li></ul></dd><dt class="dateOfPublication">Kunngjort</dt><dd class="dateOfPublication">2023-08-31 13:55</dd><dt class="journalNumber">Journalnummer</dt><dd class="journalNumber">2023-0938</dd><dt class="titleShort">Korttittel</dt><dd class="titleShort">Endr. i spesialistforskriften</dd><dt class="title">Tittel</dt><dd class="title">Forskrift om endring i spesialistforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helsedirektoratet 25. august 2023 med hjemmel i forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften) § 3, jf. lov 2. juli 1999 nr. 61 om spesialisthelsetjenesten m.m. (spesialisthelsetjenesteloven) § 3-5, lov 2. juli 1999 nr. 64 om helsepersonell m.v. (helsepersonelloven) § 51 og lov 24. juni 2011 nr. 30 om kommunale helse- og omsorgstjenester m.m. (helse- og omsorgstjenesteloven) § 8-1.</dd><dt class="refid">RefID</dt><dd class="refid">forskrift/2023-08-25-1372</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i spesialistforskriften<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-08-25-1372" id="dokument"><h1>Forskrift om endring i spesialistforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2023-08-25-1372/KAPITTEL_1"><h2 data-text-align="center">I</h2><article class="defaultP">I forskrift 8. desember 2016 nr. 1482 om spesialistutdanning og spesialistgodkjenning for leger og tannleger (spesialistforskriften), vedlegg 2, gjøres følgende endringer:</article> <article class="defaultP" margin-top="true">I Vedlegg 2 del A, A4. Forskningsforståelse, Del 2–3, legges til et nytt læringsmål LM-75 som plasseres etter læringsmål LM-13: <table><tbody><tr><td data-text-align="left" data-vertical-align="top">LM-75:</td><td data-text-align="left" data-vertical-align="top">Ha kjennskap til kliniske studier, herunder formål, krav til godkjenninger, krav til datahåndtering, krav til informert samtykke og pasienters reservasjonsrett.</td></tr></tbody></table></article> <article class="defaultP" margin-top="true">I Vedlegg 2, del C, C1. Felles læringsmål for indremedisinske spesialiteter (del 2), 1.11 Blodsykdommer, slettes læringsmål FIM-150.</article> <article class="defaultP" margin-top="true">I Vedlegg 2, del C, C1. Felles læringsmål for indremedisinske spesialiteter (del 2), 1.11 Blodsykdommer, legges til et nytt læringsmål FIM-153, som plasseres mellom FIM-149 og FIM-151: <table><tbody><tr><td data-text-align="left" data-vertical-align="top">FIM-153</td><td data-text-align="left" data-vertical-align="top">Ha kunnskap om indikasjonen og teknikken for å utføre benmargsaspirasjon fra sternum og/eller crista iliaca posterior superior.<br />Ha kjennskap til indikasjonen for utredning med benmargsbiopsi.</td></tr></tbody></table></article> <article class="defaultP" margin-top="true">I Vedlegg 2, del C, C2. Akutt- og mottaksmedisin, legges til ny overskrift som skal lyde 2.19 Termiske og kjemiske skader. Overskriften legges etter 2.18 Akutt syke og skadde barn.</article> <article class="defaultP" margin-top="true">I Vedlegg 2, del C, C2. Akutt- og mottaksmedisin, 2.19 Termiske og kjemiske skader, legges til et nytt læringsmål AMM-067: <table><tbody><tr><td data-text-align="left" data-vertical-align="top">AMM-067</td><td data-text-align="left" data-vertical-align="top">Ha god kunnskap om brannskader, kuldeskader og etseskader og selvstendig kunne iverksette initial behandling og stabilisering av pasienter med slike skader, samt beregne grad og omfang av skaden.<br />Selvstendig kunne vurdere behov for overføring til senter med høyere kompetanse.</td></tr></tbody></table></article> <article class="defaultP" margin-top="true">I Vedlegg 2, del C, C22. Anestesiologi, 22.3 Anestesi og perioperativ medisin, endres læringsmål ANE-072 til: <table><tbody><tr><td data-text-align="left" data-vertical-align="top">ANE-072</td><td data-text-align="left" data-vertical-align="top">Ha god kunnskap om og beherske anestesi ved ØNH-kirurgi hos voksne og barn.<br />Ha kjennskap til jet-ventilasjon.<br />Selvstendig kunne håndtere de spesielle utfordringene knyttet til «delt luftvei» og forventet vanskelig luftveishåndtering ved intubasjon og ekstubasjon, inkludert delvis luftveisobstruksjon.</td></tr></tbody></table></article> <article class="defaultP" margin-top="true">I Vedlegg 2, del C, C22. Anestesiologi, 22.3 Anestesi og perioperativ medisin, slettes læringsmål ANE-078.</article> <article class="defaultP" margin-top="true">I Vedlegg 2, del C, C22. Anestesiologi, 22.3 Anestesi og perioperativ medisin, legges til et nytt læringsmål ANE-137, som plasseres mellom ANE-076 og ANE-079: <table><tbody><tr><td data-text-align="left" data-vertical-align="top">ANE-137</td><td data-text-align="left" data-vertical-align="top">Selvstendig kunne håndtere spesielle forhold ved anestesi og perioperativ behandling av nevrokirurgiske pasienter, herunder:<br />– Leiring med hodet høyest<br />– Anestesi ved hodetraume og ryggmargsskade<br />– Anestesi ved organdonasjon</td></tr></tbody></table></article> <article class="defaultP" margin-top="true">I Vedlegg 2, del C, C26. Fysikalsk medisin og rehabilitering, 26.5 Bevegelsesapparatet, slettes læringsmålene FMR-044, FMR-054 og FMR-055.</article> <article class="defaultP" margin-top="true">I Vedlegg 2, del C, C26. Fysikalsk medisin og rehabilitering, 26.5 Bevegelsesapparatet, legges til et nytt læringsmål FMR-110, som plasseres mellom FMR-043 og FMR-045: <table><tbody><tr><td data-text-align="left" data-vertical-align="top">FMR-110</td><td data-text-align="left" data-vertical-align="top">Selvstendig kunne diagnostisere tendinopatier, partielle senerupturer og fulltykkelsesrupturer klinisk og ved bruk av bildediagnostikk.<br />Ha kunnskap om behandling av tendinopatier, partielle senerupturer og fulltykkelsesrupturer.</td></tr></tbody></table></article> <article class="defaultP" margin-top="true">I Vedlegg 2, del C, C26. Fysikalsk medisin og rehabilitering, 26.5 Bevegelsesapparatet, legges til et nytt læringsmål FMR-111, som plasseres mellom FMR-053 og FMR-055: <table><tbody><tr><td data-text-align="left" data-vertical-align="top">FMR-111</td><td data-text-align="left" data-vertical-align="top">Under supervisjon kunne anvende ultralyd for diagnostikk og veiledede injeksjoner ved tilstander i bløtdeler og ledd.</td></tr></tbody></table></article> <article class="defaultP" margin-top="true">I Vedlegg 2, del C, C26. Fysikalsk medisin og rehabilitering, 26.5 Bevegelsesapparatet, legges til et nytt læringsmål FMR-112, som plasseres mellom FMR-111 og FMR-056: <table><tbody><tr><td data-text-align="left" data-vertical-align="top">FMR-112</td><td data-text-align="left" data-vertical-align="top">Under supervisjon kunne utføre injeksjoner i ledd og bløtdeler.</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2023-08-25-1372/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. mars 2024, med unntak av følgende læringsmål som trer i kraft 1. september 2024:<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Vedlegg 2, del A, A4. Forskningsforståelse, nytt læringsmål LM-75.</article></article></li><li data-li-identifier="-" data-name="-"><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Vedlegg 2, del C, C2. Akutt- og mottaksmedisin, 2.19 Termiske og kjemiske skader, nytt læringsmål AMM-067.</article></article></li></ul></article></section></main></body></html>