<!DOCTYPE html><html lang="nb"><head><title>Forskrift om endring i integreringsforskriften (presiseringer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-26-1105</dd><dt class="dokid">DokumentID</dt><dd class="dokid">LTI/forskrift/2023-06-26-1105</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Integreringsavdelingen</li></ul></dd><dt class="dateInForce">I kraft fra</dt><dd class="dateInForce">2023-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-12-15-2912</li></ul></dd><dt class="basedOn">Hjemmel</dt><dd class="basedOn"><ul><li>lov/2020-11-06-127/§13</li><li>lov/2020-11-06-127/§26</li><li>lov/2020-11-06-127/§29</li><li>lov/2020-11-06-127/§30</li><li>lov/2020-11-06-127/§37</li><li>lov/2020-11-06-127/§41</li><li>lov/2020-11-06-127/§43</li><li>lov/2020-11-06-127/§52</li></ul></dd><dt class="dateOfPublication">Kunngjort</dt><dd class="dateOfPublication">2023-06-27 15:10</dd><dt class="lastupdated">Rettet</dt><dd class="lastupdated">2023-08-01 (se nederst)</dd><dt class="journalNumber">Journalnummer</dt><dd class="journalNumber">2023-0775</dd><dt class="title">Tittel</dt><dd class="title">Forskrift om endring i integreringsforskriften (presiseringer)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 26. juni 2023 med hjemmel i lov 6. november 2020 nr. 127 om integrering gjennom opplæring, utdanning og arbeid (integreringsloven) § 13, § 26, § 29, § 30, § 37, § 41, § 43 og § 52.</dd><dt class="refid">RefID</dt><dd class="refid">forskrift/2023-06-26-1105</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i integreringsforskriften (presiseringer)<ul class="tocSubUl"><li>I<ul class="tocSubUl"><li>§ 65a. Utdanning på videregående nivå</li><li>§ 74. Overgangsregler for varigheten av opplæring i norsk og samfunnskunnskap</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-26-1105" id="dokument"><h1>Forskrift om endring i integreringsforskriften (presiseringer)</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-26-1105/KAPITTEL_1"><h2 data-text-align="center">I</h2><article class="defaultP">I forskrift 15. desember 2020 nr. 2912 til integreringsloven (integreringsforskriften) gjøres følgende endringer:</article> <article class="defaultP" margin-top="true">§ 21 andre ledd skal lyde:</article><article class="legalP" id="kapittel-1-ledd-1">Dokumentasjon på store omsorgsforpliktelser kan være bekreftelse fra personell ved NAV-kontor, helsepersonell, annet personell ved helsestasjons- og skolehelsetjeneste eller lignende.</article> <article class="defaultP" margin-top="true">§ 22 skal lyde:</article><article class="legalP" id="kapittel-1-ledd-2">Dokumentasjon på tilbakeholdelse mot sin vilje kan være bekreftelse fra personell ved NAV-kontor, krisesenter, helsepersonell, annet personell ved helsestasjons- og skolehelsetjeneste eller lignende.</article> <article class="defaultP" margin-top="true">§ 23 nytt tredje ledd skal lyde:</article><article class="legalP" id="kapittel-1-ledd-3">Kommunen kan beslutte at fritak fra plikten til å delta i opplæring også innebærer et bortfall av retten til opplæring. Personer som dokumenterer et minimum av kunnskaper i samisk beholder retten til å delta i opplæring i norsk.</article> <article class="defaultP" margin-top="true">§ 24 første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">halvårsvurdering, standpunktkarakter eller eksamenskarakter 2 eller høyere i samfunnskunnskap i videregående opplæring.</article></article></li></ul></article> <article class="defaultP" margin-top="true">Den siste av bokstavene d skal endres til e i § 24 første ledd.</article> <article class="defaultP" margin-top="true">§ 24 nytt andre ledd skal lyde:</article><article class="legalP" id="kapittel-1-ledd-4">Kommunen kan beslutte at fritaket også innebærer et bortfall av retten til å delta i opplæring i samfunnskunnskap.</article> <article class="defaultP" margin-top="true">§ 28 tredje ledd skal lyde:</article><article class="legalP" id="kapittel-1-ledd-5">Deltagere som fra før har utdanning på videregående nivå eller høyere, bør oppnå minimum nivå B1 i delprøvene i lytteforståelse, leseforståelse og skriftlig fremstilling og B2 i delprøve i muntlig kommunikasjon.</article> <article class="defaultP" margin-top="true">§ 28 fjerde ledd skal lyde:</article><article class="legalP" id="kapittel-1-ledd-6">Deltagere som fra før har utdanning på videregående nivå eller høyere, og som har behov for å dokumentere nivå B2 i alle delferdigheter, bør ha dette som norskmål.</article> <article class="defaultP" margin-top="true">§ 36 første ledd skal lyde:</article><article class="legalP" id="kapittel-1-ledd-7">Deltagere som omfattes av integreringsloven § 26 første ledd, kan søke om fritak fra plikten til å avlegge prøver, jf. integreringsloven § 37 tredje ledd. Forskriften § 23, § 24 og § 25 andre ledd gjelder tilsvarende.</article> <article class="defaultP" margin-top="true">I § 36 skal den andre av bokstavene e endres til g og bokstavene etter skal oppdateres slik at de fortsetter fra h til n.</article> <article class="defaultP" margin-top="true">Tittelen til § 38 skal endres til «Oppmelding og prøveavgift».</article> <article class="defaultP" margin-top="true">§ 38 første ledd første punktum skal lyde:</article><article class="legalP" id="kapittel-1-ledd-8">For deltagere i opplæring etter integreringsloven kapittel 6 skjer oppmelding til prøver i norsk når deltageren i samråd med lærer vurderer at vedkommende er klar til å dokumentere sitt norskmål.</article> <article class="defaultP" margin-top="true">§ 38 tredje og fjerde ledd skal lyde:</article><article class="legalP" id="kapittel-1-ledd-9">Kandidater som har deltatt i opplæring i en kommune, meldes opp til prøve av den kommunen hvor vedkommende sist har deltatt i opplæring. Dette gjelder også hvis kandidaten har fått opplæring i en annen kommune enn bosettingskommunen. Kandidater som har deltatt i opplæring hos en godkjent privat tilbyder har selv ansvar for å melde seg opp til prøver i norsk og samfunnskunnskap.</article><article class="legalP" id="kapittel-1-ledd-10">Kandidater som har plikt til å gå opp til prøver etter integreringsloven § 37, har rett til én gratis prøve for hver av ferdighetene skrive, lese, lytte og snakke. Andre kandidater melder seg opp selv, men må betale en prøveavgift.</article> <article class="defaultP" margin-top="true">§ 38 syvende ledd oppheves.</article> <article class="defaultP" margin-top="true">§ 39 nytt sjette ledd skal lyde:</article><article class="legalP" id="kapittel-1-ledd-11">Alle kandidater til prøver i norsk og samfunnskunnskap må være fysisk til stede i prøvelokalet.</article> <article class="defaultP" margin-top="true">§ 42 tredje ledd tredje og fjerde punktum skal lyde:</article><article class="legalP" id="kapittel-1-ledd-12">Klage på resultat rettes til Direktoratet for høyere utdanning og kompetanse. Klage på formelle feil ved gjennomføring av prøven skal begrunnes.</article> <article class="defaultP" margin-top="true">§ 53 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-12-punkt-1"><article class="legalP" id="kapittel-1-ledd-12-punkt-1-ledd-1">tildeling, start og stans av opplæringen, og om det er kommunen eller fylkeskommunen som sørger for opplæringen</article></article></li></ul></article> <article class="defaultP" margin-top="true">Tittel til § 57 skal endres til «Direktoratet for høyere utdanning og kompetanse sitt ansvar».</article> <article class="defaultP" margin-top="true">§ 59 tredje ledd skal lyde:</article><article class="legalP" id="kapittel-1-ledd-13">Fylkeskommunen skal utlevere opplysninger til kommunen om gjennomført karriereveiledning, jf. § 47 andre ledd. Når fylkeskommunen sørger for opplæring i norsk og samfunnskunnskap etter integreringsloven § 30 andre ledd, skal fylkeskommunen også utlevere opplysninger om deltagernes fravær til kommunen.</article> <article class="defaultP" margin-top="true">Ny § 65a skal lyde:</article><article class="futureLegalArticle" data-name="§65a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 65a</span>. <span class="legalArticleTitle">Utdanning på videregående nivå</span></span><article class="legalP" id="kapittel-1-foreslåttparagraf-1-ledd-1">Med utdanning på videregående nivå etter integreringsloven § 13 og § 32 menes en utdanning som oppfyller utdanningskravet på listen om Generell studiekompetanse for søkere med utenlandsk utdanning (GSU-listen). Deltageren omfattes av definisjonen i første punktum selv om vedkommende ikke tilfredsstiller språkkravet i norsk og engelsk.</article></article> <article class="defaultP" margin-top="true">I følgende bestemmelser skal henvisninger til «Kompetanse Norge» endres til «Direktoratet for høyere utdanning og kompetanse»:</article><article class="legalP" id="kapittel-1-ledd-14">§ 35 første og andre ledd, § 37, § 38 andre ledd, § 39 første ledd, § 41 første, tredje og sjette ledd, § 42 tredje og syvende ledd, § 43 andre og fjerde ledd, § 44 første ledd, § 57 første til tredje ledd, § 58 andre ledd og § 69 andre ledd.</article> <article class="defaultP" margin-top="true">I følgende bestemmelser skal uttrykket «dager» endres til «virkedager»</article><article class="legalP" id="kapittel-1-ledd-15">§ 7 første til tredje ledd, § 10, § 11 andre ledd, § 12 første og andre ledd, § 14 første ledd, § 14 andre ledd bokstav d, § 14a, § 31 første ledd, § 31 andre ledd bokstav a, d og g, og § 31a.</article> <article class="defaultP" margin-top="true">Ny § 74 skal lyde:</article><article class="futureLegalArticle" data-name="§74" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 74</span>. <span class="legalArticleTitle">Overgangsregler for varigheten av opplæring i norsk og samfunnskunnskap</span></span><article class="legalP" id="kapittel-1-foreslåttparagraf-2-ledd-1">Endringene i integreringsloven § 32, jf. lov 9. juni 2023 nr. 24, gjelder for deltagere som får innvilget oppholdstillatelse etter 1. august 2023. Endringene gjelder også for deltagere som søker om oppholdstillatelse fra utlandet og får innvilget oppholdstillatelse før 1. august 2023, men som ankommer Norge etter 1. august 2023.</article></article> <article class="defaultP" margin-top="true">Nåværende § 74 blir § 75.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-26-1105/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. august 2023.</article></section><section class="section" id="kapittel-3" data-lovdata-URL="LTI/forskrift/2023-06-26-1105/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-08-01" data-gazette-note-type="rettelse"><article class="defaultP">Den andre endringen i § 36 skal lyde:</article><article class="defaultP">I <i>§ 37</i> skal den andre av bokstavene e endres til g og bokstavene etter skal oppdateres slik at de fortsetter fra h til n.</article></article></section></main></body></html>