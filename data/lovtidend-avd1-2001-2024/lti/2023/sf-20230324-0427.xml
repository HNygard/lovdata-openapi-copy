<!DOCTYPE html><html lang="nb"><head><title>Forskrift om endring i forskrift om bruk av kjøretøy (bruksforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-24-427</dd><dt class="dokid">DokumentID</dt><dd class="dokid">LTI/forskrift/2023-03-24-427</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2023-04-14</dd><dt class="changesToDocuments">Endrer</dt><dd class="changesToDocuments"><ul><li>forskrift/1990-01-25-92</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§13</li><li>forskrift/1980-11-24-1</li></ul></dd><dt class="dateOfPublication">Kunngjort</dt><dd class="dateOfPublication">2023-03-29 15:10</dd><dt class="journalNumber">Journalnummer</dt><dd class="journalNumber">2023-0330</dd><dt class="title">Tittel</dt><dd class="title">Forskrift om endring i forskrift om bruk av kjøretøy (bruksforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 24. mars 2023 med hjemmel i lov 18. juni 1965 nr. 4 om vegtrafikk (vegtrafikkloven) § 13, jf. delegeringsvedtak 24. november 1980 nr. 1.</dd><dt class="refid">RefID</dt><dd class="refid">forskrift/2023-03-24-427</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om bruk av kjøretøy (bruksforskriften)<ul class="tocSubUl"><li>I<ul class="tocSubUl"><li>§ 5-13. Forflytning av havarert kjøretøy med bergingsbil</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-24-427" id="dokument"><h1>Forskrift om endring i forskrift om bruk av kjøretøy (bruksforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-24-427/KAPITTEL_1"><h2 data-text-align="center">I</h2><article class="defaultP">I forskrift 25. januar 1990 nr. 92 om bruk av kjøretøy gjøres følgende endringer:</article> <article class="defaultP" margin-top="true">§ 5-2 ny bokstav n skal lyde:<ul class="defaultList"><li data-li-identifier="n." data-name="n."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Bergingsbil:</i> motorvogn spesielt konstruert for hjelp ved bilhavari.</article></article></li></ul></article> <article class="defaultP" margin-top="true">Ny § 5-13 skal lyde:</article><article class="futureLegalArticle" data-name="§5-13" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-13</span>. <span class="legalArticleTitle">Forflytning av havarert kjøretøy med bergingsbil</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Forflytning av havarert kjøretøy med bergingsbil kan skje med aksellast, totalvekt, lengde og bredde i henhold til de bestemmelser som er gitt i § 5-4 uten hensyn til bestemmelsene i denne paragraf. For havarert kjøretøy i opphengt slep gjelder bestemmelsene om påhengsvogn og vogntog bestående av motorvogn med påhengsvogn tilsvarende. For havarert kjøretøy i rullende slep gjelder bestemmelsene om slepvogn og vogntog bestående av motorvogn med slepvogn tilsvarende.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Følgende forflytning av havarert kjøretøy med bergingsbil kan finne sted uten dispensasjon på vilkår nevnt i nr. 5: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-punkt-2-ledd-1-punkt-1-ledd-1">Uten hensyn til bestemmelsene i denne paragraf om største tillatte lengde, laster eller om frakobling av tilhenger kan motorvogn eller vogntog som er til hinder for annen trafikk, flyttes til nærmeste sikre omlastingsplass ved hjelp av bergingsbilen. Dette gjelder likevel ikke veggruppe IKKE.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-punkt-2-ledd-1-punkt-2-ledd-1">Fra havaristed til nærmeste sikre omlastingsplass og nærmeste verksted som kan utbedre feilen, kan forflytning av havarert kjøretøy med bergingsbil skje med de vekter og lengder som angis i nr. 4.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-punkt-2-ledd-1-punkt-3-ledd-1">Annen forflytning av havarert kjøretøy uten last kan på veger i veggruppe A og B skje med lengde inntil 25,00 meter, bredde inntil 3,25 meter og aksellast og totalvekt som angitt i § 5-8 nr. 3.</article></article></li></ul></article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-3"><article class="legalP" id="kapittel-1-foreslåttparagraf-1-punkt-3-ledd-1">Dispensasjon med tidsbegrensning kan innvilges for forflytning av havarert kjøretøy med bergingsbil inntil de vekter og lengder som angis i nr. 4.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-4"><article class="legalP" id="kapittel-1-foreslåttparagraf-1-punkt-4-ledd-1">Følgende vekter og lengder er tillatt ved forflytning av havarert kjøretøy med bergingsbil under dispensasjon med tidsbegrensning: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-4-ledd-1-punkt-1"><article class="legalP" id="kapittel-1-foreslåttparagraf-1-punkt-4-ledd-1-punkt-1-ledd-1">Tillatt aksellast på veg, inkl. bru: <table><thead><tr><th data-text-align="left" data-vertical-align="top" /><th colspan="4" data-text-align="center" data-vertical-align="top"><i>Tonn</i></th></tr><tr><th data-text-align="left" data-vertical-align="top"><i>Aksel/akselkombinasjon</i></th><th data-text-align="center" data-vertical-align="top"><i>Bk10</i></th><th data-text-align="center" data-vertical-align="top"><i>BkT8</i></th><th data-text-align="center" data-vertical-align="top"><i>Bk8</i></th><th data-text-align="center" data-vertical-align="top"><i>Bk6</i></th></tr></thead><tbody><tr><td data-text-align="left" data-vertical-align="top">Aksellast</td><td data-text-align="center" data-vertical-align="top">16</td><td data-text-align="center" data-vertical-align="top">11</td><td data-text-align="center" data-vertical-align="top">11</td><td data-text-align="center" data-vertical-align="top">8</td></tr><tr><td data-text-align="left" data-vertical-align="top">Boggilast</td><td data-text-align="center" data-vertical-align="top">24</td><td data-text-align="center" data-vertical-align="top">18</td><td data-text-align="center" data-vertical-align="top">16</td><td data-text-align="center" data-vertical-align="top">12</td></tr><tr><td data-text-align="left" data-vertical-align="top">Trippelboggilast</td><td data-text-align="center" data-vertical-align="top">30</td><td data-text-align="center" data-vertical-align="top">24</td><td data-text-align="center" data-vertical-align="top">21</td><td data-text-align="center" data-vertical-align="top">16</td></tr></tbody></table></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-4-ledd-1-punkt-2"><article class="legalP" id="kapittel-1-foreslåttparagraf-1-punkt-4-ledd-1-punkt-2-ledd-1">Tillatt aksellast dersom hastigheten begrenses til 15 km/t ved brupassering: <table><thead><tr><th data-text-align="left" data-vertical-align="top" /><th colspan="4" data-text-align="center" data-vertical-align="top"><i>Tonn</i></th></tr><tr><th data-text-align="left" data-vertical-align="top"><i>Aksel/akselkombinasjon</i></th><th data-text-align="center" data-vertical-align="top"><i>Bk10</i></th><th data-text-align="center" data-vertical-align="top"><i>BkT8</i></th><th data-text-align="center" data-vertical-align="top"><i>Bk8</i></th><th data-text-align="center" data-vertical-align="top"><i>Bk6</i></th></tr></thead><tbody><tr><td data-text-align="left" data-vertical-align="top">Aksellast</td><td data-text-align="center" data-vertical-align="top">19</td><td data-text-align="center" data-vertical-align="top">13</td><td data-text-align="center" data-vertical-align="top">13</td><td data-text-align="center" data-vertical-align="top">10</td></tr><tr><td data-text-align="left" data-vertical-align="top">Boggilast</td><td data-text-align="center" data-vertical-align="top">27</td><td data-text-align="center" data-vertical-align="top">20</td><td data-text-align="center" data-vertical-align="top">18</td><td data-text-align="center" data-vertical-align="top">14</td></tr><tr><td data-text-align="left" data-vertical-align="top">Trippelboggilast</td><td data-text-align="center" data-vertical-align="top">33</td><td data-text-align="center" data-vertical-align="top">26</td><td data-text-align="center" data-vertical-align="top">23</td><td data-text-align="center" data-vertical-align="top">18</td></tr></tbody></table></article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-4-ledd-1-punkt-3"><article class="legalP" id="kapittel-1-foreslåttparagraf-1-punkt-4-ledd-1-punkt-3-ledd-1">Største tillatte lengde ved berging av havarert kjøretøy: <table><tbody><tr><td data-text-align="left" data-vertical-align="top">Motorvogn, unntatt buss</td><td data-text-align="left" data-vertical-align="top">25,00 meter</td></tr><tr><td data-text-align="left" data-vertical-align="top">Tilhenger, unntatt semitrailer</td><td data-text-align="left" data-vertical-align="top">25,00 meter</td></tr><tr><td data-text-align="left" data-vertical-align="top">Buss</td><td data-text-align="left" data-vertical-align="top">28,00 meter</td></tr><tr><td data-text-align="left" data-vertical-align="top">Leddbuss og semitrailer</td><td data-text-align="left" data-vertical-align="top">31,00 meter</td></tr></tbody></table></article></article></li></ul></article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-punkt-5"><article class="legalP" id="kapittel-1-foreslåttparagraf-1-punkt-5-ledd-1">Ved overskridelse av tillatte vekter og dimensjoner som angitt § 5-4, gjelder i tillegg følgende: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-5-ledd-1-punkt-1"><article class="legalP" id="kapittel-1-foreslåttparagraf-1-punkt-5-ledd-1-punkt-1-ledd-1">Største hastighet skal ikke være over 60 km/t ved berging av havarert kjøretøy når bergingsbilens aksellast blir enten mer enn 2 tonn eller dens boggilast blir 4 tonn over det som er tillatt etter § 5-4 nr. 1.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-5-ledd-1-punkt-2"><article class="legalP" id="kapittel-1-foreslåttparagraf-1-punkt-5-ledd-1-punkt-2-ledd-1">Ved berging av vogntog må tilhengeren kobles fra den trekkende motorvognen. Semitrailer kan unntas i de tilfeller der det ikke lar seg gjøre å koble semitrailer fra trekkbil uten å påføre skader på materiellet eller vegen.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-5-ledd-1-punkt-3"><article class="legalP" id="kapittel-1-foreslåttparagraf-1-punkt-5-ledd-1-punkt-3-ledd-1">Minst 20&#xa0;% av bergingsbilens aktuelle totalvekt må hvile på styrende hjul.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-punkt-5-ledd-1-punkt-4"><article class="legalP" id="kapittel-1-foreslåttparagraf-1-punkt-5-ledd-1-punkt-4-ledd-1">Tillatelse til overskridelse gjelder ikke på veg eller bru hvor skiltet vektbegrensning er innført.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-punkt-5-ledd-1-punkt-5"><article class="legalP" id="kapittel-1-foreslåttparagraf-1-punkt-5-ledd-1-punkt-5-ledd-1">Under transport etter denne paragraf skal bergingsbilen ha minst én varsellykt som gir blinkende gult lys til alle sider.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-punkt-5-ledd-1-punkt-6"><article class="legalP" id="kapittel-1-foreslåttparagraf-1-punkt-5-ledd-1-punkt-6-ledd-1">Lengde over 20,00 meter skal merkes «lang transport». Ved lengde over 25,00 meter skal det benyttes ledsagerkjøretøy merket i samsvar med bestemmelsene i § 3-4 nr. 6.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-punkt-5-ledd-1-punkt-7"><article class="legalP" id="kapittel-1-foreslåttparagraf-1-punkt-5-ledd-1-punkt-7-ledd-1">Når bredden på transporten er over 3,00 meter eller transporten er slik at den krever mer enn ett kjørefelt, skal transporten følges av minst ett ledsagerkjøretøy som skal være utstyrt med minst én varsellykt som gir blinkende gult lys til alle sider. Merking av utstikkende gods og bruk av skilt på bergingsbil og ledsagerkjøretøy skal være i samsvar med bestemmelsene i § 3-4 nr. 6.</article></article></li></ul></article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-24-427/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 14. april 2023.</article></section></main></body></html>