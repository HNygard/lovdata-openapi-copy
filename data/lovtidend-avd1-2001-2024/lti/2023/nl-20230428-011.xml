<!DOCTYPE html><html lang="nb"><head><title>Lov om endringer i politiloven og politiregisterloven (PSTs etterretningsoppdrag og bruk av åpent tilgjengelig informasjon)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-04-28-11</dd><dt class="dokid">DokumentID</dt><dd class="dokid">LTI/lov/2023-04-28-11</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1995-08-04-53</li><li>lov/2010-05-28-16</li></ul></dd><dt class="legalArea">Rettsområde</dt><dd class="legalArea"><ul><li>Familie-, person- og barnerett &gt; Personrett. Personvern</li> <li>Forvaltnings- og kommunalrett &gt; Politi</li> <li>Forvaltnings- og kommunalrett &gt; Statistikk. Registrering</li></ul></dd><dt class="dateOfPublication">Kunngjort</dt><dd class="dateOfPublication">2023-04-28 14:05</dd><dt class="journalNumber">Journalnummer</dt><dd class="journalNumber">2023-0339</dd><dt class="titleShort">Korttittel</dt><dd class="titleShort">Endringslov til politiloven og politiregisterloven</dd><dt class="title">Tittel</dt><dd class="title">Lov om endringer i politiloven og politiregisterloven (PSTs etterretningsoppdrag og bruk av åpent tilgjengelig informasjon)</dd><dt class="miscInformation">Annet om dokumentet</dt><dd class="miscInformation">Prop.31 L (2022–2023), Innst.229 L (2022–2023), Lovvedtak 43 (2022–2023). Stortingets første og andre gangs behandling hhv. 23. og 28. mars 2023. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2023-04-28-11</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i politiloven og politiregisterloven (PSTs etterretningsoppdrag og bruk av åpent tilgjengelig informasjon)<ul class="tocSubUl"><li>I<ul class="tocSubUl"><li>§ 17 a. Oppgavene til Politiets sikkerhetstjeneste som innenlands etterretningstjeneste</li></ul></li><li>II<ul class="tocSubUl"><li>§ 65 a. Behandling av åpent tilgjengelig informasjon til etterretningsformål</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2023-04-28-11" id="dokument"><h1>Lov om endringer i politiloven og politiregisterloven (PSTs etterretningsoppdrag og bruk av åpent tilgjengelig informasjon)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. august 1995 nr. 53 om politiet (politiloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. mai 2010 nr. 16 om behandling av opplysninger i politiet og påtalemyndigheten (politiregisterloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-04-28-11/KAPITTEL_1"><h2 data-text-align="center">I</h2><article class="defaultP">I lov 4. august 1995 nr. 53 om politiet gjøres følgende endringer:</article> <article class="defaultP" margin-top="true">§ 17 a skal lyde:</article><article class="futureLegalArticle" data-name="§17a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 17 a</span>. <span class="legalArticleTitle">Oppgavene til Politiets sikkerhetstjeneste som innenlands etterretningstjeneste</span></span><article class="legalP" id="kapittel-1-foreslåttparagraf-1-ledd-1">Politiets sikkerhetstjeneste skal utarbeide analyser og etterretningsvurderinger om forhold i Norge som kan true Norges suverenitet, territorielle integritet, demokratiske styreform og andre nasjonale sikkerhetsinteresser.</article></article> <article class="defaultP" margin-top="true">§ 17 b overskriften skal lyde:</article><article class="defaultP"><i>Oppgavene til Politiets sikkerhetstjeneste som politiorgan</i></article></section><section class="section" data-name="kapII" id="kapittel-2" data-lovdata-URL="LTI/lov/2023-04-28-11/KAPITTEL_2"><h2 data-text-align="center">II</h2><article class="defaultP">I lov 28. mai 2010 nr. 16 om behandling av opplysninger i politiet og påtalemyndigheten gjøres følgende endringer:</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-2-ledd-1">Forvaltningsvirksomhet og etterretningsvirksomhet i Politiets sikkerhetstjeneste er likevel omfattet av loven.</article> <article class="defaultP" margin-top="true">§ 64 første ledd første punktum skal lyde:</article><article class="legalP" id="kapittel-2-ledd-2">Politiets sikkerhetstjeneste kan behandle opplysninger når det er nødvendig for politimessige formål, etterretningsvirksomhet og forvaltningsvirksomhet i tjenesten.</article> <article class="defaultP" margin-top="true">§ 64 tredje ledd nr. 4, 5 og nytt nr. 6 skal lyde:<ul class="defaultList"><li data-li-identifier="4." data-name="4."><article class="listArticle" id="kapittel-2-ledd-2-punkt-1"><article class="legalP" id="kapittel-2-ledd-2-punkt-1-ledd-1">er nødvendig for personkontroll eller akkreditering med de begrensninger som følger av § 67,</article></article></li><li data-li-identifier="5." data-name="5."><article class="listArticle" id="kapittel-2-ledd-2-punkt-2"><article class="legalP" id="kapittel-2-ledd-2-punkt-2-ledd-1">er nødvendig for å dokumentere hvilken overskuddsinformasjon som er gjort tilgjengelig for andre, eller</article></article></li><li data-li-identifier="6." data-name="6."><article class="listArticle" id="kapittel-2-ledd-2-punkt-3"><article class="legalP" id="kapittel-2-ledd-2-punkt-3-ledd-1">er nødvendig for å utarbeide analyser og etterretningsvurderinger som nevnt i politiloven § 17 a.</article></article></li></ul></article> <article class="defaultP" margin-top="true">Ny § 65 a skal lyde:</article><article class="futureLegalArticle" data-name="§65a" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 65 a</span>. <span class="legalArticleTitle">Behandling av åpent tilgjengelig informasjon til etterretningsformål</span></span><article class="legalP" id="kapittel-2-foreslåttparagraf-1-ledd-1">Politiets sikkerhetstjeneste kan behandle åpent tilgjengelig informasjon dersom det antas å være nødvendig for utarbeidelse av analyser og etterretningsvurderinger, jf. politiloven § 17 a. Informasjon er ikke åpent tilgjengelig dersom tilgang krever aktivt fordekt opptreden eller forsering av passord eller lignende beskyttelsesmekanismer. Behandling etter første punktum kan skje ved hjelp av automatiserte analyseverktøy. Når opplysningene etter dette leddet innhentes, lagres eller behandles ved hjelp av automatiserte analyseverktøy, kommer §§ 6 og 7 om krav til opplysningenes kvalitet og behandling av særlige kategorier av personopplysninger ikke til anvendelse.</article><article class="legalP" id="kapittel-2-foreslåttparagraf-1-ledd-2">Opplysninger som behandles etter første ledd, skal være sperret og kan bare brukes til følgende formål:<ul class="defaultList"><li data-li-identifier="1." data-name="1."><article class="listArticle" id="kapittel-2-foreslåttparagraf-1-ledd-2-punkt-1"><article class="legalP" id="kapittel-2-foreslåttparagraf-1-ledd-2-punkt-1-ledd-1">utarbeidelse av analyser og etterretningsvurderinger, jf. politiloven § 17 a</article></article></li><li data-li-identifier="2." data-name="2."><article class="listArticle" id="kapittel-2-foreslåttparagraf-1-ledd-2-punkt-2"><article class="legalP" id="kapittel-2-foreslåttparagraf-1-ledd-2-punkt-2-ledd-1">opprettelse av eller bruk i forebyggende sak, jf. § 64 tredje ledd nr. 1 bokstav a</article></article></li><li data-li-identifier="3." data-name="3."><article class="listArticle" id="kapittel-2-foreslåttparagraf-1-ledd-2-punkt-3"><article class="legalP" id="kapittel-2-foreslåttparagraf-1-ledd-2-punkt-3-ledd-1">etterforskning av lovbrudd som nevnt i politiloven § 17 b, jf. straffeprosessloven § 224.</article></article></li></ul></article><article class="legalP" id="kapittel-2-foreslåttparagraf-1-ledd-3">Opplysningene skal slettes senest etter 5 år. Sjefen for Politiets sikkerhetstjeneste eller den denne bemyndiger, kan beslutte at nærmere angitte opplysninger skal beholdes i ytterligere 5 år av gangen, men ikke lenger enn 15 år totalt, dersom opplysningene etter en konkret vurdering fremdeles er nødvendige for formål som nevnt i annet ledd nr. 1.</article><article class="legalP" id="kapittel-2-foreslåttparagraf-1-ledd-4">Kongen gir i forskrift nærmere regler om behandling av opplysninger etter denne bestemmelsen, herunder om utlevering, utsatt sletting, tilgangsbegrensning og kontroll.</article></article></section><section class="section" data-name="kapIII" id="kapittel-3" data-lovdata-URL="LTI/lov/2023-04-28-11/KAPITTEL_3"><h2 data-text-align="center">III</h2><ul class="defaultList"><li data-li-identifier="1." data-name="1."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">Loven gjelder fra den tid Kongen bestemmer. Kongen kan sette i kraft de enkelte bestemmelsene til ulik tid.</article></article></li><li data-li-identifier="2." data-name="2."><article class="listArticle" id="kapittel-3-punkt-2"><article class="legalP" id="kapittel-3-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>