<!DOCTYPE html><html lang="nb"><head><title>Forskrift om endringer i forskrifter til folketrygdloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-21-1008</dd><dt class="dokid">DokumentID</dt><dd class="dokid">LTI/forskrift/2023-06-21-1008</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Pensjonsavdelingen</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1997-03-11-202</li><li>forskrift/2009-12-22-1810</li><li>forskrift/2014-07-03-947</li><li>forskrift/2014-10-31-1375</li><li>forskrift/2014-10-31-1376</li><li>forskrift/2014-10-31-1377</li><li>forskrift/2014-12-05-1602</li><li>forskrift/2015-07-02-867</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§3-15</li><li>lov/1997-02-28-19/§12-14</li><li>lov/1997-02-28-19/§15-11</li><li>lov/1997-02-28-19/§17-13</li><li>lov/1997-02-28-19/§17-14</li><li>lov/1997-02-28-19/§19-16</li><li>lov/2011-12-16-59</li></ul></dd><dt class="dateOfPublication">Kunngjort</dt><dd class="dateOfPublication">2023-06-22 14:45</dd><dt class="journalNumber">Journalnummer</dt><dd class="journalNumber">2023-0732</dd><dt class="title">Tittel</dt><dd class="title">Forskrift om endringer i forskrifter til folketrygdloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 21. juni 2023 med hjemmel i lov 28. februar 1997 nr. 19 om folketrygd § 3-15, § 12-14, § 15-11, § 17-13, § 17-14 og § 19-16 og lov 16. desember 2011 nr. 59 om endringer i folketrygdloven (ny uføretrygd og alderspensjon til uføre) del II.</dd><dt class="refid">RefID</dt><dd class="refid">forskrift/2023-06-21-1008</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i forskrifter til folketrygdloven<ul class="tocSubUl"><li>I</li><li>II</li><li>Kapittel 10A. Alderspensjon til gjenlevende ektefelle ved ny opptjening, endret uttaksgrad og endring i sivilstand. Beregning av minste pensjonsnivå<ul class="tocSubUl"><li>§ 10A-1. Virkeområde</li><li>§ 10A-2. Gjenlevendefordel</li><li>§ 10A-3. Økt opptjening, trygdetid og endring i sivilstand</li><li>§ 10A-4. Endret uttaksgrad</li><li>§ 10A-5. Samlet pensjon skal minst utgjøre minste pensjonsnivå</li></ul></li><li>III</li><li>IV</li><li>V</li><li>VI</li><li>VII</li><li>VIII</li><li>IX</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-21-1008" id="dokument"><h1>Forskrift om endringer i forskrifter til folketrygdloven</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-21-1008/KAPITTEL_1"><h2 data-text-align="center">I</h2><article class="defaultP">I forskrift 11. mars 1997 nr. 202 om fastsetting av pensjonsgivende inntekt året før det året da et medlem får rett til en trygdeytelse gjøres følgende endring:</article> <article class="defaultP" margin-top="true">§ 1 første ledd skal lyde:</article><article class="legalP" id="kapittel-1-ledd-1">Når en person får rett til pensjon eller overgangsstønad til gjenlevende ektefelle, omstillingsstønad til gjenlevende ektefelle, uførepensjon eller arbeidsavklaringspenger, men ligningen for året før ikke er lagt fram, skal den pensjonsgivende inntekten og/eller pensjonspoengtallet for det året foreløpig fastsettes etter bestemmelsene i denne paragrafen.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-21-1008/KAPITTEL_2"><h2 data-text-align="center">II</h2><article class="defaultP">I forskrift 22. desember 2009 nr. 1810 om alderspensjon i folketrygden gjøres følgende endringer:</article> <article class="defaultP" margin-top="true">§ 6-7 andre ledd skal lyde:</article><article class="legalP" id="kapittel-2-ledd-1">For personer som får rett til pensjon som gjenlevende ektefelle etter dødsfall på grunn av yrkesskade, skal basispensjonen beregnes etter folketrygdloven § 3-30 fjerde ledd, jf. § 19-20 andre ledd slik bestemmelsene lød per 31. desember 2014. Basispensjonen skal beregnes med de tillempninger som følger av § 19-16, men likevel slik at tilleggspensjonen etter § 19-5 beregnes etter § 3-23 slik den lød per 31. desember 2014. Fra 1. januar 2024 skal basispensjonen og eventuelt basispensjonstillegg beregnes uten rettigheter som gjenlevende etter § 19-16, og dette beløpet skal inngå i beregningen av referansebeløpet i § 10A-2 i forskriften her. Pensjon under utbetaling og restpensjon omregnes etter folketrygdloven § 19-13 femte ledd, jf. forskriften her § 6-4 andre til sjuende ledd.</article> <article class="defaultP" margin-top="true">Nytt kapittel 10A skal lyde:</article></section><section class="section" data-name="kap10A" id="kapittel-3" data-lovdata-URL="LTI/forskrift/2023-06-21-1008/KAPITTEL_3"><h2>Kapittel 10A. Alderspensjon til gjenlevende ektefelle ved ny opptjening, endret uttaksgrad og endring i sivilstand. Beregning av minste pensjonsnivå</h2><article class="futureLegalArticle" data-name="§10A-1" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 10A-1</span>. <span class="legalArticleTitle">Virkeområde</span></span><article class="legalP" id="kapittel-3-foreslåttparagraf-1-ledd-1">Kapitlet utfyller folketrygdloven § 19-16. Forskriften inneholder nærmere bestemmelser om beregning av alderspensjon til gjenlevende ektefelle født fra og med 1944.</article></article><article class="futureLegalArticle" data-name="§10A-2" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 10A-2</span>. <span class="legalArticleTitle">Gjenlevendefordel</span></span><article class="legalP" id="kapittel-3-foreslåttparagraf-2-ledd-1">Det fastsettes et referansebeløp beregnet som differansen mellom alderspensjon etter kapitlet her medregnet rettigheter som gjenlevende ektefelle etter folketrygdloven § 19-16 og alderspensjon etter kapitlet her uten rettigheter som gjenlevende ektefelle etter folketrygdloven § 19-16. Referansebeløpet fastsettes med hel uttaksgrad. Referansebeløpet fastsettes som et nominelt beløp og skal ikke reguleres etter folketrygdloven § 19-14. Gjenlevendefordelen utgjør referansebeløpet multiplisert med uttaksgraden.</article></article><article class="futureLegalArticle" data-name="§10A-3" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 10A-3</span>. <span class="legalArticleTitle">Økt opptjening, trygdetid og endring i sivilstand</span></span><article class="legalP" id="kapittel-3-foreslåttparagraf-3-ledd-1">Referansebeløpet fastsettes med endelig virkning og skal ikke endres som følge av godskriving av ny opptjening eller endret trygdetid for gjenlevende eller avdøde. Det samme gjelder ved endring av sivilstand.</article></article><article class="futureLegalArticle" data-name="§10A-4" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 10A-4</span>. <span class="legalArticleTitle">Endret uttaksgrad</span></span><article class="legalP" id="kapittel-3-foreslåttparagraf-4-ledd-1">Ved endret uttaksgrad utgjør gjenlevendefordelen referansebeløpet multiplisert med den nye uttaksgraden.</article></article><article class="futureLegalArticle" data-name="§10A-5" id="kapittel-3-foreslåttparagraf-5"><span class="futureLegalArticleHeader"><span class="legalArticleValue">§ 10A-5</span>. <span class="legalArticleTitle">Samlet pensjon skal minst utgjøre minste pensjonsnivå</span></span><article class="legalP" id="kapittel-3-foreslåttparagraf-5-ledd-1">Dersom gjenlevende ektefelle mottar hel alderspensjon og summen av utbetalt egenopptjent alderspensjon og gjenlevendefordel blir lavere enn satsen for minste pensjonsnivå som vedkommende har rett til etter folketrygdloven § 19-8, skal differansen utbetales som et tillegg til pensjonen. Som utbetalt pensjon etter denne bestemmelsen inngår også ytelser som kan medregnes ved tidliguttak etter folketrygdloven § 19-11 tredje ledd. Se også folketrygdloven § 19-15 andre ledd</article></article></section><section class="section" data-name="kapIII" id="kapittel-4" data-lovdata-URL="LTI/forskrift/2023-06-21-1008/KAPITTEL_4"><h2 data-text-align="center">III</h2><article class="defaultP">I forskrift 3. juli 2014 nr. 947 om omregning av uførepensjon til uføretrygd gjøres følgende endringer:</article> <article class="defaultP" margin-top="true">§ 7 sjette ledd skal lyde:</article><article class="legalP" id="kapittel-4-ledd-1">Tillegget skal ikke reguleres årlig i samsvar med senere endringer i grunnbeløpet.</article></section><section class="section" data-name="kapIV" id="kapittel-5" data-lovdata-URL="LTI/forskrift/2023-06-21-1008/KAPITTEL_5"><h2 data-text-align="center">IV</h2><article class="defaultP">I forskrift 31. oktober 2014 nr. 1375 om adgang til å utbetale uredusert ytelse for visse persongrupper i institusjon gjøres følgende endringer:</article> <article class="defaultP" margin-top="true">§ 1 første ledd første punktum skal lyde:</article><article class="legalP" id="kapittel-5-ledd-1">Epileptikere, psykiatriske pasienter og psykisk utviklingshemmede som har rett til fri forpleining i statlig helseinstitusjon, kan få utbetalt uredusert ytelse uten hinder av bestemmelsene i folketrygdloven § 12-19, § 17-13, § 18-8, § 19-21 og § 20-22.</article> <article class="defaultP" margin-top="true">§ 2 første ledd nr. 6 første punktum skal lyde:</article><article class="legalP" id="kapittel-5-ledd-2">En redegjørelse for hvordan differansen mellom uredusert ytelse og den ytelsen klienten har rett til etter bestemmelsene i folketrygdlovens § 12-19 andre ledd, § 17-13 andre ledd, § 18-8 andre, tredje og fjerde ledd, § 19-21 andre ledd og § 20-22 andre ledd skal brukes.</article> <article class="defaultP" margin-top="true">§ 3 første ledd første punktum skal lyde:</article><article class="legalP" id="kapittel-5-ledd-3">Det kan fattes vedtak om å se bort fra folketrygdloven § 12-19, § 17-13, § 18-8, § 19-21 og § 20-22 på grunnlag av en søknad fra institusjonens ansvarlige overlege.</article></section><section class="section" data-name="kapV" id="kapittel-6" data-lovdata-URL="LTI/forskrift/2023-06-21-1008/KAPITTEL_6"><h2 data-text-align="center">V</h2><article class="defaultP">I forskrift 31. oktober 2014 nr. 1376 om beregning av uføretrygd og pensjon under opphold i institusjon gjøres følgende endringer:</article> <article class="defaultP" margin-top="true">Forskriftens tittel skal lyde:</article><article class="defaultP"><i>Forskrift om beregning av uføretrygd og pensjon mv. under opphold i institusjon</i></article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-6-ledd-1">Dersom ytelsesmottaker har faste utgifter til bolig, kan det for opptil tre måneder om gangen bestemmes at det fra omregningstidspunktet skal gis et tillegg til det beløpet som gis etter folketrygdloven § 12-19 andre ledd, § 17-13 andre ledd, § 18-8 tredje og fjerde ledd, § 19-21 andre ledd og § 20-22 andre ledd, se også folketrygdloven § 12-19 tredje ledd, § 17-13 tredje ledd, § 18-8 femte ledd, § 19-21 tredje ledd og § 20-22 tredje ledd.</article></section><section class="section" data-name="kapVI" id="kapittel-7" data-lovdata-URL="LTI/forskrift/2023-06-21-1008/KAPITTEL_7"><h2 data-text-align="center">VI</h2><article class="defaultP">I forskrift 31. oktober 2014 nr. 1377 om overgangsregler for beregning av redusert ytelse under opphold i institusjon og under straffegjennomføring gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-7-ledd-1">Fra 1. januar 2015 skal saker som nevnt i § 1 beregnes etter nye regler i folketrygdloven § 12-19, § 12-20, § 17A-7, § 17A-8, § 18-8, § 18-9, § 19-21, § 19-22, § 20-22 og § 20-23.</article></section><section class="section" data-name="kapVII" id="kapittel-8" data-lovdata-URL="LTI/forskrift/2023-06-21-1008/KAPITTEL_8"><h2 data-text-align="center">VII</h2><article class="defaultP">I forskrift 5. desember 2014 nr. 1602 om uføretrygd fra folketrygden gjøres følgende endringer:</article> <article class="defaultP" margin-top="true">§ 4-2 første ledd første punktum skal lyde:</article><article class="legalP" id="kapittel-8-ledd-1">For mye utbetalt ytelse etter § 4-1 første ledd kan avregnes i (framtidig) uføretrygd, etterlattepensjon og overgangsstønad etter folketrygdloven kapitlene 15 og 17A, omstillingsstønad etter folketrygdloven kapittel 17, ektefelletillegg og barnetillegg som kan reduseres etter folketrygdloven § 3-26 og § 12-16, alderspensjon etter kapitlene 19 og 20, AFP i offentlig sektor, krigspensjon og pensjon etter yrkesskadetrygdloven.</article></section><section class="section" data-name="kapVIII" id="kapittel-9" data-lovdata-URL="LTI/forskrift/2023-06-21-1008/KAPITTEL_9"><h2 data-text-align="center">VIII</h2><article class="defaultP">I forskrift 2. juli 2015 nr. 867 om stønader til dekning av utgifter knyttet til å komme i eller å beholde arbeid (tilleggsstønadsforskriften) gjøres følgende endringer:</article> <article class="defaultP" margin-top="true">§ 1 første ledd bokstavene c og d skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-9-punkt-1"><article class="legalP" id="kapittel-9-punkt-1-ledd-1">tidligere familiepleier som gjennomfører godkjent utdanning og fyller vilkårene for tilleggsstønad i folketrygdloven § 17-15 femte ledd, jf. § 15-11.</article></article></li><li data-li-identifier="d." data-name="d."><article class="listArticle" id="kapittel-9-punkt-2"><article class="legalP" id="kapittel-9-punkt-2-ledd-1">gjenlevende ektefelle som gjennomfører godkjent utdanning og fyller vilkårene for tilleggsstønad i folketrygdloven § 17-10, jf. § 15-11. Stønad til tilsyn for barn kan også gis til en gjenlevende ektefelle som er tilmeldt Arbeids- og velferdsetaten som reell arbeidssøker som yrkesrettet aktivitet.</article></article></li></ul></article> <article class="defaultP" margin-top="true">§ 6 andre ledd andre punktum skal lyde:</article><article class="legalP" id="kapittel-9-ledd-1">Enslige eller gjenlevende kan i tillegg få stønad til flytting dersom de må flytte fra hjemstedet for å starte i arbeid på et annet sted, se folketrygdloven § 15-11 andre ledd, § 17-15 femte ledd og § 17-10.</article></section><section class="section" data-name="kapIX" id="kapittel-10" data-lovdata-URL="LTI/forskrift/2023-06-21-1008/KAPITTEL_10"><h2 data-text-align="center">IX</h2><article class="centeredP" data-text-align="center"><i>Ikrafttredelse</i></article><article class="legalP" id="kapittel-10-ledd-1">Forskriften trer i kraft 1. januar 2024.</article></section></main></body></html>