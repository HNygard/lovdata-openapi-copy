<!DOCTYPE html><html lang="nn"><head><title>Forskrift om endring i forskrift om studium og eksamen ved Høgskulen på Vestlandet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-02-02-219</dd><dt class="dokid">DokumentID</dt><dd class="dokid">LTI/forskrift/2023-02-02-219</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høgskulen på Vestlandet</li></ul></dd><dt class="dateInForce">I kraft frå</dt><dd class="dateInForce">2023-02-02</dd><dt class="changesToDocuments">Endrar</dt><dd class="changesToDocuments"><ul><li>forskrift/2022-06-16-1450</li></ul></dd><dt class="basedOn">Heimel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-8</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-1</li><li>lov/2005-04-01-15/§4-2</li><li>lov/2005-04-01-15/§4-3</li><li>lov/2005-04-01-15/§4-3c</li><li>lov/2005-04-01-15/§4-3d</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-9</li><li>lov/2005-04-01-15/§4-10</li><li>lov/2005-04-01-15/§4-15</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>forskrift/2005-12-16-1574</li><li>forskrift/2005-12-01-1392</li><li>forskrift/2018-12-21-2221</li><li>forskrift/2017-02-07-137</li><li>forskrift/2008-07-22-828</li></ul></dd><dt class="dateOfPublication">Kunngjort</dt><dd class="dateOfPublication">2023-02-21 14:35</dd><dt class="journalNumber">Journalnummer</dt><dd class="journalNumber">2023-0178</dd><dt class="title">Tittel</dt><dd class="title">Forskrift om endring i forskrift om studium og eksamen ved Høgskulen på Vestlandet</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av styret ved Høgskulen på Vestlandet 2. februar 2023 med heimel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-5, § 3-6, § 3-7, § 3-8, § 3-9, § 3-10, § 3-11, § 4-1, § 4-2, § 4-3, § 4-3c, § 4-3d, § 4-6, § 4-7, § 4-8, § 4-9, § 4-10, § 4-15, § 5-1, § 5-2, § 5-3, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler, forskrift 1. desember 2005 nr. 1392 om krav til mastergrad, forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften), forskrift 7. februar 2017 nr. 137 om tilsyn med utdanningskvaliteten i høyere utdanning (studietilsynsforskriften) og forskrift 22. juli 2008 nr. 828 om studentsamskipnader.</dd><dt class="refid">RefID</dt><dd class="refid">forskrift/2023-02-02-219</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studium og eksamen ved Høgskulen på Vestlandet<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-02-02-219" id="dokument"><h1>Forskrift om endring i forskrift om studium og eksamen ved Høgskulen på Vestlandet</h1><section class="section" data-name="kapI" id="kapittel-1" data-lovdata-URL="LTI/forskrift/2023-02-02-219/KAPITTEL_1"><h2 data-text-align="center">I</h2><article class="defaultP">I forskrift 16. juni 2022 nr. 1450 om studium og eksamen ved Høgskulen på Vestlandet skal følgjande endringar gjerast:</article> <article class="defaultP" margin-top="true">§ 4-3 sjette ledd skal lyde:</article><article class="numberedLegalP" data-numerator="6" id="kapittel-1-nummer-1">(6) Avgrensinga i studieretten gjeld ikkje for utsett studiestart, permisjonar etter § 5-1 og mellombels utestenging etter vedtak i høgskulen si nemnd for studentsaker.</article> <article class="defaultP" margin-top="true">§ 4-5 femtande ledd skal lyde:</article><article class="numberedLegalP" data-numerator="15" id="kapittel-1-nummer-2">(15) Studentar som er mellombels utestengt etter vedtak i høgskulen si nemnd for studentsaker skal ikkje betale semesteravgift eller kopi- og læremiddelavgift.</article> <article class="defaultP" margin-top="true">§ 7-1 første setning skal lyde:</article><article class="legalP" id="kapittel-1-ledd-1">Studentar med funksjonsnedsetting og særskilte behov sin rett til tilrettelegging følgjer av universitets- og høyskoleloven § 4-3c og § 4-3d.</article> <article class="defaultP" margin-top="true">§ 10-4 første, andre og fjerde ledd skal lyde:</article><article class="numberedLegalP" data-numerator="1" id="kapittel-1-nummer-3">(1) Når ein student legg fram politiattest med merknad, skal høgskulen si nemnd for studentsaker avgjere om studenten kan delta i praksis, jf. universitets- og høyskoleloven § 4-9 (4). Høgskulen skal gi studenten informasjon om kva dokumentasjon som bør leggast fram før det blir gjort vedtak i nemnda. Høgskulen skal òg gi informasjon om retten studenten har til å få dekka utgifter til bistand frå representant etter sak er reist for nemnda, jf. universitets- og høyskoleloven § 4-9 (6).</article><article class="numberedLegalP" data-numerator="2" id="kapittel-1-nummer-4">(2) Etter at studenten har lagt fram dokumentasjon som ligg til grunn for eventuelle merknader, skal dekanen seinast innan ti dagar etter at all dokumentasjon ligg føre, sende over saka med vurdering til høgskulen si nemnd for studentsaker. Nemnda skal gjere vedtak seinast fire veker etter at saka er mottatt frå dekanen, jf. forskrift om opptak til høgare utdanning § 6-8 (3) og (4).</article><article class="numberedLegalP" data-numerator="4" id="kapittel-1-nummer-5">(4) Student med merknad på politiattesten får ikkje delta i praksis eller klinisk undervisning før det er fatta positivt vedtak i høgskulen si nemnd for studentsaker, jf. forskrift om opptak til høgare utdanning § 6-8 (4).</article> <article class="defaultP" margin-top="true">§ 11-17 femte ledd skal lyde:</article><article class="legalP" id="kapittel-1-ledd-2">Når munnleg, justerande munnleg og praktisk eksamen blir gjennomført i gruppe, skal sensorane sørgje for at alle studentane i gruppa blir eksaminerte i eit omfang som gir tilstrekkeleg grunnlag for karaktersetjinga.</article> <article class="defaultP" margin-top="true">§ 12-2 andre ledd skal lyde:</article><article class="numberedLegalP" data-numerator="2" id="kapittel-1-nummer-6">(2) Inntil høgskulen si nemnd for studentsaker har gjort vedtak i saka har studenten rett til å halde fram på studiet som vanleg. Studenten kan likevel bli stoppa av progresjonskrav på utdanninga.</article> <article class="defaultP" margin-top="true">§ 12-3 andre ledd skal lyde:</article><article class="numberedLegalP" data-numerator="2" id="kapittel-1-nummer-7">(2) Sak om annullering eller utestenging blir avgjort av høgskulen si nemnd for studentsaker.</article> <article class="defaultP" margin-top="true">§ 13-14 fjerde ledd skal lyde:</article><article class="numberedLegalP" data-numerator="4" id="kapittel-1-nummer-8">(4) Klage over formelle feil skal handsamast av Eining for eksamen og i samråd med fagleg ansvarleg der det er aktuelt. Høgskulen si nemnd for studentsaker er klageinstans.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-02-02-219/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta trer i kraft straks.</article></section></main></body></html>