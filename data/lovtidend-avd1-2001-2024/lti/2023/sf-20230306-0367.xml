<!DOCTYPE html><html lang="nb"><head><title>Forskrift om endring i laksetildelingsforskriften og forskrift om tillatelse til akvakultur av andre arter enn laks, ørret og regnbueørret</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-06-367</dd><dt class="dokid">DokumentID</dt><dd class="dokid">LTI/forskrift/2023-03-06-367</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2023-03-06</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-07-1929</li><li>forskrift/2004-12-22-1799</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§9</li></ul></dd><dt class="dateOfPublication">Kunngjort</dt><dd class="dateOfPublication">2023-03-22 14:50</dd><dt class="journalNumber">Journalnummer</dt><dd class="journalNumber">2023-0290</dd><dt class="title">Tittel</dt><dd class="title">Forskrift om endring i laksetildelingsforskriften og forskrift om tillatelse til akvakultur av andre arter enn laks, ørret og regnbueørret</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 6. mars 2023 med hjemmel i lov 17. juni 2005 nr. 79 om akvakultur (akvakulturloven) § 9.</dd><dt class="refid">RefID</dt><dd class="refid">forskrift/2023-03-06-367</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i laksetildelingsforskriften og forskrift om tillatelse til akvakultur av andre arter enn laks, ørret og regnbueørret<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-06-367" id="dokument"><h1>Forskrift om endring i laksetildelingsforskriften og forskrift om tillatelse til akvakultur av andre arter enn laks, ørret og regnbueørret</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-06-367/KAPITTEL_1"><h2 data-text-align="center">I</h2><article class="defaultP">I forskrift 7. november 2022 nr. 1929 om tillatelse til akvakultur for laks, ørret og regnbueørret (laksetildelingsforskriften) gjøres følgende endring:</article> <article class="defaultP" margin-top="true">§ 9-1 første ledd skal lyde:</article><article class="legalP" id="kapittel-1-ledd-1">Fiskeridirektoratet kan trekke tilbake en akvakulturtillatelse eller lokalitetsklarering dersom det innen to år for akvakulturtillatelse eller tre år for lokalitetsklarering etter tilsagn om produksjon på selskapsnivå eller vedtak om akvakulturtillatelse ikke er etablert virksomhet med mer enn en tredjedel av maksimalt tillatt biomasse i vedtaket. Tilsvarende gjelder dersom det senere ikke er drevet virksomhet med mer enn en tredjedel av maksimalt tillatt biomasse over en periode på to år for akvakulturtillatelse eller tre år for lokalitetsklarering, så langt oppholdet ikke skyldes myndighetspålagt brakklegging. Akvakulturtillatelse eller lokalitetsklarering kan i alle tilfeller trekkes tilbake dersom det i henhold til godkjent driftsplan ikke skal drives virksomhet i medhold av den etter brakkleggingsperioden.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-06-367/KAPITTEL_2"><h2 data-text-align="center">II</h2><article class="defaultP">I forskrift 22. desember 2004 nr. 1799 om tillatelse til akvakultur av andre arter enn laks, ørret og regnbueørret gjøres følgende endring:</article> <article class="defaultP" margin-top="true">§ 18 første og andre ledd skal lyde:</article><article class="legalP" id="kapittel-2-ledd-1">Fiskeridirektoratet kan trekke tilbake en akvakulturtillatelse dersom det innen tre år etter tillatelse er gitt, ikke er etablert virksomhet med mer enn en tredjedel av det tillatte. Det samme gjelder dersom det senere ikke har vært virksomhet som overstiger en tredjedel av det tillatte i en periode på tre år.</article><article class="legalP" id="kapittel-2-ledd-2">Unntatt er tillatelse som ikke er blitt benyttet i tre år på grunn av pålagt brakklegging av lokaliteten. Denne kan trekkes tilbake dersom den i henhold til godkjent driftsplan ikke skal benyttes etter denne perioden.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-03-06-367/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft straks.</article></section></main></body></html>