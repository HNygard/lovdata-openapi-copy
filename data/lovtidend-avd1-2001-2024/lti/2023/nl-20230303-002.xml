<!DOCTYPE html><html lang="no"><head><title>Lov om endringer i helselovgivningen (organisering av klagenemndene, behandling av personopplysninger i pasientskadesaker m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-03-03-2</dd><dt class="dokid">DokumentID</dt><dd class="dokid">LTI/lov/2023-03-03-2</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/1999-07-02-63</li><li>lov/1999-07-02-64</li><li>lov/2001-06-15-53</li></ul></dd><dt class="legalArea">Rettsområde</dt><dd class="legalArea"><ul><li>Erstatnings- og forsikringsrett &gt; Person- og pasientskadeerstatning</li> <li>Helse- og omsorgsrett</li> <li>IKT- og medierett &gt; Personopplysninger</li> <li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2023-03-03 11:40</dd><dt class="journalNumber">Journalnummer</dt><dd class="journalNumber">2023-0192</dd><dt class="titleShort">Korttittel</dt><dd class="titleShort">Endringslov til helselovgivningen</dd><dt class="title">Tittel</dt><dd class="title">Lov om endringer i helselovgivningen (organisering av klagenemndene, behandling av personopplysninger i pasientskadesaker m.m.)</dd><dt class="miscInformation">Annet om dokumentet</dt><dd class="miscInformation">Prop.8 L (2022–2023), Innst.173 L (2022–2023), Lovvedtak 40 (2022–2023). Stortingets første og andre gangs behandling hhv. 16. og 21. februar 2023. Fremmet av Helse- og omsorgsdepartementet.</dd><dt class="refid">RefID</dt><dd class="refid">lov/2023-03-03-2</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i helselovgivningen (organisering av klagenemndene, behandling av personopplysninger i pasientskadesaker m.m.)<ul class="tocSubUl"><li>I<ul class="tocSubUl"><li>§ 21-11 b. Saksbehandling m.m. i saker etter kapittel 21, 22 og 25 med tilknytning til ytelser etter kapittel 5 Stønad ved helsetjenester</li></ul></li><li>II</li><li>III</li><li>IV<ul class="tocSubUl"><li>§ 10 a. Innhenting av opplysninger fra andre offentlige og private instanser</li></ul></li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2023-03-03-2" id="dokument"><h1>Lov om endringer i helselovgivningen (organisering av klagenemndene, behandling av personopplysninger i pasientskadesaker m.m.)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 2. juli 1999 nr. 63 om pasient- og brukerrettigheter (pasient- og brukerrettighetsloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 2. juli 1999 nr. 64 om helsepersonell m.v. (helsepersonelloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 15. juni 2001 nr. 53 om erstatning ved pasientskader mv. (pasientskadeloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-03-03-2/KAPITTEL_1"><h2 data-text-align="center">I</h2><article class="defaultP">I lov 28. februar 1997 nr. 19 om folketrygd gjøres følgende endringer:</article> <article class="defaultP" margin-top="true">§ 21-3 første og andre ledd skal lyde:</article><article class="legalP" id="kapittel-1-ledd-1">En person som krever en ytelse, plikter å gi de opplysninger og levere de dokumenter som er nødvendige for at Arbeids- og velferdsetaten, Helsedirektoratet eller det organ Helsedirektoratet bestemmer, eller Nasjonalt klageorgan for helsetjenesten skal kunne vurdere om vedkommende har rett til ytelsen. Den som mottar en ytelse, plikter å underrette etaten om endringer i forhold som kan være avgjørende for om vedkommende fortsatt har rett til ytelsen eller for å kunne kontrollere ytelsens størrelse.</article><article class="legalP" id="kapittel-1-ledd-2">Arbeids- og velferdsetaten, Helsedirektoratet eller det organ Helsedirektoratet bestemmer, og Nasjonalt klageorgan for helsetjenesten kan kreve at den som mottar eller har mottatt en ytelse, gir de opplysninger og leverer de dokumenter som er nødvendige for å kontrollere ytelsens størrelse eller vilkårene for rett til ytelsen.</article> <article class="defaultP" margin-top="true">§ 21-4 første ledd første punktum skal lyde:</article><article class="legalP" id="kapittel-1-ledd-3">Arbeids- og velferdsetaten, Helsedirektoratet eller det organ Helsedirektoratet bestemmer, og Nasjonalt klageorgan for helsetjenesten har rett til å innhente de opplysninger som er nødvendige for å kontrollere om vilkårene for en ytelse er oppfylt, vil kunne være oppfylt eller har vært oppfylt i tilbakelagte perioder, eller for å kontrollere utbetalinger etter en direkte oppgjørsordning.</article> <article class="defaultP" margin-top="true">§ 21-4 åttende ledd nytt andre punktum skal lyde:</article><article class="legalP" id="kapittel-1-ledd-4">Når Nasjonalt klageorgan for helsetjenesten gir pålegg om å gi opplysninger, er departementet klageinstans.</article> <article class="defaultP" margin-top="true">§ 21-4 a første ledd første punktum skal lyde:</article><article class="legalP" id="kapittel-1-ledd-5">Når det foreligger rimelig grunn til mistanke om at det er skjedd eller vil skje urettmessige utbetalinger fra trygden, kan Arbeids- og velferdsdirektoratet, Helsedirektoratet, Nasjonalt klageorgan for helsetjenesten eller særskilt utpekte enheter pålegge andre enn dem som er nevnt i § 21-4, å gi de opplysninger som er nødvendige for å avdekke eller begrense urettmessige utbetalinger fra trygden.</article> <article class="defaultP" margin-top="true">§ 21-4 a fjerde ledd nytt andre punktum skal lyde:</article><article class="legalP" id="kapittel-1-ledd-6">Når Nasjonalt klageorgan for helsetjenesten gir slike pålegg, er departementet klageinstans.</article> <article class="defaultP" margin-top="true">§ 21-11 a andre ledd nytt femte punktum skal lyde:</article><article class="legalP" id="kapittel-1-ledd-7">Bestemmelsene om Helsedirektoratet i tredje og fjerde ledd gjelder tilsvarende for det organet Helsedirektoratet delegerer vedtakskompetanse til, og for Nasjonalt klageorgan for helsetjenesten.</article> <article class="defaultP" margin-top="true">§ 21-11 a tredje ledd nytt andre punktum skal lyde:</article><article class="legalP" id="kapittel-1-ledd-8">Den særskilte taushetsplikten gjelder likevel bare for opplysninger om stønadstakere og andre privatpersoner.</article> <article class="defaultP" margin-top="true">§ 21-11 a sjette ledd skal lyde:</article><article class="legalP" id="kapittel-1-ledd-9">Pasientjournalloven og helseregisterloven får ikke anvendelse på behandling av helseopplysninger i saker etter kapittel 5.</article> <article class="defaultP" margin-top="true">Nåværende § 21-11 a sjette til åttende ledd blir syvende til nytt niende ledd.</article> <article class="defaultP" margin-top="true">Ny § 21-11 b skal lyde:</article><article class="futureLegalArticle" data-name="§21-11b" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 21-11 b</span>. <span class="legalArticleTitle">Saksbehandling m.m. i saker etter kapittel 21, 22 og 25 med tilknytning til ytelser etter kapittel 5 Stønad ved helsetjenester</span></span><article class="legalP" id="kapittel-1-foreslåttparagraf-1-ledd-1">Bestemmelsene i § 21-11 a gjelder også når de organene som behandler saker etter kapittel 5, behandler saker etter andre bestemmelser i kapittel 21 og etter kapittel 22 og 25.</article></article> <article class="defaultP" margin-top="true">I § 25-6 første, andre og tredje ledd skal «Helsedirektoratet» endres til «Helsedirektoratet eller det organ Helsedirektoratet bestemmer».</article></section><section class="section" data-name="kapII" id="kapittel-2" data-lovdata-URL="LTI/lov/2023-03-03-2/KAPITTEL_2"><h2 data-text-align="center">II</h2><article class="defaultP">I lov 2. juli 1999 nr. 63 om pasient- og brukerrettigheter gjøres følgende endringer:</article> <article class="defaultP" margin-top="true">§ 7-2 andre ledd fjerde punktum skal lyde:</article><article class="legalP" id="kapittel-2-ledd-1">Departementet oppnevner medlemmer og deres personlige varamedlemmer for tre år om gangen.</article> <article class="defaultP" margin-top="true">§ 7-2 andre ledd nytt sjette punktum skal lyde:</article><article class="legalP" id="kapittel-2-ledd-2">Klagenemndas leder kan bestemme at sekretariatet kan treffe avgjørelser på vegne av nemnda.</article></section><section class="section" data-name="kapIII" id="kapittel-3" data-lovdata-URL="LTI/lov/2023-03-03-2/KAPITTEL_3"><h2 data-text-align="center">III</h2><article class="defaultP">I lov 2. juli 1999 nr. 64 om helsepersonell m.v. gjøres følgende endringer:</article> <article class="defaultP" margin-top="true">§ 20 a første ledd skal lyde:</article><article class="legalP" id="kapittel-3-ledd-1">Den som skal yte spesialisthelsetjenester og tannhelsetjenester til barn, skal fremlegge politiattest som nevnt i politiregisterloven § 39 første ledd ved tilbud om stilling, ved inngåelse av avtale etter tannhelsetjenesteloven § 4-2 første ledd og spesialisthelsetjenesteloven § 2-1 a syvende ledd, samt ved melding om åpning, overtagelse og inntreden i privat virksomhet, jf. § 18.</article> <article class="defaultP" margin-top="true">§ 69 tredje ledd skal lyde:</article><article class="legalP" id="kapittel-3-ledd-2">Nemndas leder kan bestemme at sekretariatet kan treffe avgjørelser på vegne av nemnda.</article> <article class="defaultP" margin-top="true">Nåværende § 69 tredje og fjerde ledd blir fjerde og nytt femte ledd.</article></section><section class="section" data-name="kapIV" id="kapittel-4" data-lovdata-URL="LTI/lov/2023-03-03-2/KAPITTEL_4"><h2 data-text-align="center">IV</h2><article class="defaultP">I lov 15. juni 2001 nr. 53 om erstatning ved pasientskader mv. gjøres følgende endringer:</article> <article class="defaultP" margin-top="true">§ 10 andre ledd oppheves. Nåværende tredje ledd blir andre ledd.</article> <article class="defaultP" margin-top="true">§ 10 a skal lyde:</article><article class="futureLegalArticle" data-name="§10a" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 10 a</span>. <span class="legalArticleTitle">Innhenting av opplysninger fra andre offentlige og private instanser</span></span><article class="legalP" id="kapittel-4-foreslåttparagraf-1-ledd-1">Norsk Pasientskadeerstatning kan uten hinder av taushetsplikt innhente personopplysninger som er nødvendige for utredning av en erstatningssak etter denne loven, fra følgende instanser og personer:<ul class="defaultList"><li data-li-identifier="1." data-name="1."><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">Folkeregistermyndigheten</article></article></li><li data-li-identifier="2." data-name="2."><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">helse- og omsorgstjenesten, som definert i pasient- og brukerrettighetsloven § 1-3 bokstav d</article></article></li><li data-li-identifier="3." data-name="3."><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">Arbeids- og velferdsforvaltningen (NAV)</article></article></li><li data-li-identifier="4." data-name="4."><article class="listArticle" id="kapittel-4-foreslåttparagraf-1-ledd-1-punkt-4"><article class="legalP" id="kapittel-4-foreslåttparagraf-1-ledd-1-punkt-4-ledd-1">Helfo</article></article></li><li data-li-identifier="5." data-name="5."><article class="listArticle" id="kapittel-4-foreslåttparagraf-1-ledd-1-punkt-5"><article class="legalP" id="kapittel-4-foreslåttparagraf-1-ledd-1-punkt-5-ledd-1">Skatteetaten</article></article></li><li data-li-identifier="6." data-name="6."><article class="listArticle" id="kapittel-4-foreslåttparagraf-1-ledd-1-punkt-6"><article class="legalP" id="kapittel-4-foreslåttparagraf-1-ledd-1-punkt-6-ledd-1">tilsynsmyndigheter</article></article></li><li data-li-identifier="7." data-name="7."><article class="listArticle" id="kapittel-4-foreslåttparagraf-1-ledd-1-punkt-7"><article class="legalP" id="kapittel-4-foreslåttparagraf-1-ledd-1-punkt-7-ledd-1">politiet når det gjelder rapport fra rettsmedisinsk obduksjon</article></article></li><li data-li-identifier="8." data-name="8."><article class="listArticle" id="kapittel-4-foreslåttparagraf-1-ledd-1-punkt-8"><article class="legalP" id="kapittel-4-foreslåttparagraf-1-ledd-1-punkt-8-ledd-1">helsepersonell</article></article></li><li data-li-identifier="9." data-name="9."><article class="listArticle" id="kapittel-4-foreslåttparagraf-1-ledd-1-punkt-9"><article class="legalP" id="kapittel-4-foreslåttparagraf-1-ledd-1-punkt-9-ledd-1">forsikringsforetak.</article></article></li></ul></article><article class="legalP" id="kapittel-4-foreslåttparagraf-1-ledd-2">Opplysningene skal gis uten ugrunnet opphold. De kan brukes i behandlingen av pasientskadesaken og kan i den forbindelse også utleveres til sakkyndige.</article><article class="legalP" id="kapittel-4-foreslåttparagraf-1-ledd-3">Med unntak av nødvendige folkeregisteropplysninger, kan det ikke utleveres taushetsbelagte opplysninger om andre enn skadelidte uten samtykke fra den som har krav på vern om opplysningene. Med skadelidte menes pasienten (primærskadelidte) og andre som søker erstatning for tap som følge av pasientskaden. Opplysninger om andre enn skadelidte i primærskadelidtes pasientjournal kan likevel utleveres dersom primærskadelidte har rett til innsyn i opplysningene etter pasient- og brukerrettighetsloven § 5-1.</article><article class="legalP" id="kapittel-4-foreslåttparagraf-1-ledd-4">Pålegg fra Norsk Pasientskadeerstatning om å utlevere opplysninger kan påklages til Nasjonalt klageorgan for helsetjenesten.</article><article class="legalP" id="kapittel-4-foreslåttparagraf-1-ledd-5">Den som blir pålagt å gi opplysninger, plikter å gjøre dette uten godtgjøring unntatt i tilfeller hvor det er fastsatt godtgjøring i medhold av andre punktum. Departementet kan gi forskrift om godtgjøring for gjennomgang og utlevering av opplysninger fra pasientjournal.</article><article class="legalP" id="kapittel-4-foreslåttparagraf-1-ledd-6">Bestemmelsene i denne paragrafen gjelder tilsvarende for Pasientskadenemnda og Nasjonalt klageorgan for helsetjenesten i forbindelse med klagebehandling og domstolsprøving etter kapittel 4. Departementet er klageinstans for klager over pålegg om å utlevere opplysninger.</article></article></section><section class="section" data-name="kapV" id="kapittel-5" data-lovdata-URL="LTI/lov/2023-03-03-2/KAPITTEL_5"><h2 data-text-align="center">V</h2><article class="legalP" id="kapittel-5-ledd-1">Loven trer i kraft fra den tiden Kongen bestemmer. Kongen kan bestemme at de enkelte bestemmelsene skal tre i kraft til ulik tid.</article><article class="legalP" id="kapittel-5-ledd-2">Endringene i folketrygdloven §§ 21-3, 21-4 og 21-4 a, under del I, om adgang for Nasjonalt klageorgan for helsetjenesten til å innhente opplysninger og plikten til å utlevere opplysninger etter pålegg fra Nasjonalt klageorgan for helsetjenesten, gjelder for innhenting og utlevering av opplysninger i saker der klagen er fremsatt etter at loven har trådt i kraft.</article><article class="legalP" id="kapittel-5-ledd-3">Endringen i pasient- og brukerrettighetsloven § 7-2 andre ledd fjerde punktum under del II får virkning fra første oppnevningsperiode etter at loven har trådt i kraft.</article><article class="legalP" id="kapittel-5-ledd-4">Endringene under del IV gjelder for pasientskadesaker som er meldt til Norsk Pasientskadeerstatning etter at loven har trådt i kraft, og for saker der klage er fremsatt etter at loven har trådt i kraft.</article></section></main></body></html>