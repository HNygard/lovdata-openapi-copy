<!DOCTYPE html><html lang="nb"><head><title>Forskrift om endringer i varemerkeforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-02-17-261</dd><dt class="dokid">DokumentID</dt><dd class="dokid">LTI/forskrift/2023-02-17-261</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2023-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-06-25-937</li></ul></dd><dt class="basedOn">Hjemmel</dt><dd class="basedOn"><ul><li>lov/2010-03-26-8/§12</li><li>lov/2010-03-26-8/§82</li></ul></dd><dt class="dateOfPublication">Kunngjort</dt><dd class="dateOfPublication">2023-02-28 14:10</dd><dt class="lastupdated">Rettet</dt><dd class="lastupdated">2023-03-30 (se nederst)</dd><dt class="journalNumber">Journalnummer</dt><dd class="journalNumber">2023-0176</dd><dt class="titleShort">Korttittel</dt><dd class="titleShort">Endr. i varemerkeforskriften</dd><dt class="title">Tittel</dt><dd class="title">Forskrift om endringer i varemerkeforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 17. februar 2023 med hjemmel i lov 26. mars 2010 nr. 8 om beskyttelse av varemerker (varemerkeloven) § 12 tredje ledd første punktum og § 82 andre punktum bokstav a, b, c, d, e, f og h. Fremmet av Justis- og beredskapsdepartementet.</dd><dt class="refid">RefID</dt><dd class="refid">forskrift/2023-02-17-261</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endringer i varemerkeforskriften<ul class="tocSubUl"><li>I<ul class="tocSubUl"><li>§ 4. Tilleggskrav ved fellesmerker og garanti- eller kontrollmerker</li><li>§ 5. Søknadsdag</li><li>§ 8. Gjengivelse av varemerket i søknaden</li><li>§ 8a. Tekniske krav til gjengivelsen av merket</li><li>§ 12b. Registreringshinder for enkelte av varene eller tjenestene</li><li>§ 18. Deling av søknader</li><li>§ 51a. Deling av internasjonale varemerkeregistreringer</li><li>§ 51b. Sammenslåing av avdelte internasjonale varemerkeregistreringer</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2023-02-17-261" id="dokument"><h1>Forskrift om endringer i varemerkeforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2023-02-17-261/KAPITTEL_1"><h2 data-text-align="center">I</h2><article class="defaultP">I forskrift 25. juni 2010 nr. 937 til varemerkeloven gjøres følgende endringer:</article> <article class="defaultP" margin-top="true">§ 2 første punktum nr. 3 skal lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">en klar og tydelig gjengivelse av varemerket, jf. § 8</article></article></li></ul></article> <article class="defaultP" margin-top="true">§ 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Tilleggskrav ved fellesmerker og garanti- eller kontrollmerker</span></span><article class="legalP" id="kapittel-1-foreslåttparagraf-1-ledd-1">Gjelder søknaden et fellesmerke eller garanti- eller kontrollmerke, skal den i tillegg oppfylle kravene i varemerkeloven § 12 andre ledd andre punktum og § 12a.</article></article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Søknadsdag</span></span><article class="legalP" id="kapittel-1-foreslåttparagraf-2-ledd-1">Søknaden får søknadsdag selv om kravene til søknaden i varemerkeloven og forskriften her ikke er oppfylt, hvis den oppfyller kravene i varemerkeloven § 12b.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Gjengivelse av varemerket i søknaden</span></span><article class="legalP" id="kapittel-1-foreslåttparagraf-3-ledd-1">Gjengivelsen av varemerket i søknaden skal skje på egnet måte ved hjelp av allment tilgjengelig teknologi. Merket må kunne gjengis i varemerkeregisteret på en klar, tydelig, selvstendig, lett tilgjengelig, forståelig, varig og objektiv måte, slik at Patentstyret og allmennheten klart og tydelig kan avgjøre gjenstanden for den beskyttelse merkehaveren gis.</article><article class="legalP" id="kapittel-1-foreslåttparagraf-3-ledd-2">Gjengivelsen av merket kan følges av en beskrivelse, som skal stemme overens med gjengivelsen og ikke utvide verneomfanget.</article><article class="legalP" id="kapittel-1-foreslåttparagraf-3-ledd-3">Det skal angis i søknaden hvilken type merke som søkes registrert, jf. fjerde ledd nr. 1 til 10, og om merket er i farger. Hvis gjengivelsen av merket er i sort-hvitt eller gråtoner, anses merket for å være uten farger.</article><article class="legalP" id="kapittel-1-foreslåttparagraf-3-ledd-4">Gjengivelsen og den angitte merketypen skal stemme overens med følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-3-ledd-4-punkt-1"><article class="legalP" id="kapittel-1-foreslåttparagraf-3-ledd-4-punkt-1-ledd-1"><i>Ordmerke</i>: Et varemerke som utelukkende består av ord, bokstaver, tall, andre faste typografiske standardtegn eller en kombinasjon av disse, skal angis som ordmerke, og gjengivelsen skal gjengi tegnet med standardskrift og -layout, uten grafisk fremstilling eller farge.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-3-ledd-4-punkt-2"><article class="legalP" id="kapittel-1-foreslåttparagraf-3-ledd-4-punkt-2-ledd-1"><i>Figurmerke eller kombinert merke</i>: Et varemerke der det brukes tegn, stil eller layout som ikke er standard, eller en grafisk fremstilling eller farger, inkludert merker som utelukkende består av figurative elementer eller av en kombinasjon av verbale og figurative elementer, skal angis som figurmerke eller kombinert merke, og gjengivelsen skal inneholde alle merkets elementer og eventuelle farger.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-3-ledd-4-punkt-3"><article class="legalP" id="kapittel-1-foreslåttparagraf-3-ledd-4-punkt-3-ledd-1"><i>Tredimensjonalt merke</i>: Et varemerke som består av eller omfatter en tredimensjonal form, herunder beholdere, emballasje, varen selv eller dens utseende, skal angis som tredimensjonalt merke, og gjengivelsen skal bestå av en grafisk gjengivelse av formen eller en fotografisk gjengivelse. Gjengivelsen kan inneholde forskjellige synsvinkler. Hvis gjengivelsen ikke innleveres elektronisk, kan den inneholde opp til seks forskjellige synsvinkler.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-3-ledd-4-punkt-4"><article class="legalP" id="kapittel-1-foreslåttparagraf-3-ledd-4-punkt-4-ledd-1"><i>Plasseringsmerke</i>: Et varemerke som består av måten merket er anbrakt eller festet på varen, skal angis som plasseringsmerke, og gjengivelsen skal på egnet måte vise merkets plassering og dets størrelse og proporsjoner i forhold til varene. Elementer som ikke omfattes av registreringen, skal skilles ut ved bruk av stiplede linjer eller lignende. Gjengivelsen kan ledsages av en beskrivelse med nærmere opplysninger om hvordan tegnet er anbrakt eller festet på varene.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-3-ledd-4-punkt-5"><article class="legalP" id="kapittel-1-foreslåttparagraf-3-ledd-4-punkt-5-ledd-1"><i>Mønstermerke</i>: Et varemerke som utelukkende består av et sett elementer som gjentas regelmessig, skal angis som mønstermerke, og gjengivelsen skal vise gjentakelsen. Gjengivelsen kan ledsages av en beskrivelse med nærmere opplysninger om hvordan elementene gjentas regelmessig.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-3-ledd-4-punkt-6"><article class="legalP" id="kapittel-1-foreslåttparagraf-3-ledd-4-punkt-6-ledd-1"><i>Fargemerke</i>: <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-4-punkt-6-ledd-1-punkt-1"><article class="legalP" id="kapittel-1-foreslåttparagraf-3-ledd-4-punkt-6-ledd-1-punkt-1-ledd-1">Et varemerke som utelukkende består av én enkelt farge uten konturer, skal angis som fargemerke, og gjengivelsen skal gjengi fargen og henvise til en alminnelig anerkjent fargekode.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-4-punkt-6-ledd-1-punkt-2"><article class="legalP" id="kapittel-1-foreslåttparagraf-3-ledd-4-punkt-6-ledd-1-punkt-2-ledd-1">Et varemerke som utelukkende består av en kombinasjon av farger uten konturer, skal angis som fargemerke, og gjengivelsen skal vise fargenes systematiske plassering på en ensartet og forutbestemt måte samt henvise til alminnelige anerkjente fargekoder. Det kan i tillegg vedlegges en nærmere beskrivelse av hvordan fargene er plassert systematisk på en ensartet og forutbestemt måte.</article></article></li></ul></article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-3-ledd-4-punkt-7"><article class="legalP" id="kapittel-1-foreslåttparagraf-3-ledd-4-punkt-7-ledd-1"><i>Lydmerke</i>: Et varemerke som består utelukkende av en lyd eller en kombinasjon av lyder, skal gjengis ved en lydfil som gjengir lyden eller ved en nøyaktig gjengivelse av lyden i et notesystem.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-3-ledd-4-punkt-8"><article class="legalP" id="kapittel-1-foreslåttparagraf-3-ledd-4-punkt-8-ledd-1"><i>Bevegelsesmerke</i>: Et varemerke som består av eller omfatter en bevegelse eller en endring i plasseringen av varemerkets elementer, skal angis som bevegelsesmerke, og gjengis ved et videoklipp eller stillbilder som viser bevegelsen eller endringen av plasseringen. Stillbilder kan være nummerert eller ledsaget av en beskrivelse som forklarer sekvensen.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-3-ledd-4-punkt-9"><article class="legalP" id="kapittel-1-foreslåttparagraf-3-ledd-4-punkt-9-ledd-1"><i>Multimediamerke</i>: Et varemerke som består av eller dannes av en kombinasjon av bilde og lyd, skal angis som multimediamerke, og gjengis ved en audiovisuell fil som viser kombinasjonen av bilde og lyd.</article></article></li><li data-li-identifier="10." data-name="10."><article class="listArticle" id="kapittel-1-foreslåttparagraf-3-ledd-4-punkt-10"><article class="legalP" id="kapittel-1-foreslåttparagraf-3-ledd-4-punkt-10-ledd-1"><i>Hologrammerke</i>: Et varemerke som består av elementer av holografisk art, skal angis som hologrammerke, og gjengis ved en videofil eller en grafisk eller fotografisk gjengivelse med de synsvinkler som er nødvendige for i tilstrekkelig grad å vise hologrammet i sin helhet.</article></article></li></ul></article><article class="legalP" id="kapittel-1-foreslåttparagraf-3-ledd-5">For et varemerke som ikke faller inn under noen av kategoriene i fjerde ledd, skal gjengivelsen følges av en beskrivelse og oppfylle kravene i første til tredje ledd. Levering av en prøve eller modell oppfyller ikke kravene til gjengivelse av varemerket.</article></article> <article class="defaultP" margin-top="true">Ny § 8a skal lyde:</article><article class="futureLegalArticle" data-name="§8a" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 8a</span>. <span class="legalArticleTitle">Tekniske krav til gjengivelsen av merket</span></span><article class="legalP" id="kapittel-1-foreslåttparagraf-4-ledd-1">Elektroniske gjengivelser av varemerker i søknader skal oppfylle de tekniske krav som fastsettes av Patentstyret, herunder om filformater og størrelser.</article><article class="legalP" id="kapittel-1-foreslåttparagraf-4-ledd-2">Hvis gjengivelsen ikke er elektronisk, jf. forskrift 26. mars 2014 nr. 333 om betalinger mv. til Patentstyret og Klagenemnda for industrielle rettigheter § 1 tredje ledd, skal merket gjengis adskilt fra søknadens tekstblad på et enkelt ark. Gjengivelsen skal inneholde alle relevante synsvinkler eller bilder, og kan ikke være større enn format A4 (29,7 cm i høyden, 21 cm i bredden), og det skal være en marg på minst 2,5 cm rundt merket. Merkets posisjon kan angis ved tilføyelsen av ordet «opp» på hver gjengivelse.</article><article class="legalP" id="kapittel-1-foreslåttparagraf-4-ledd-3">Gjengivelsen av merket skal være av en slik kvalitet at den kan reduseres eller forstørres til 8,0 x 8,0 cm.</article></article> <article class="defaultP" margin-top="true">§ 9 første ledd første punktum nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-foreslåttparagraf-4-ledd-3-punkt-1"><article class="legalP" id="kapittel-1-foreslåttparagraf-4-ledd-3-punkt-1-ledd-1">en gjengivelse av merket i endret form som oppfyller kravene etter § 8.</article></article></li></ul></article> <article class="defaultP" margin-top="true">§ 10 andre og tredje ledd skal lyde:</article><article class="legalP" id="kapittel-1-ledd-1">Varene og tjenestene skal klassifiseres i samsvar med Patentstyrets norske oversettelse av den til enhver tid gjeldende versjon av Nice-avtalen 15. juni 1957 nr. 1 om klassifikasjon av varer og tjenester. Varene og tjenestene skal være oppført i de klassene de tilhører med angivelse av klassenummer. Klassene skal settes opp i stigende nummerorden.</article><article class="legalP" id="kapittel-1-ledd-2">Varene og tjenestene skal angis klart og tydelig, slik at Patentstyret og allmennheten på dette grunnlaget alene kan fastslå omfanget av beskyttelsen som søkes. Klasseoverskriftene i Niceklassifikasjonen eller andre generelle betegnelser kan benyttes hvis de er tilstrekkelig klare og tydelige.</article> <article class="defaultP" margin-top="true">Nåværende tredje ledd blir nytt fjerde ledd.</article> <article class="defaultP" margin-top="true">Ny § 12b<sup class="footnotereference" data-footnotereferencevalue="1" data-unique-footnote-counter="1">1</sup> skal lyde:</article><article class="futureLegalArticle" data-name="§12b" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 12b</span>. <span class="legalArticleTitle">Registreringshinder for enkelte av varene eller tjenestene</span></span><article class="legalP" id="kapittel-1-foreslåttparagraf-5-ledd-1">Hvis et registreringshinder bare foreligger for enkelte av de varene eller tjenestene varemerket er søkt registrert for, må disse varene eller tjenestene avdeles etter § 18 eller trekkes fra søknaden. Hvis søkeren ikke ønsker dette, skal søknaden avslås i sin helhet.</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Feilnummerert. Skulle vært ny § 12a. Lovtidendredaksjonens anmerkning.</article></footer></article> <article class="defaultP" margin-top="true">§ 18 overskriften skal lyde:</article><article class="futureLegalArticle" data-name="§18" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Deling av søknader</span></span></article> <article class="defaultP" margin-top="true">§ 23 nytt fjerde punktum skal lyde:</article><article class="legalP" id="kapittel-1-ledd-3">Hvis innsigelsen begrunnes i flere eldre rettigheter, jf. første punktum nr. 3, må disse tilhøre samme innehaver.</article> <article class="defaultP" margin-top="true">§ 27 nytt fjerde punktum skal lyde:</article><article class="legalP" id="kapittel-1-ledd-4">Hvis kravet er begrunnet i flere eldre rettigheter, jf. første punktum nr. 3, må disse tilhøre samme innehaver.</article> <article class="defaultP" margin-top="true">§ 29 andre ledd første punktum nr. 5 skal lyde:<ul class="defaultList"><li data-li-identifier="5." data-name="5."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">søknadsdag for søknaden</article></article></li></ul></article> <article class="defaultP" margin-top="true">§ 29 andre ledd første punktum nr. 8 skal lyde:<ul class="defaultList"><li data-li-identifier="8." data-name="8."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">gjengivelse av varemerket, herunder merketype, i samsvar med § 8</article></article></li></ul></article> <article class="defaultP" margin-top="true">§ 29 andre ledd første punktum nr. 19 skal lyde:<ul class="defaultList"><li data-li-identifier="19." data-name="19."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">bestemmelser som er fastsatt for bruken av merket, hvis merket er et fellesmerke eller garanti- eller kontrollmerke, jf. § 4</article></article></li></ul></article> <article class="defaultP" margin-top="true">§ 29 andre ledd første punktum nr. 30 skal lyde:<ul class="defaultList"><li data-li-identifier="30." data-name="30."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">at det er levert klage til Klagenemnden for industrielle rettigheter</article></article></li></ul></article> <article class="defaultP" margin-top="true">§ 29 andre ledd første punktum nr. 36 skal lyde:<ul class="defaultList"><li data-li-identifier="36." data-name="36."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">om søkerens, innehaverens, fullmektigens eller lisenstakerens navn, foretaksnavn eller adresse er endret</article></article></li></ul></article> <article class="defaultP" margin-top="true">§ 29 andre ledd første punktum nye nr. 37 og 38 skal lyde:<ul class="defaultList"><li data-li-identifier="37." data-name="37."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">om pant</article></article></li><li data-li-identifier="38." data-name="38."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">datoen da femårsperioden for å ta merket i bruk etter varemerkeloven § 37 begynner å løpe.</article></article></li></ul></article> <article class="defaultP" margin-top="true">§ 29 andre ledd andre punktum skal lyde:</article><article class="legalP" id="kapittel-1-ledd-5">Melding om endringer etter nr. 33 til 37 leveres på et særskilt skjema som Patentstyret fastsetter.</article> <article class="defaultP" margin-top="true">§ 29 andre ledd nytt fjerde punktum skal lyde:</article><article class="legalP" id="kapittel-1-ledd-6">Det kan leveres felles melding for flere søknader eller registreringer.</article> <article class="defaultP" margin-top="true">§ 30 andre ledd nr. 7 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">om prioritet er krevd, og i tilfelle hvor den påberopte søknaden er levert, samt søknadsdag og søknadsnummer for denne</article></article></li></ul></article> <article class="defaultP" margin-top="true">§ 30 andre ledd nr. 10 skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">gjengivelse av varemerket, herunder merketype, i samsvar med § 8</article></article></li></ul></article> <article class="defaultP" margin-top="true">§ 30 andre ledd nr. 15 skal lyde:<ul class="defaultList"><li data-li-identifier="15." data-name="15."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">bestemmelser som er fastsatte for bruken av merket, hvis merket er et fellesmerke eller garanti- eller kontrollmerke, jf. § 4</article></article></li></ul></article> <article class="defaultP" margin-top="true">§ 30 andre ledd nr. 17 skal lyde:<ul class="defaultList"><li data-li-identifier="17." data-name="17."><article class="listArticle" id="kapittel-1-ledd-6-punkt-4"><article class="legalP" id="kapittel-1-ledd-6-punkt-4-ledd-1">opplysninger svarende til dem som er nevnt i § 29 nr. 20 til 22, 24 og 26 til 38</article></article></li></ul></article> <article class="defaultP" margin-top="true">§ 30 andre ledd nr. 18 skal lyde:<ul class="defaultList"><li data-li-identifier="18." data-name="18."><article class="listArticle" id="kapittel-1-ledd-6-punkt-5"><article class="legalP" id="kapittel-1-ledd-6-punkt-5-ledd-1">andre opplysninger som mottas fra Det internasjonale byrået om internasjonal registrering som gjelder i Norge når opplysningene har betydning for retten til, rettigheter i eller vernet av merket i Norge</article></article></li></ul></article> <article class="defaultP" margin-top="true">§ 30 andre ledd nye nr. 19 til 21 skal lyde:<ul class="defaultList"><li data-li-identifier="19." data-name="19."><article class="listArticle" id="kapittel-1-ledd-6-punkt-6"><article class="legalP" id="kapittel-1-ledd-6-punkt-6-ledd-1">om registreringen er en avdelt registrering, og i tilfelle den opprinnelige registreringens nummer</article></article></li><li data-li-identifier="20." data-name="20."><article class="listArticle" id="kapittel-1-ledd-6-punkt-7"><article class="legalP" id="kapittel-1-ledd-6-punkt-7-ledd-1">om det ved deling av en registrering er fremkommet nye registreringer, med opplysning om de nye søknads- eller registreringsnumrene</article></article></li><li data-li-identifier="21." data-name="21."><article class="listArticle" id="kapittel-1-ledd-6-punkt-8"><article class="legalP" id="kapittel-1-ledd-6-punkt-8-ledd-1">om registreringen er sammenslått med en annen registrering, og i tilfelle den opprinnelige registreringens nummer og søknadsdag.</article></article></li></ul></article> <article class="defaultP" margin-top="true">§ 41 første punktum nr. 10 skal lyde:<ul class="defaultList"><li data-li-identifier="10." data-name="10."><article class="listArticle" id="kapittel-1-ledd-6-punkt-9"><article class="legalP" id="kapittel-1-ledd-6-punkt-9-ledd-1">pant, utlegg og arrest i varemerket</article></article></li></ul></article> <article class="defaultP" margin-top="true">§ 41 andre punktum skal lyde:</article><article class="legalP" id="kapittel-1-ledd-7">Kunngjøring av melding som nevnt i første punktum nr. 6 til 10 skal inneholde dato for da meldingen kom inn til Patentstyret.</article> <article class="defaultP" margin-top="true">§ 47 første ledd tredje punktum skal lyde:</article><article class="legalP" id="kapittel-1-ledd-8">Eventuelle bestemmelser for bruken av et fellesmerke eller garanti- eller kontrollmerke, jf. § 4, skal være på engelsk.</article> <article class="defaultP" margin-top="true">Ny § 51a skal lyde:</article><article class="futureLegalArticle" data-name="§51a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 51a</span>. <span class="legalArticleTitle">Deling av internasjonale varemerkeregistreringer</span></span><article class="legalP" id="kapittel-1-foreslåttparagraf-7-ledd-1">Når Patentstyret har fått melding fra Det internasjonale byrået med krav om at en internasjonal varemerkeregistrering helt eller delvis skal ha virkning i Norge, kan innehaveren kreve at registreringen deles i flere registreringer.</article><article class="legalP" id="kapittel-1-foreslåttparagraf-7-ledd-2">Krav om deling leveres til Patentstyret. For krav om deling som leveres mens den internasjonale registreringen er under behandling, gjelder § 18 og § 19 tilsvarende. For krav om deling som leveres etter at den internasjonale registreringen er gitt virkning i Norge, gjelder § 20 og § 21 tilsvarende. Det skal betales fastsatt gebyr for hver ny registrering.</article><article class="legalP" id="kapittel-1-foreslåttparagraf-7-ledd-3">Finner Patentstyret at vilkårene for deling er oppfylt, skal Patentstyret sende en melding til Det internasjonale byrået om å anmerke delingen i det internasjonale registeret.</article></article> <article class="defaultP" margin-top="true">Ny § 51b skal lyde:</article><article class="futureLegalArticle" data-name="§51b" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 51b</span>. <span class="legalArticleTitle">Sammenslåing av avdelte internasjonale varemerkeregistreringer</span></span><article class="legalP" id="kapittel-1-foreslåttparagraf-8-ledd-1">Innehaveren av en internasjonal varemerkeregistrering kan kreve at Patentstyret slår sammen tidligere avdelte registreringer. § 22 gjelder tilsvarende. Det skal betales fastsatt gebyr.</article><article class="legalP" id="kapittel-1-foreslåttparagraf-8-ledd-2">Finner Patentstyret at vilkårene for sammenslåing er oppfylt, skal Patentstyret sende en melding til Det internasjonale byrået om å anmerke sammenslåingen i det internasjonale registeret.</article></article> <article class="defaultP" margin-top="true">§ 52 nytt andre punktum skal lyde:</article><article class="legalP" id="kapittel-1-ledd-9">Dette gjelder ikke i saker om administrativ overprøving.</article> <article class="defaultP" margin-top="true">§ 56 første ledd første punktum skal lyde:</article><article class="legalP" id="kapittel-1-ledd-10">Patentstyret skal varsle innehaver om fristen etter varemerkeloven § 33 første ledd for å kreve fornyelse seks måneder før fristen løper ut.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-02-17-261/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Forskriften trer i kraft 1. mars 2023.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Søknader om registrering av varemerke, fellesmerke eller garanti- eller kontrollmerke som er innlevert før forskriften har trådt i kraft, skal anses å oppfylle kravene til søknaden hvis bestemmelsene om dette som gjaldt før ikrafttredelsen, er oppfylt.</article></article></li><li data-li-identifier="3." data-name="3."><article class="listArticle" id="kapittel-2-punkt-3"><article class="legalP" id="kapittel-2-punkt-3-ledd-1">Endringen i varemerkeforskriften § 9 gjelder bare for krav om merkeendring som leveres etter ikrafttredelsen. Endringene i varemerkeforskriften § 29 og § 30 gjelder bare der innføringen i registeret finner sted etter at forskriften har trådt i kraft. Endringen i varemerkeforskriften § 52 gjelder bare når krav om administrativ overprøving er fremsatt etter at forskriften har trådt i kraft. Endringen i varemerkeforskriften § 56 gjelder bare for varemerkeregistreringer som utløper mer enn ett år etter ikrafttredelsen.</article></article></li><li data-li-identifier="4." data-name="4."><article class="listArticle" id="kapittel-2-punkt-4"><article class="legalP" id="kapittel-2-punkt-4-ledd-1">For øvrig gjelder forskriften også for registreringer som har funnet sted før ikrafttredelsen.</article></article></li></ul></section><section class="section" id="kapittel-3" data-lovdata-URL="LTI/forskrift/2023-02-17-261/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-03-30" data-gazette-note-type="rettelse"><article class="defaultP">Etter protokolltilførsel: I ledeteksten og paragrafoverskriften for ny § 12b skulle henvisningen ha vært vært ny <i>§ 12a.</i></article></article></section></main></body></html>