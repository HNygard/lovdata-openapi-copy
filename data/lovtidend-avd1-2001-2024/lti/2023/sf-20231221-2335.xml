<!DOCTYPE html><html lang="nb"><head><title>Forskrift om endring i forskrift om tilskudd til forebyggende tiltak mot rovviltskader og konfliktdempende tiltak</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-21-2335</dd><dt class="dokid">DokumentID</dt><dd class="dokid">LTI/forskrift/2023-12-21-2335</dd><dt class="ministry">Departement</dt><dd class="ministry"><ul><li>Klima- og miljødepartementet, Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2013-01-01-3</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-12-29 14:30</dd><dt class="journalNumber">Journalnummer</dt><dd class="journalNumber">2023-1622</dd><dt class="title">Tittel</dt><dd class="title">Forskrift om endring i forskrift om tilskudd til forebyggende tiltak mot rovviltskader og konfliktdempende tiltak</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet 21. desember 2023 til gjennomføring av Stortingets årlige budsjettvedtak.</dd><dt class="refid">RefID</dt><dd class="refid">forskrift/2023-12-21-2335</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om tilskudd til forebyggende tiltak mot rovviltskader og konfliktdempende tiltak<ul class="tocSubUl"><li>I<ul class="tocSubUl"><li>§ 7a. Tilrettelegging for kommuner med kommunale/interkommunale skadefellingslag</li><li>§ 10. Nasjonale satser</li><li>§ 16. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-21-2335" id="dokument"><h1>Forskrift om endring i forskrift om tilskudd til forebyggende tiltak mot rovviltskader og konfliktdempende tiltak</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-21-2335/KAPITTEL_1"><h2 data-text-align="center">I</h2><article class="defaultP">I forskrift 1. januar 2013 nr. 3 om tilskudd til forebyggende tiltak mot rovviltskader og konfliktdempende tiltak gjøres følgende endringer:</article> <article class="defaultP" margin-top="true">Ny § 7a skal lyde:</article><article class="futureLegalArticle" data-name="§7a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7a</span>. <span class="legalArticleTitle">Tilrettelegging for kommuner med kommunale/interkommunale skadefellingslag</span></span><article class="legalP" id="kapittel-1-foreslåttparagraf-1-ledd-1">Kommuner kan søke om tilskudd til tilrettelegging for fremtidige skadefellingsoppdrag i regi av kommunen. Som tilrettelegging regnes kursvirksomhet, tekniske hjelpemidler, kommunikasjonsutstyr, og annet materiell eller aktivitet som gir grunnlag for økt effektivitet i fremtidige skadefellingsoppdrag. Kommuner kan i tillegg søke om tilskudd til organisering og forberedelser av kommunale/interkommunale fellingslag.</article><article class="legalP" id="kapittel-1-foreslåttparagraf-1-ledd-2">Søknad skal leveres Miljødirektoratet sitt elektroniske søknadssenter. Søknadsfristen er 15. februar.</article><article class="legalP" id="kapittel-1-foreslåttparagraf-1-ledd-3">Rett utfylling i søknadssenteret oppfyller krav til innhold i søknaden. Statsforvalteren/Miljødirektoratet kan be om utfyllende opplysninger som er nødvendig for å behandle søknaden.</article><article class="legalP" id="kapittel-1-foreslåttparagraf-1-ledd-4">Ved søknadsomfang som overskrider avsatt ramme til formålet vil kommuner med vesentlige rovviltskader og mange gjennomførte fellingsoppdrag bli prioritert.</article></article> <article class="defaultP" margin-top="true">Ny § 10 skal lyde:</article><article class="futureLegalArticle" data-name="§10" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Nasjonale satser</span></span><article class="legalP" id="kapittel-1-foreslåttparagraf-2-ledd-1">Miljødirektoratet fastsetter sats for utbetaling av tilskudd til kompensasjon for tidlig nedsanking av sau og for hjemmebeite hele beitesesongen. Fastsettelsen av satsene skjer på bakgrunn av en vurdering av Norsk institutt for bioøkonomi (NIBIO).</article><article class="legalP" id="kapittel-1-foreslåttparagraf-2-ledd-2">Sats for avtalt tidlig nedsanking er kr 12 per dyr og dag. Sats for avtalt hjemmebeite er kr 13 per dyr og dag, inkludert utmarksbeitetilskudd.</article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-3-ledd-1">Miljødirektoratet kan i særlige tilfeller dispensere fra bestemmelsene i denne forskrift. Statsforvalteren kan dispensere fra søknadsfristen i § 4 og § 7a.</article></article> <article class="defaultP" margin-top="true"><i>Fylkesmannen</i> endres til <i>Statsforvalteren</i> i hele forskriften.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-21-2335/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2024.</article></section></main></body></html>