<!DOCTYPE html><html lang="nb"><head><title>Forskrift om endring i forskrift om kraftomsetning og nettjenester og forskrift om kontroll av nettvirksomhet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-22-2415</dd><dt class="dokid">DokumentID</dt><dd class="dokid">LTI/forskrift/2023-12-22-2415</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2024-01-22, 2024-08-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-03-11-301</li><li>forskrift/1999-03-11-302</li></ul></dd><dt class="basedOn">Hjemmel</dt><dd class="basedOn"><ul><li>lov/1990-06-29-50/§10-6</li></ul></dd><dt class="dateOfPublication">Kunngjort</dt><dd class="dateOfPublication">2024-01-09 15:05</dd><dt class="journalNumber">Journalnummer</dt><dd class="journalNumber">2024-0018</dd><dt class="title">Tittel</dt><dd class="title">Forskrift om endring i forskrift om kraftomsetning og nettjenester og forskrift om kontroll av nettvirksomhet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 22. desember 2023 med hjemmel i lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-6 første og annet ledd.</dd><dt class="refid">RefID</dt><dd class="refid">forskrift/2023-12-22-2415</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kraftomsetning og nettjenester og forskrift om kontroll av nettvirksomhet<ul class="tocSubUl"><li>I<ul class="tocSubUl"><li>§ 1-4. Elektronisk informasjonsutveksling</li><li>§ 1-6. Kvalitetssikring av data som overføres til avregningsansvarlig</li><li>§ 3-1. Ansvar for måler og måleverdier</li><li>§ 3-2. Registreringsfrekvens for målepunkt med AMS</li><li>§ 3-3. Avlesning av profilavregnede målepunkt</li><li>§ 3-5. Stipulering av målerstand for profilavregnede målepunkt</li><li>§ 3-6. Standard for validering, estimering og endring av måleverdier for intervallavregnede målepunkt</li><li>§ 3-6a. Stipulering av måleverdier for intervallavregnede målepunkt</li><li>§ 3-7. Oversendelse av periodevolum for profilavregnede målepunkt</li><li>§ 3-8. Oversendelse av måledata for intervallavregnede målepunkt</li><li>§ 3-10. Kvalitetssikring og korrigering av måleverdier</li><li>§ 3-11. Beregning av forventet uttak per målepunkt</li><li>§ 6-3. Fastsettelse av måleverdier for profilavregnede målepunkt</li><li>§ 6-4. Fastsettelse av måleverdier for intervallavregnede målepunkt som ikke har registreringsfrekvens per 15 minutter</li><li>§ 6-6. Tilgjengeliggjøring av stipulert uttak ved måleravlesning av profilavregnede målepunkter</li><li>§ 6-7. Fastsettelse av avregningsdata for regulerkraftavregning</li><li>§ 6-8. Tilgjengeliggjøring av avregningsdata</li><li>§ 6-12. Avviksoppgjør</li><li>§ 6-14. Asymmetrisk oppgjør for nettselskap</li><li>§ 6-15. Tilgang til måleverdier i Elhub</li><li>§ 6-16. Lagring av måleverdier i Elhub</li><li>§ 7-1a. Fakturering av forbrukere for nettjenester på bakgrunn av faktiske målinger</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-22-2415" id="dokument"><h1>Forskrift om endring i forskrift om kraftomsetning og nettjenester og forskrift om kontroll av nettvirksomhet</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-22-2415/KAPITTEL_1"><h2 data-text-align="center">I</h2><article class="defaultP">I forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. gjøres følgende endringer:</article> <article class="defaultP" margin-top="true">Følgende definisjoner skal legges til i § 1-3 i alfabetisk rekkefølge:<ul class="defaultList"><li><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Høyspenningsanlegg:</i> anlegg med nominell spenning over 1000 volt vekselstrøm eller 1500 volt likestrøm.</article></article></li><li><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1"><i>Intervallavregning:</i> avregningsform for alle avregnede målepunkt der det er krav om å sende inn intervallverdier daglig.</article></article></li><li><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1"><i>Måleverdikjeden:</i> hele den måletekniske installasjonen, samt all videre registrering, håndtering og oversendelse av måleverdier til avregningsansvarlig.</article></article></li><li><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1"><i>Profilavregning:</i> avregningsform for alle avregnede målepunkt der det ikke er krav om å sende inn intervallverdier daglig.</article></article></li></ul></article> <article class="defaultP" margin-top="true">Følgende definisjoner skal oppheves:<ul class="defaultList"><li><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">Avregningsdata for regulerkraftbalanse</article></article></li><li><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">Avviksoppgjør for profilavregnede målepunkter</article></article></li><li><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">Innmatingsprofil</article></article></li><li><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">Justert innmatingsprofil</article></article></li><li><article class="listArticle" id="kapittel-1-punkt-9"><article class="legalP" id="kapittel-1-punkt-9-ledd-1">Nettap</article></article></li><li><article class="listArticle" id="kapittel-1-punkt-10"><article class="legalP" id="kapittel-1-punkt-10-ledd-1">Prosentfordeling</article></article></li></ul></article> <article class="defaultP" margin-top="true">§ 1-4 skal lyde:</article><article class="futureLegalArticle" data-name="§1-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-4</span>. <span class="legalArticleTitle">Elektronisk informasjonsutveksling</span></span><ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-1"><span class="miscHeadline"><i>Ediel</i></span><article class="legalP" id="kapittel-1-foreslåttparagraf-1-punkt-1-ledd-1">Informasjonsutveksling etter denne forskrift skal foregå i henhold til Ediel. Avregningsansvarlig, gjennom Systemstøtten for Ediel, skal etablere og vedlikeholde Ediel.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-2"><span class="miscHeadline"><i>Systemstøtten for Ediels godkjenning</i></span><article class="legalP" id="kapittel-1-foreslåttparagraf-1-punkt-2-ledd-1">Det kreves godkjenning av Systemstøtten for Ediel for å kunne utveksle Ediel-meldinger etter denne forskrift.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-punkt-3"><span class="miscHeadline"><i>Systemstøtten for Ediels adresseregister</i></span><article class="legalP" id="kapittel-1-foreslåttparagraf-1-punkt-3-ledd-1">Det kreves registrering med oppdatert adresseinformasjon i Systemstøtten for Ediels adresseregister for å kunne utveksle Ediel-meldinger etter denne forskrift.</article></article></li></ul><article class="legalP" id="kapittel-1-foreslåttparagraf-1-ledd-1">Vesentlige endringer i Ediel skal forelegges Reguleringsmyndigheten for energi for godkjenning i rimelig tid før de er ment å tre i kraft. Reguleringsmyndigheten for energi kan fatte vedtak om endring av Ediel.</article></article> <article class="defaultP" margin-top="true">§ 1-6 skal lyde:</article><article class="futureLegalArticle" data-name="§1-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-6</span>. <span class="legalArticleTitle">Kvalitetssikring av data som overføres til avregningsansvarlig</span></span><article class="legalP" id="kapittel-1-foreslåttparagraf-2-ledd-1">Avregningsansvarlig kan fastsette krav til nettselskap og kraftleverandør om overføring og kvalitetssikring av data i Ediel.</article><article class="legalP" id="kapittel-1-foreslåttparagraf-2-ledd-2">Nettselskap skal overføre måleverdiinformasjon og målepunktinformasjon i henhold til datakvalitetskrav i Ediel.</article><article class="legalP" id="kapittel-1-foreslåttparagraf-2-ledd-3">Kraftleverandør skal overføre sluttbrukerinformasjon i henhold til datakvalitetskrav i Ediel.</article><article class="legalP" id="kapittel-1-foreslåttparagraf-2-ledd-4">Reguleringsmyndigheten for energi kan fatte vedtak som gir nærmere bestemmelser om kvalitetssikring og overføring av informasjon etter annet og tredje ledd.</article></article> <article class="defaultP" margin-top="true">§ 2-1 annet ledd tredje punktum skal lyde:</article><article class="legalP" id="kapittel-1-ledd-1">Melding om leveringsstart frem i tid skal sendes senest tre virkedager før leveringsstart i profilavregnede målepunkt og senest én kalenderdag før leveringsstart i intervallavregnede målepunkt.</article> <article class="defaultP" margin-top="true">§ 2-3 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-4 første ledd fjerde punktum skal lyde:</article><article class="legalP" id="kapittel-1-ledd-2">Ved leverandørskifte for intervallavregnede målepunkt skal melding sendes tidligst fire og senest én kalenderdag før dato for leveringsstart.</article> <article class="defaultP" margin-top="true">§ 2-4 annet ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-4 annet ledd bokstav e skal oppheves.</article> <article class="defaultP" margin-top="true">§ 2-4 tredje ledd annet punktum skal lyde:</article><article class="legalP" id="kapittel-1-ledd-3">For intervallavregnede målepunkt kan kraftleverandør kansellere meldt leveringsstart senest én kalenderdag før dato for leveringsstart ved å sende melding om kansellering.</article> <article class="defaultP" margin-top="true">§ 2-5 annet ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-5 annet ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">hvilken avregningsmetode som benyttes (profilavregning eller intervallavregning),</article></article></li></ul></article> <article class="defaultP" margin-top="true">§ 2-5 tredje ledd første kolon skal lyde:</article><article class="legalP" id="kapittel-1-ledd-4">Dersom målepunktet profilavregnes, skal meldingen også inneholde:</article> <article class="defaultP" margin-top="true">§ 2-6 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-6 bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">hvilken avregningsmetode som benyttes (profilavregning eller intervallavregning),</article></article></li></ul></article> <article class="defaultP" margin-top="true">§ 2-6 bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">sluttbrukers navn, postadresse og anleggsadresse og</article></article></li></ul></article> <article class="defaultP" margin-top="true">§ 2-6 bokstav i skal lyde:<ul class="defaultList"><li data-li-identifier="i." data-name="i."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">kraftleverandør på målepunktet.</article></article></li></ul></article> <article class="defaultP" margin-top="true">§ 2-6 bokstav j skal oppheves.</article> <article class="defaultP" margin-top="true">§ 2-8 annet ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-8 tredje ledd første punktum skal lyde:</article><article class="legalP" id="kapittel-1-ledd-5">Kraftleverandør kan kansellere melding om opphør senest tre virkedager for profilavregnede målepunkt og senest én kalenderdag for intervallavregnede målepunkt før dato for opphør.</article> <article class="defaultP" margin-top="true">§ 2-9 annet ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">sluttbrukers fødselsnummer, d-nummer eller organisasjonsnummer,</article></article></li></ul></article> <article class="defaultP" margin-top="true">§ 2-9 fjerde ledd første punktum skal lyde:</article><article class="legalP" id="kapittel-1-ledd-6">Kraftleverandør kan kansellere melding om opphør senest tre virkedager for profilavregnede målepunkt og senest én kalenderdag for intervallavregnede målepunkt før dato for opphør.</article> <article class="defaultP" margin-top="true">§ 2-10 annet ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">sluttbrukers fødselsnummer, d-nummer eller organisasjonsnummer og</article></article></li></ul></article> <article class="defaultP" margin-top="true">§ 3-1 skal lyde:</article><article class="futureLegalArticle" data-name="§3-1" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Ansvar for måler og måleverdier</span></span><article class="legalP" id="kapittel-1-foreslåttparagraf-3-ledd-1">Nettselskapet er ansvarlig for alle målere og måleverdier i sitt nettområde og for at all innmating, alt uttak og all utveksling blir målt og avlest.</article><article class="legalP" id="kapittel-1-foreslåttparagraf-3-ledd-2">Sluttbruker plikter å gi nettselskapet i sitt nettområde adgang til måleren for anlegget sitt.</article><article class="legalP" id="kapittel-1-foreslåttparagraf-3-ledd-3">Nettselskapet skal benytte målepunkt-ID for alle målepunkter i sitt nettområde.</article></article> <article class="defaultP" margin-top="true">§ 3-2 skal lyde:</article><article class="futureLegalArticle" data-name="§3-2" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 3-2</span>. <span class="legalArticleTitle">Registreringsfrekvens for målepunkt med AMS</span></span><article class="legalP" id="kapittel-1-foreslåttparagraf-4-ledd-1">Nettselskapet skal sørge for at følgende målepunkt har en registreringsfrekvens på 15 minutter:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">all innmating, unntatt plusskunder,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">alt uttak i høyspenningsanlegg og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">all utveksling mellom nettavregningsområder, inkludert utveksling mot utlandet.</article></article></li></ul></article><article class="legalP" id="kapittel-1-foreslåttparagraf-4-ledd-2">Øvrige målepunkt med AMS skal ha en registreringsfrekvens på 60 minutter.</article><article class="legalP" id="kapittel-1-foreslåttparagraf-4-ledd-3">Alle intervallavregnede målepunkt skal avleses ved leveringsstart, opphør av kraftleveranse og ved skifte av måler.</article></article> <article class="defaultP" margin-top="true">§ 3-3 skal lyde:</article><article class="futureLegalArticle" data-name="§3-3" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-3</span>. <span class="legalArticleTitle">Avlesning av profilavregnede målepunkt</span></span><article class="legalP" id="kapittel-1-foreslåttparagraf-5-ledd-1">Alle målepunkter som profilavregnes skal avleses minimum én gang i kalenderåret. Nettselskapet skal kontrollere måleverdier som ikke er fjernavleste.</article><article class="legalP" id="kapittel-1-foreslåttparagraf-5-ledd-2">Profilavregnede målepunkt tilhørende forbruker med forventet årlig strømforbruk høyere enn 8&#xa0;000 kWh, skal avleses hver tredje, hver andre eller hver måned (periodisk avlesning). Periodene mellom avlesningene skal være tilnærmet like.</article><article class="legalP" id="kapittel-1-foreslåttparagraf-5-ledd-3">Nettselskapet skal registrere alle mottatte måleravlesninger fra sluttbrukeren, med mindre sluttbrukeren sender inn urimelig mange avlesninger.</article><article class="legalP" id="kapittel-1-foreslåttparagraf-5-ledd-4">Profilavregnede målepunkt skal avleses ved leveringsstart, opphør av kraftleveranse og ved skifte av måler.</article><article class="legalP" id="kapittel-1-foreslåttparagraf-5-ledd-5">Kraftleverandør har rett til å sende målerstand til avregningsansvarlig ved leverandørskifte, anleggsovertagelse og oppstart. Kraftleverandør kan også sende måleravlesning til nettselskapet på vegne av sluttbruker. Avregningsansvarlig skal straks sende målerstanden videre til nettselskapet. Nettselskapet skal akseptere målerstand som er innhentet inntil tre måneder før melding om leveringsstart sendes for anlegg som er manuelt avlest. Nettselskapet skal senest innen tre virkedager etter mottatt målerstand ha kvalitetssikret og godkjent denne, og sende melding om dette til avregningsansvarlig. Målerstand stipuleres av avregningsansvarlig på dato for leveringsstart, med mindre nettselskapet sender ny avlest eller stipulert målerstand til avregningsansvarlig innen tre virkedager etter leveringsstart, jf. § 3-5.</article></article> <article class="defaultP" margin-top="true">§ 3-5 skal lyde:</article><article class="futureLegalArticle" data-name="§3-5" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-5</span>. <span class="legalArticleTitle">Stipulering av målerstand for profilavregnede målepunkt</span></span><article class="legalP" id="kapittel-1-foreslåttparagraf-6-ledd-1">Dersom innhenting av målerstand for profilavregnede målepunkt medfører urimelig kostnad eller ulempe for nettselskap, kan målerstand stipuleres av nettselskapet. I særskilte tilfeller ved leveringsstart kan målerstand stipuleres dersom dette er avtalt med samtlige parter.</article></article> <article class="defaultP" margin-top="true">§ 3-6 skal lyde:</article><article class="futureLegalArticle" data-name="§3-6" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Standard for validering, estimering og endring av måleverdier for intervallavregnede målepunkt</span></span><article class="legalP" id="kapittel-1-foreslåttparagraf-7-ledd-1">Avregningsansvarlig skal etablere en standard for validering, estimering og endring av måleverdier for intervallavregnede målepunkt.</article><article class="legalP" id="kapittel-1-foreslåttparagraf-7-ledd-2">Standarden og vesentlige endringer i denne skal forelegges Reguleringsmyndigheten for energi for godkjenning i rimelig tid før standarden eller endringene er ment å tre i kraft.</article><article class="legalP" id="kapittel-1-foreslåttparagraf-7-ledd-3">Reguleringsmyndigheten for energi kan fatte vedtak om endring av standarden.</article></article> <article class="defaultP" margin-top="true">Ny § 3-6a skal lyde:</article><article class="futureLegalArticle" data-name="§3-6a" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-6a</span>. <span class="legalArticleTitle">Stipulering av måleverdier for intervallavregnede målepunkt</span></span><article class="legalP" id="kapittel-1-foreslåttparagraf-8-ledd-1">Ved stipulering av måleverdier for intervallavregnede målepunkt skal nettselskapet benytte standard for validering, estimering og endring av måleverdier fastsatt i henhold til § 3-6.</article></article> <article class="defaultP" margin-top="true">§ 3-7 skal lyde:</article><article class="futureLegalArticle" data-name="§3-7" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 3-7</span>. <span class="legalArticleTitle">Oversendelse av periodevolum for profilavregnede målepunkt</span></span><article class="legalP" id="kapittel-1-foreslåttparagraf-9-ledd-1">Nettselskapet skal innen tre virkedager etter avlesning eller stipulering, sende melding til avregningsansvarlig med målerstand og periodevolum for hvert enkelt målepunkt som profilavregnes.</article><article class="legalP" id="kapittel-1-foreslåttparagraf-9-ledd-2">Meldingen skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-2-punkt-1"><article class="legalP" id="kapittel-1-foreslåttparagraf-9-ledd-2-punkt-1-ledd-1">målepunkt-ID,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-2-punkt-2"><article class="legalP" id="kapittel-1-foreslåttparagraf-9-ledd-2-punkt-2-ledd-1">målerstand ved begynnelsen og slutten av avregningsperioden,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-9-ledd-2-punkt-3"><article class="legalP" id="kapittel-1-foreslåttparagraf-9-ledd-2-punkt-3-ledd-1">avregningsperiodens start- og sluttdato,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-9-ledd-2-punkt-4"><article class="legalP" id="kapittel-1-foreslåttparagraf-9-ledd-2-punkt-4-ledd-1">forbrukt volum i målepunktet i avregningsperioden og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-9-ledd-2-punkt-5"><article class="legalP" id="kapittel-1-foreslåttparagraf-9-ledd-2-punkt-5-ledd-1">angivelse av om avregningsdataene er målte eller stipulerte.</article></article></li></ul></article></article> <article class="defaultP" margin-top="true">§ 3-8 skal lyde:</article><article class="futureLegalArticle" data-name="§3-8" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 3-8</span>. <span class="legalArticleTitle">Oversendelse av måledata for intervallavregnede målepunkt</span></span><article class="legalP" id="kapittel-1-foreslåttparagraf-10-ledd-1">Nettselskapet skal innen kl. 07.00 første kalenderdag etter driftsdøgnet sende melding til avregningsansvarlig med måledata for hvert enkelt målepunkt som intervallavregnes. Nettselskapet skal melde inn innmatings- og uttaksverdier separat.</article><article class="legalP" id="kapittel-1-foreslåttparagraf-10-ledd-2">Meldingen skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">målepunkt-ID,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">måleverdi i kWh for målepunktets registreringsfrekvens i henhold til § 3-2,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-10-ledd-2-punkt-3"><article class="legalP" id="kapittel-1-foreslåttparagraf-10-ledd-2-punkt-3-ledd-1">angivelse for hver måleverdi om den er målt, stipulert eller har midlertidig status,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-10-ledd-2-punkt-4"><article class="legalP" id="kapittel-1-foreslåttparagraf-10-ledd-2-punkt-4-ledd-1">eventuell angivelse av valideringsfeil og estimeringsmetode,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-10-ledd-2-punkt-5"><article class="legalP" id="kapittel-1-foreslåttparagraf-10-ledd-2-punkt-5-ledd-1">dato og klokkeslett for måleverdienes tidsintervaller og</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-10-ledd-2-punkt-6"><article class="legalP" id="kapittel-1-foreslåttparagraf-10-ledd-2-punkt-6-ledd-1">dato og klokkeslett for når måleverdiene er opprettet eller oppdatert.</article></article></li></ul></article></article> <article class="defaultP" margin-top="true">§ 3-9 annet ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-10-ledd-2-punkt-7"><article class="legalP" id="kapittel-1-foreslåttparagraf-10-ledd-2-punkt-7-ledd-1">hvilken avregningsmetode som benyttes (profilavregning eller intervallavregning, inklusive registreringsfrekvens),</article></article></li></ul></article> <article class="defaultP" margin-top="true">§ 3-9 fjerde ledd skal lyde:</article><article class="legalP" id="kapittel-1-ledd-7">Ved installasjon av AMS kan nettselskapet opprettholde profilavregning for målepunktet i inntil 30 virkedager. Etter dette tidspunktet skal det benyttes intervallavregning basert på registreringsfrekvens fastsatt i henhold til § 3-2.</article> <article class="defaultP" margin-top="true">§ 3-9 femte ledd skal lyde:</article><article class="legalP" id="kapittel-1-ledd-8">Ved installasjon av AMS i nye målepunkt eller der innføring av intervallavregning etter fjerde ledd medfører urimelig kostnad eller ulempe for nettselskapet, kan profilavregning opprettholdes i inntil 30 virkedager etter at kommunikasjon er eller burde ha vært etablert med måleren.</article> <article class="defaultP" margin-top="true">§ 3-10 skal lyde:</article><article class="futureLegalArticle" data-name="§3-10" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 3-10</span>. <span class="legalArticleTitle">Kvalitetssikring og korrigering av måleverdier</span></span><article class="legalP" id="kapittel-1-foreslåttparagraf-11-ledd-1">Nettselskapet skal kvalitetssikre måleverdiene og håndteringen av disse gjennom hele måleverdikjeden i sitt nettområde. Kvalitetssikringen skal kunne dokumenteres.</article><article class="legalP" id="kapittel-1-foreslåttparagraf-11-ledd-2">Ved korrigering av måleverdier fra intervallavregnede målepunkt skal nettselskapet benytte standard for validering, estimering og endring av måleverdier fastsatt i henhold til § 3-6. Nettselskapet skal sende melding med korreksjoner til avregningsansvarlig uten ugrunnet opphold.</article></article> <article class="defaultP" margin-top="true">§ 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Beregning av forventet uttak per målepunkt</span></span><article class="legalP" id="kapittel-1-foreslåttparagraf-12-ledd-1">Avregningsansvarlig skal beregne forventet årlig uttak for hvert enkelt avregnet målepunkt. Ved opprettelse av nye målepunkt skal nettselskapet sende et estimert forventet årlig uttak på målepunktet til Elhub. Ved vesentlige endringer i målt årlig uttak på et målepunkt skal Elhub beregne et nytt forventet årlig uttak og sende dette til nettselskap og kraftleverandør.</article></article> <article class="defaultP" margin-top="true">Overskriften til kapittel 5 skal lyde:</article><span class="futuretitle" id="kapittel-1-foreslåttittel-1">Kapittel 5. Kjøps- og salgsforpliktelser i organiserte markeder</span><article class="defaultP">§ 5-1 og § 5-2, samt § 5-6 til § 5-9 skal oppheves.</article> <article class="defaultP" margin-top="true">§ 5-5 første ledd skal lyde:</article><article class="legalP" id="kapittel-1-ledd-9">Enhver som forestår eller opptrer i Norge som operatør med ansvar for organisering eller drift av markedsplasser for omsetning av elektrisk energi, skal sende melding til avregningsansvarlig som inneholder oversikt over den enkelte balanseansvarliges kjøps- og salgsforpliktelser i organiserte markeder.</article> <article class="defaultP" margin-top="true">§ 6-3 skal lyde:</article><article class="futureLegalArticle" data-name="§6-3" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Fastsettelse av måleverdier for profilavregnede målepunkt</span></span><article class="legalP" id="kapittel-1-foreslåttparagraf-13-ledd-1">Avregningsansvarlig skal etablere en standard for fastsettelse av måleverdier for profilavregnede målepunkt.</article><article class="legalP" id="kapittel-1-foreslåttparagraf-13-ledd-2">Standarden og vesentlige endringer i denne skal forelegges Reguleringsmyndigheten for energi for godkjenning i rimelig tid før standarden eller endringene er ment å tre i kraft.</article><article class="legalP" id="kapittel-1-foreslåttparagraf-13-ledd-3">Reguleringsmyndigheten for energi kan fatte vedtak om endring av standarden.</article><article class="legalP" id="kapittel-1-foreslåttparagraf-13-ledd-4">Avregningsansvarlig skal fastsette måleverdier for profilavregnede målepunkt basert på denne standarden og innsendte målestander fra nettselskap etter § 3-7 og kraftleverandør etter § 3-3 femte ledd.</article></article> <article class="defaultP" margin-top="true">§ 6-4 skal lyde:</article><article class="futureLegalArticle" data-name="§6-4" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Fastsettelse av måleverdier for intervallavregnede målepunkt som ikke har registreringsfrekvens per 15 minutter</span></span><article class="legalP" id="kapittel-1-foreslåttparagraf-14-ledd-1">Avregningsansvarlig skal etablere en standard for fastsettelse av måleverdier for intervallavregnede målepunkt som ikke har registreringsfrekvens per 15 minutter.</article><article class="legalP" id="kapittel-1-foreslåttparagraf-14-ledd-2">Avregningsansvarlig er ansvarlig for beregningen av nettap. Beregningen skal fastsettes i standarden etter første ledd.</article><article class="legalP" id="kapittel-1-foreslåttparagraf-14-ledd-3">Standarden og vesentlige endringer i denne skal forelegges Reguleringsmyndigheten for energi for godkjenning i rimelig tid før standarden eller endringene er ment å tre i kraft.</article><article class="legalP" id="kapittel-1-foreslåttparagraf-14-ledd-4">Reguleringsmyndigheten for energi kan fatte vedtak om endring av standarden.</article><article class="legalP" id="kapittel-1-foreslåttparagraf-14-ledd-5">Avregningsansvarlig skal fastsette måleverdier for slike målepunkter i henhold til standarden etter første ledd.</article></article> <article class="defaultP" margin-top="true">§ 6-5 skal oppheves.</article> <article class="defaultP" margin-top="true">§ 6-6 skal lyde:</article><article class="futureLegalArticle" data-name="§6-6" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Tilgjengeliggjøring av stipulert uttak ved måleravlesning av profilavregnede målepunkter</span></span><article class="legalP" id="kapittel-1-foreslåttparagraf-15-ledd-1">Uttaket mellom siste og foregående målerstand, jf. § 3-7, skal fordeles av avregningsansvarlig basert på standarden fastsatt i henhold til § 6-3, og tilgjengeliggjøres for kraftleverandør som leverer kraft i målepunktet. Det stipulerte uttaket danner grunnlag for avviksoppgjør for profilavregnede målepunkter.</article><article class="legalP" id="kapittel-1-foreslåttparagraf-15-ledd-2">Innsendt målerstand fra kraftleverandør, jf. § 3-3 femte ledd, skal også danne grunnlag for fordeling per tidsenhet og tilgjengeliggjøres etter at nettselskapet har godkjent måleravlesningen.</article><article class="legalP" id="kapittel-1-foreslåttparagraf-15-ledd-3">Ved leverandørskifte skal stipulert uttak tilgjengeliggjøres både for kraftleverandør som tar over leveransen og for kraftleverandør som avslutter leveransen.</article><article class="legalP" id="kapittel-1-foreslåttparagraf-15-ledd-4">Informasjon om stipulert uttak for profilavregnede målepunkter skal inneholde:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-ledd-4-punkt-1"><article class="legalP" id="kapittel-1-foreslåttparagraf-15-ledd-4-punkt-1-ledd-1">målepunkt-ID,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-ledd-4-punkt-2"><article class="legalP" id="kapittel-1-foreslåttparagraf-15-ledd-4-punkt-2-ledd-1">stipulert uttak og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-15-ledd-4-punkt-3"><article class="legalP" id="kapittel-1-foreslåttparagraf-15-ledd-4-punkt-3-ledd-1">avregningsperiodens start- og sluttdato.</article></article></li></ul></article></article> <article class="defaultP" margin-top="true">§ 6-7 skal lyde:</article><article class="futureLegalArticle" data-name="§6-7" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 6-7</span>. <span class="legalArticleTitle">Fastsettelse av avregningsdata for regulerkraftavregning</span></span><article class="legalP" id="kapittel-1-foreslåttparagraf-16-ledd-1">Avregningsansvarlig skal etablere en standard for fastsettelse av avregningsdata for regulerkraftavregning.</article><article class="legalP" id="kapittel-1-foreslåttparagraf-16-ledd-2">Standarden og vesentlige endringer i denne skal forelegges Reguleringsmyndigheten for energi for godkjenning i rimelig tid før standarden eller endringene er ment å tre i kraft.</article><article class="legalP" id="kapittel-1-foreslåttparagraf-16-ledd-3">Reguleringsmyndigheten for energi kan fatte vedtak om endring av standarden.</article><article class="legalP" id="kapittel-1-foreslåttparagraf-16-ledd-4">Avregningsansvarlig skal fastsette avregningsdata for regulerkraftavregning for hver balanseansvarlig i henhold til standarden etter første ledd.</article></article> <article class="defaultP" margin-top="true">§ 6-8 skal lyde:</article><article class="futureLegalArticle" data-name="§6-8" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 6-8</span>. <span class="legalArticleTitle">Tilgjengeliggjøring av avregningsdata</span></span><article class="legalP" id="kapittel-1-foreslåttparagraf-17-ledd-1">Avregningsansvarlig skal tilgjengeliggjøre avregningsdata, inkludert informasjon om det totale forbruket og produksjonen i nettavregningsområdet for foregående døgn for nettselskapet, og andelene for den enkelte balanseansvarlige og kraftleverandør. Informasjonen skal gjøres tilgjengelig i Elhub innen kl. 09.00 første kalenderdag etter hvert driftsdøgn.</article></article> <article class="defaultP" margin-top="true">§ 6-9, § 6-10 og § 6-11 skal oppheves.</article> <article class="defaultP" margin-top="true">§ 6-12 skal lyde:</article><article class="futureLegalArticle" data-name="§6-12" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 6-12</span>. <span class="legalArticleTitle">Avviksoppgjør</span></span><article class="legalP" id="kapittel-1-foreslåttparagraf-18-ledd-1">Avregningsansvarlig skal gjennomføre et økonomisk oppgjør mellom kraftleverandører for å rette opp avviket som oppstår mellom måleverdiene som inngikk i regulerkraftoppgjøret, og måleverdier mottatt etter fristen for regulerkraftoppgjøret.</article><article class="legalP" id="kapittel-1-foreslåttparagraf-18-ledd-2">Avregningsansvarlig skal føre en konto for hver kraftleverandør. Kontoen skal oppdateres etter korreksjon av måleverdier med et verdsatt avvik mellom tidligere avregnede måleverdier og de korrigerte måleverdiene. Kontoen skal gjøres opp månedlig.</article><article class="legalP" id="kapittel-1-foreslåttparagraf-18-ledd-3">For profilavregnede målepunkt skal avviket verdsettes etter områdeprisen i døgnmarkedet. For intervallavregnede målepunkt skal avviket verdsettes etter ubalanseprisen.</article><article class="legalP" id="kapittel-1-foreslåttparagraf-18-ledd-4">Avregningsansvarlig skal sende melding til hver enkelt kraftleverandør med avviksoppgjøret. Meldingen skal gjøre kraftleverandøren kjent med sine betalingsforpliktelser og tilgodehavender, og grunnlaget for disse, innen tre virkedager etter oppgjort konto.</article></article> <article class="defaultP" margin-top="true">§ 6-13 skal oppheves.</article> <article class="defaultP" margin-top="true">§ 6-14 skal lyde:</article><article class="futureLegalArticle" data-name="§6-14" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 6-14</span>. <span class="legalArticleTitle">Asymmetrisk oppgjør for nettselskap</span></span><article class="legalP" id="kapittel-1-foreslåttparagraf-19-ledd-1">Nettselskapet har ikke rett til oppgjør fra sluttbruker eller kraftleverandør dersom korreksjon av måleverdier for målepunkter med intervallavregning foretas senere enn seks måneder etter driftsdøgnet.</article></article> <article class="defaultP" margin-top="true">§ 6-15 skal lyde:</article><article class="futureLegalArticle" data-name="§6-15" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 6-15</span>. <span class="legalArticleTitle">Tilgang til måleverdier i Elhub</span></span><article class="legalP" id="kapittel-1-foreslåttparagraf-20-ledd-1">Alle måleverdier skal være tilgjengelige i Elhub for elhubbrukere med fullmakt fra sluttbruker innen kl. 09.00 første kalenderdag etter driftsdøgnet.</article><article class="legalP" id="kapittel-1-foreslåttparagraf-20-ledd-2">Reguleringsmyndigheten for energi kan pålegge avregningsansvarlig å kontrollere at fullmakt om tilgang til måleverdiene i Elhub foreligger før elhubbrukere gis tilgang.</article><article class="legalP" id="kapittel-1-foreslåttparagraf-20-ledd-3">Stipulerte uttak, jf. § 6-6, skal straks være tilgjengelig i Elhub for elhubbrukere.</article><article class="legalP" id="kapittel-1-foreslåttparagraf-20-ledd-4">Forventet årlig uttak, jf. § 3-11, skal være tilgjengelig i Elhub for elhubbrukere.</article><article class="legalP" id="kapittel-1-foreslåttparagraf-20-ledd-5">Kraftleverandører skal ha tilgang i Elhub til samlet forbruk per intervall for alle sine kunder i det aktuelle nettområdet innen kl. 09.00 første kalenderdag etter hvert driftsdøgn.</article><article class="legalP" id="kapittel-1-foreslåttparagraf-20-ledd-6">Avregningsansvarlig skal gi sluttbruker elektronisk tilgang til egne kundeopplysninger og måleverdier i Elhub.</article></article> <article class="defaultP" margin-top="true">§ 6-16 skal lyde:</article><article class="futureLegalArticle" data-name="§6-16" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 6-16</span>. <span class="legalArticleTitle">Lagring av måleverdier i Elhub</span></span><article class="legalP" id="kapittel-1-foreslåttparagraf-21-ledd-1">Avregningsansvarlig skal lagre alle måleverdier i tre år for alle målepunkt.</article><article class="legalP" id="kapittel-1-foreslåttparagraf-21-ledd-2">Avregningsansvarlig skal lagre avleste målerstander og periodevolum som benyttes til å stipulere uttaket i tre år for alle målepunkt.</article><article class="legalP" id="kapittel-1-foreslåttparagraf-21-ledd-3">Med samtykke fra sluttbruker kan avregningsansvarlig lagre måleverdier lengre enn tre år.</article></article> <article class="defaultP" margin-top="true">Overskriften til § 7-1a skal lyde:</article><article class="futureLegalArticle" data-name="§7-1a" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 7-1a</span>. <span class="legalArticleTitle">Fakturering av forbrukere for nettjenester på bakgrunn av faktiske målinger</span></span></article> <article class="defaultP" margin-top="true">§ 7-1a annet ledd første punktum skal lyde:</article><article class="legalP" id="kapittel-1-ledd-10">Nettjenester til forbrukere skal faktureres etterskuddsvis minimum hver tredje måned på bakgrunn av avlesning, jf. § 3-3 annet ledd.</article> <article class="defaultP" margin-top="true">§ 7-1b femte ledd skal lyde:</article><article class="legalP" id="kapittel-1-ledd-11">For målepunkt hvor historikken ikke er tilgjengelig for kraftleverandøren, benyttes avregningsansvarliges estimat for fremtidig årlig forbruk i målepunktet, jf. § 3-11.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-22-2415/KAPITTEL_2"><h2 data-text-align="center">II</h2><article class="defaultP">I forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer gjøres følgende endringer:</article> <article class="defaultP" margin-top="true">§ 13-1 bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">målte og stipulerte timeverdier i Elhub skal benyttes til avregning av tariffer. Der timeverdier for uttak ikke er tilgjengelig skal nettselskapet stipulere timeverdier.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2023-12-22-2415/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i forskrift 11. mars 1999 nr. 301 om måling, avregning, fakturering av nettjenester og elektrisk energi, nettselskapets nøytralitet mv. trer i kraft 22. januar 2024, med unntak av endringene i § 3-11 og opphevelsen av § 6-11 som trer i kraft 1. august 2024.</article><article class="legalP" id="kapittel-3-ledd-2">Endringene i forskrift 11. mars 1999 nr. 302 om økonomisk og teknisk rapportering, inntektsramme for nettvirksomheten og tariffer trer i kraft 22. januar 2024.</article></section></main></body></html>