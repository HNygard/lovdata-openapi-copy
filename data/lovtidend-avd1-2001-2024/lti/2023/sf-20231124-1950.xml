<!DOCTYPE html><html lang="nb"><head><title>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-24-1950</dd><dt class="dokid">DokumentID</dt><dd class="dokid">LTI/forskrift/2023-11-24-1950</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vegdirektoratet</li></ul></dd><dt class="dateInForce">I kraft fra</dt><dd class="dateInForce">2023-12-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-03-18-260</li></ul></dd><dt class="basedOn">Hjemmel</dt><dd class="basedOn"><ul><li>lov/1965-06-18-4/§5</li><li>lov/1965-06-18-4/§8</li><li>lov/1965-06-18-4/§37</li><li>lov/1967-02-10/§28</li><li>forskrift/2016-06-10-612</li><li>forskrift/1986-03-21-747/§1</li></ul></dd><dt class="dateOfPublication">Kunngjort</dt><dd class="dateOfPublication">2023-12-05 14:25</dd><dt class="journalNumber">Journalnummer</dt><dd class="journalNumber">2023-1289</dd><dt class="titleShort">Korttittel</dt><dd class="titleShort">Endr. i parkeringsforskriften</dd><dt class="title">Tittel</dt><dd class="title">Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Vegdirektoratet 24. november 2023 med hjemmel i lov 18. juni 1965 nr. 4 om vegtrafikk (vegtrafikkloven) § 5, § 8, § 37, lov 10. februar 1967 om behandlingsmåten i forvaltningssaker (forvaltningsloven) § 28 tredje ledd, forskrift 21. mars 1986 nr. 747 om kjørende og gående trafikk (trafikkregler) § 1 første ledd bokstav k og delegeringsvedtak 10. juni 2016 nr. 612.</dd><dt class="refid">RefID</dt><dd class="refid">forskrift/2023-11-24-1950</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)<ul class="tocSubUl"><li>I<ul class="tocSubUl"><li>§ 37. Betalingsansvar og kontrollsanksjonens lovlighet</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-11-24-1950" id="dokument"><h1>Forskrift om endring i forskrift om vilkårsparkering for allmennheten og håndheving av private parkeringsreguleringer (parkeringsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-11-24-1950/KAPITTEL_1"><h2 data-text-align="center">I</h2><article class="defaultP">I forskrift 18. mars 2016 nr. 260 om vilkårsparkering for allmennheten og håndheving av private parkeringsreguleringer (parkeringsforskriften) gjøres følgende endringer:</article> <article class="defaultP" margin-top="true">§ 2 Definisjoner skal lyde:</article><article class="legalP" id="kapittel-1-ledd-1">I denne forskriften forstås med:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Vilkårsparkering:</i> parkering mot betaling, med tidsbegrensning med eller uten dokumentasjonsplikt, på oppstillingsvilkår, med krav om parkeringstillatelse for forflytningshemmede eller på andre vilkår.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Parkering:</i> Enhver hensetting av kjøretøy, selv om føreren ikke forlater det. Unntatt er kortest mulig stans for av- eller påstigning eller av- eller pålessing, jf. forskrift om kjørende og gående trafikk § 1 bokstav k.</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Avgiftsbelagt kommunal parkeringsplass:</i> parkeringsplass som driftes og håndheves av en kommune eller heleide kommunale selskaper, hvor det tilbys vilkårsparkering mot betaling. Unntatt er tilfeller der kommunen eller heleid kommunalt selskap har inngått skriftlig avtale om å håndheve for private på et område utenfor den offentlige ferdselsåren hvor det er åpenbart at plassen likevel driftes av private. Statens vegvesen avgjør i tvilstilfelle om en avgiftsbelagt parkeringsplass er kommunal.</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>Håndheving:</i> både ileggelse av kontrollsanksjoner og beslutning om fjerning av kjøretøy jf. § 38 og § 42.</article></article></li><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>Ladbar motorvogn:</i> motorvogn som helt eller delvis drives frem av elektrisk motor og som har batterier som kan lades direkte fra strømnettet.</article></article></li><li data-li-identifier="f." data-name="f."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1"><i>Private skilt:</i> skilt som ikke er regulert i skiltforskriften eller denne forskriften med vedlegg.</article></article></li><li data-li-identifier="g." data-name="g."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1"><i>Offentlig ferdselsåre:</i> Ferdselsdelen av offentlig veg, beregnet på trafikk med motorvogn, med integrerte arealer som kantsteinsparkering og lignende.</article></article></li></ul></article> <article class="defaultP" margin-top="true">§ 3 Virkeområde skal lyde:</article><article class="legalP" id="kapittel-1-ledd-2">Denne forskriften gjelder for vilkårsparkering av motorvogn eller tilhenger til motorvogn (heretter kun omtalt som «motorvogn») på veg åpen for alminnelig ferdsel. Forskriften gjelder likevel ikke for liten elektrisk motorvogn.</article><article class="legalP" id="kapittel-1-ledd-3">Forskriften gjelder ikke for parkering reservert for særskilte grupper på områder som er fysisk avgrenset ved bom, kjetting eller annen måte. Forskriften gjelder heller ikke parkering reservert for særskilte grupper på områder som ikke er fysisk avstengt og det ved privat skilting i samsvar med § 26 fremgår at parkering ikke tilbys allmenheten. Dersom det ilegges kontrollsanksjoner på slike steder gjelder likevel kravene i kapittel 3 (personell), kapittel 8 (sanksjon) og kapittel 9 (klage). Dersom det kun forestås fjerning jf. § 38 eller § 42 gjelder bare kravene i kapittel 8 og 9.</article><article class="legalP" id="kapittel-1-ledd-4">Denne forskrift kapittel 3, 8 og 9 gjelder også for håndheving av parkeringsrestriksjoner på og langs privat veg og utenfor veg. Dersom det på stedet kun forestås fjerning gjelder bare kravene i kapittel 8 og 9.</article><article class="legalP" id="kapittel-1-ledd-5">Forskriften gjelder ikke midlertidig tilbud om parkering mot betaling der betalingen skjer til en fysisk person og det ikke ilegges sanksjoner. Forskriften gjelder heller ikke for områder med veiledende skilt og oppmerking som ikke håndheves. Statens vegvesen avgjør i tvilstilfelle om vilkårene er oppfylt.</article><article class="legalP" id="kapittel-1-ledd-6">Forskriften gjelder både virksomhet som tilbys av private og av forvaltningsorgan, jf. forvaltningsloven § 1.</article><article class="legalP" id="kapittel-1-ledd-7">Forskriften gjelder også for politiets håndheving av vilkårsparkering, som ikke er avgiftsparkering, med unntak av kapittel 2 og kapittel 3.</article><article class="legalP" id="kapittel-1-ledd-8">Forskriften gjelder ikke i kommuner eller på områder der eneste tilbud om vilkårsparkering er reserverte plasser for forflytningshemmede og hvor kommunen ikke har fått delegert håndhevingsmyndighet. Dersom private håndhever på slike steder gjelder likevel kravene i kapittel 3 (personell), kapittel 8 (sanksjon) og kapittel 9 (klage). Dersom det er politiet som håndhever, gjelder kun kapittel 8 og 9.</article> <article class="defaultP" margin-top="true">§ 7 Særskilt om vilkårsparkering på offentlig ferdselsåre tredje ledd skal lyde:</article><article class="legalP" id="kapittel-1-ledd-9">Dersom kommunen overlater håndheving av vilkårsparkering på offentlig ferdselsåre til andre kommuner eller heleide kommunale selskaper, skal kommunen sikre at behovet for trafikkstyring ivaretas. Dette innebærer blant annet at kommunen, skilt- og vegmyndigheten skal ha tilstrekkelig rett og plikt til trafikkstyring.</article> <article class="defaultP" margin-top="true">§ 9 Krav til opplæring skal lyde:</article><article class="legalP" id="kapittel-1-ledd-10">Den som skal utføre kontrolltjeneste med vilkårsparkering må ha gjennomført og bestått godkjent opplæring. Opplæringen skal til sammen ha en varighet på minst 70 skoletimer og bestå av:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">en innledende teoretisk del og praksisopplæring i kontrolltjeneste på til sammen minst 30 skoletimer og med avsluttende prøve,</article></article></li><li data-li-identifier="b." data-name="b."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">praksisopplæring og oppsummerende teorikurs på minst 30 skoletimer og med avsluttende prøve og</article></article></li><li data-li-identifier="c." data-name="c."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">bestått regodkjenningsprøve hvert femte år.</article></article></li></ul></article><article class="legalP" id="kapittel-1-ledd-11">Opplæringen i første ledd bokstav a) skal inneholde generell teoretisk opplæring i vilkårsparkeringsregler, virksomhetens rutiner, innføring i uniformbruk og opptreden i tjeneste.</article><article class="legalP" id="kapittel-1-ledd-12">Opplæringen i første ledd bokstav b) skal inneholde teoretisk opplæring i formålet med parkeringsvirksomheten, forholdet til vaktvirksomhet, helse-, miljø- og sikkerhetsarbeid, uniformbruk, rettslige rammer for regulering av vilkårsparkering og fjerning av motorvogn, bevis, sanksjonering, etikk, kommunikasjon og kundebehandling.</article><article class="legalP" id="kapittel-1-ledd-13">Praksisopplæringen i første ledd a) og b) skal skje gjennom praktisk arbeidsutførelse med veileder med tilstrekkelig kompetanse.</article><article class="legalP" id="kapittel-1-ledd-14">Etter endt opplæring skal den som skal utføre kontrolltjeneste vise evne til å arbeide i samsvar med lover, forskrifter og avtaler og til å ta gode etiske og skjønnsmessige avgjørelser.</article><article class="legalP" id="kapittel-1-ledd-15">Kontrolltjeneste kan utføres uten å ha gjennomført opplæring i første ledd bokstav b), dersom prøve etter første ledd bokstav a) er bestått og virksomheten på annen måte sikrer at utførelsen skjer i samsvar med reglene. Opplæringen må i alle tilfeller være gjennomført og bestått innen ett år etter ansettelse. Statens vegvesen kan i særlige tilfeller forlenge denne perioden med inntil 6 måneder. Kravene gjelder også for vikarer og midlertidig ansatte.</article><article class="legalP" id="kapittel-1-ledd-16">Regodkjenningsprøve kan kun avlegges hos virksomhet som ikke har begrensninger i sin godkjenning slik at opplæring kan tilbys alle, ikke bare egne ansatte. Regodkjenningsprøven kan ikke avlegges hos den virksomhet man er ansatt i.</article><article class="legalP" id="kapittel-1-ledd-17">Opplæring skal baseres på undervisningsplan og prøveordning, herunder avsluttende prøve og regodkjenningsprøve, godkjent av Statens vegvesen, som også kan fastsette gebyr for slike godkjenninger. Tilrettelagt skriftlig eller muntlig prøve kan tillates der kandidaten har lese- og skrivevansker. Statens vegvesen kan stille nærmere krav til undervisningsplan og gjennomføring av prøve.</article><article class="legalP" id="kapittel-1-ledd-18">Opplæringspersonell skal ha tilstrekkelig faglig opplæringskompetanse for å sikre tilfredsstillende kvalitet i opplæringen. Vegdirektoratet kan stille krav til faglig opplæringskompetanse.</article> <article class="defaultP" margin-top="true">§ 11 Uniformering skal lyde:</article><article class="legalP" id="kapittel-1-ledd-19">Den som utfører kontrolltjeneste med vilkårsparkering, skal bære uniform. Uniformen må ikke kunne forveksles med politiets, forsvarets, tollvesenets eller Statens vegvesens uniformer. Det skal fremgå av uniformen om personen er godkjent kontrollør med vilkårsparkering eller er under opplæring. Uniformen skal være tydelig merket med virksomhetsnavn og ordet «parkeringsvakt», «parkeringsbetjent», «trafikkbetjent», «bybetjent» eller «parkeringskontrollør» på brystet.</article> <article class="defaultP" margin-top="true">§ 12 Legitimasjonskort annet ledd, bokstav e) skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">utløpsdato</article></article></li></ul></article> <article class="defaultP" margin-top="true">§ 12 Legitimasjonskort fjerde ledd skal lyde:</article><article class="legalP" id="kapittel-1-ledd-20">Kortet skal ha gyldighet på inntil fem år fra fullført og bestått opplæring eller siste regodkjenning. Ved endringer i opplysningene på kortet skal det utstedes nytt kort.</article> <article class="defaultP" margin-top="true">§ 14 Melding – bestemmelsen oppheves.</article> <article class="defaultP" margin-top="true">§ 16 Krav til det enkelte parkeringsområde skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-20-punkt-1"><article class="legalP" id="kapittel-1-ledd-20-punkt-1-ledd-1">Før virksomheten kan tilby vilkårsparkering regulert med skilt som vist i denne forskrift, skal skiltplan og tilleggsinformasjon for det enkelte parkeringsområde være registrert i sentralt elektronisk register. Dersom dette ikke er gjort, kan det ikke håndheves.</article><article class="legalP" id="kapittel-1-ledd-20-punkt-1-ledd-2">Området skal være skiltet i tråd med skiltplanen. Virksomheten har ansvaret for å utarbeide og registrere slik skiltplan. Skiltplanen skal inneholde kart over parkeringsområdets utforming, vise totalt antall plasser og plassering av skilt og betalingsautomater. Tilleggsinformasjonen skal oppsummere tallmaterialet fra skiltplanen og inneholde en vurdering fra virksomheten i henhold til § 62. Opplysningene skal gis ved utfylling av skjema for tilleggsinformasjon. Vegdirektoratet kan stille nærmere krav til skiltplan.</article><article class="legalP" id="kapittel-1-ledd-20-punkt-1-ledd-3">Alle endringer i skiltplanen med tilleggsinformasjon skal registreres i sentralt elektronisk register med angivelse av når endringen trer i kraft. Før endringer i skiltplanen er meldt inn i registeret, kan endringene ikke håndheves. Innmeldingskravet gjelder likevel ikke for nødvendige reguleringsendringer på inntil 48 timer og heller ikke for midlertidige endringer som følge av akutte hendelser.</article></article></li><li data-li-identifier="b." data-name="b."><article class="listArticle" id="kapittel-1-ledd-20-punkt-2"><article class="legalP" id="kapittel-1-ledd-20-punkt-2-ledd-1">Vilkårsparkering vist med skiltforskriftskilt skal følge reglene om skiltvedtak, jf. skiltforskriften § 28, jf. § 36. Vilkårsparkering vist med skiltforskriftskilt kan håndheves når vedtak er fattet og skilt er satt opp og avdekket jf. skiltforskriften § 2 nr. 1. Virksomhetene skal likevel registrere skiltplan i sentralt elektronisk register slik som omtalt i denne bestemmelsens andre ledd. Kravet om innmelding av skiltplan gjelder også for arbeid på offentlig veg som følger reglene i skiltforskriften kap. 14, så lenge arbeidet ikke faller inn under denne bestemmelsens tredje ledd, siste punktum (midlertidige endringer mv). Virksomhetene er ved slik arbeid likevel fritatt fra plikten til fortløpende oppdatering av endringer i skiltplan med tilleggsinformasjon.</article></article></li></ul></article><article class="legalP" id="kapittel-1-ledd-21">Virksomhetene bærer selv kostnader ved utforming av skiltplan, produksjon og oppsetting av skilt.</article> <article class="defaultP" margin-top="true">§ 22 Skilting første ledd skal lyde:</article><article class="legalP" id="kapittel-1-ledd-22">Regulering av vilkårsparkering skal gjøres ved bruk av skilt som angitt i vedlegg 1. Skilt som er vist i vedlegg 1 er å anse som offentlige skilt.</article> <article class="defaultP" margin-top="true">§ 24 Plassering av motorvogn og dokumentasjon på tidsbegrenset parkering første ledd skal lyde:</article><article class="legalP" id="kapittel-1-ledd-23">Motorvognen skal plasseres som anvist ved skilt eller oppmerking, og innenfor oppmerket felt der dette finnes. Motorvognen skal parkeres i feltets lengderetning. Elektriske og hydrogendrevne motorvogner kan likevel på offentlig ferdselsåre parkere på tvers av oppmerket felt, dersom alle hjulene er innenfor feltet og overhenget ut fra feltet ikke overstiger 40 cm. På disse vilkår kan flere slike motorvogner parkere i samme felt. Også flere motorsykler eller mopeder kan parkeres i samme felt. Oppmerking har ikke selvstendig parkeringsregulerende betydning og kan kun håndheves i tilknytning til regulering angitt ved skilt.</article> <article class="defaultP" margin-top="true">§ 24 Plassering av motorvogn og dokumentasjon på tidsbegrenset parkering tredje ledd skal lyde:</article><article class="legalP" id="kapittel-1-ledd-24">Registrering eller trekk av billett for å dokumentere tidsbegrenset parkering skal skje umiddelbart etter parkering. Dersom det er stilt krav om billett fra parkeringsautomat som angir tidspunkt for når gratisparkeringen utløper, skal billetten plasseres godt synlig bak frontruten. Har motorvognen ikke frontrute plasseres kvitteringen på et annet godt synlig sted.</article> <article class="defaultP" margin-top="true">§ 27 Parkeringstillatelse skal lyde:</article><article class="legalP" id="kapittel-1-ledd-25">Parkering på eller langs offentlig veg skal som utgangspunkt være tilgjengelig for allmennheten. Kommunen kan likevel utstede tillatelse til parkering for bestemte motorvogner og grupper eller for personer med behov for særskilt parkeringsadgang på kommunale vilkårsparkeringsplasser. Skiltmyndigheten avgjør om, og i hvilket omfang, slike parkeringsplasser skal opprettes. Kommunen må ovenfor skiltmyndigheten begrunne det særskilte behovet for slik parkeringsadgang.</article><article class="legalP" id="kapittel-1-ledd-26">Det må fremgå av skilt på stedet hvem reservasjonen gjelder for. Dersom det ikke kan framgå konkret av skiltet hvem reservasjonen gjelder, skal underskilt «Med særskilt tillatelse» benyttes. Da må kommunen utstede særskilt tillatelse, jf. § 30. Det er kun en bestemt kommunal instans som kan utstede slike tillatelser.</article> <article class="defaultP" margin-top="true">§ 29 Boligsoneparkering skal lyde:</article><article class="legalP" id="kapittel-1-ledd-27">Kommunen kan i nærmere avgrensede områder på kommunale vilkårsparkeringsplasser, etter behovsprøving, reservere parkering for parkerende bosatt i området eller for andre med særlig behov for slik parkering.</article><article class="legalP" id="kapittel-1-ledd-28">Innføring av boligsoneparkering skjer ved særskilt lokal forskrift. Forskriften skal fastsette på hvilke vilkår man får tildelt boligsoneparkering. Den lokale forskriften skal kunngjøres i Norsk Lovtidend avdeling II.</article><article class="legalP" id="kapittel-1-ledd-29">Slik forskrift kan ikke innsnevre beboernes adgang til å kunne parkere i det området de bor, ved at kommunen begrenser adgangen til kun å gjelde bestemt(e) kjøretøygruppe(r). Slike begrensninger kan kun skje ved hjelp av offentlige skilt fastsatt av skiltmyndigheten. Forskriften kan heller ikke begrense adgangen til boligsoneparkering til å kun gjelde registrert eier av kjøretøy. Det er tilstrekkelig at det forefinnes nødvendig dokumentasjon på at søker disponerer kjøretøy og at vedkommende bor eller har tilhold i sonen.</article> <article class="defaultP" margin-top="true">§ 31 Generelt om betaling skal lyde:</article><article class="legalP" id="kapittel-1-ledd-30">Der det tilbys vilkårsparkering for allmennheten mot betaling skal det være mulig å betale på forskudd og på etterskudd. I tilfeller hvor det foreligger særlig tungtveiende grunner kan Statens vegvesen gjøre unntak fra dette kravet.</article><article class="legalP" id="kapittel-1-ledd-31">Betaling og/eller registrering skal skje umiddelbart etter parkering. Eventuell kvittering for betalt parkering skal, om ikke annet fremgår av kvitteringen, plasseres godt synlig bak frontruten. Har motorvognen ikke frontrute plasseres kvitteringen på et annet godt synlig sted.</article><article class="legalP" id="kapittel-1-ledd-32">Det er brukerens ansvar å påse at man betaler for riktig kjøretøy, herunder at man taster rett kjennemerke ved betalingen. Ved elektronisk betaling/registrering må brukeren gis mulighet til å kontrollere at vedkommende har tastet korrekt kjennemerke før betaling/registrering bekreftes.</article><article class="legalP" id="kapittel-1-ledd-33">Der det tilbys vilkårsparkering mot betaling skal betalingssystemet utformes mest mulig brukervennlig. Betalingsløsningen skal være universelt utformet i samsvar med § 32.</article> <article class="defaultP" margin-top="true">§ 32 Universelt utformet betalingsløsning skal lyde:</article><article class="legalP" id="kapittel-1-ledd-34">Der det tilbys vilkårsparkering til allmennheten mot betaling skal det tilbys en universelt utformet betalingsautomat og en betalingsløsning som ikke forutsetter bruk av automat eller annen fysisk innretning på parkeringsstedet, men som den parkerende ved hjelp av mobiltelefon eller annen teknologi kan betjene fra motorvognen.</article><article class="legalP" id="kapittel-1-ledd-35">Med universelt utformet betalingsautomat menes en automat som har hinderfri og tilstrekkelig adkomstareal, god generell brukbarhet på betjenings- og lesepanel, samt hensiktsmessig betjeningshøyde. Automat som oppfyller kravene i Statens vegvesens håndbok V 129 punkt 11.2 og 11.3 skal anses som en slik universelt utformet betalingsautomat.</article><article class="legalP" id="kapittel-1-ledd-36">Kravet til universelt utformet betalingsautomat gjelder likevel ikke der det ellers er automat som sikrer likeverdig tilgjengelighet til parkeringstilbudet.</article><article class="legalP" id="kapittel-1-ledd-37">Vegdirektoratet kan fastsette nærmere bestemmelser om hva som anses som en universelt utformet betalingsløsning.</article> <article class="defaultP" margin-top="true">§ 36 andre ledd skal lyde:</article><article class="legalP" id="kapittel-1-ledd-38">For brudd på dokumentasjonsplikt ved tidsbegrenset gratisparkering er satsen kr 330.</article> <article class="defaultP" margin-top="true">§ 37 skal lyde:</article><article class="futureLegalArticle" data-name="§37" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 37</span>. <span class="legalArticleTitle">Betalingsansvar og kontrollsanksjonens lovlighet</span></span><ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-punkt-1"><article class="legalP" id="kapittel-1-foreslåttparagraf-1-punkt-1-ledd-1">Kontrollsanksjon skal ilegges fører av motorvognen på stedet. Dersom føreren er en annen enn den som var registrert som eier ved tidspunktet for overtredelsen, er de solidarisk ansvarlig for betalingen, med mindre motorvognen var fratatt eieren ved et lovbrudd med en strafferamme på mer enn ett år. Der føreren er kjent, må føreren først kreves for beløpet. Dersom kontrollsanksjon ikke er betalt 30 dager etter at betalingsoppfordring er sendt fører, kan beløpet kreves inn fra registrert eier av motorvognen.</article><article class="legalP" id="kapittel-1-foreslåttparagraf-1-punkt-1-ledd-2">Solidaransvaret etter første ledd omfatter også kostnader ved fjerning og oppbevaring av motorvogn.</article><article class="legalP" id="kapittel-1-foreslåttparagraf-1-punkt-1-ledd-3">Blanketten for sanksjonen skal normalt festes på motorvognen sammen med nødvendig informasjon om innbetaling eller leveres føreren. I særlige tilfeller kan den likevel sendes fører eller eier i posten.</article><article class="legalP" id="kapittel-1-foreslåttparagraf-1-punkt-1-ledd-4">Betalingsfrist for ilagt kontrollsanksjon skal være minst tre uker etter ileggelse av denne. For fristberegningen gjelder forvaltningsloven § 30 annet ledd tilsvarende. Dersom kontrollsanksjonen ikke betales innen fristen, kan den inndrives som et alminnelig pengekrav. Det kan ikke tas særskilte gebyr for inndriving av kontrollsanksjon, utover det som eventuelt måtte følge av annen lovgivning.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-punkt-2"><article class="legalP" id="kapittel-1-foreslåttparagraf-1-punkt-2-ledd-1">Blanketten skal, for at sanksjonen skal anses lovlig ilagt, inneholde informasjon om: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-punkt-2-ledd-1-punkt-1-ledd-1">hvordan man kan kontakte virksomheten som har ilagt kontrollsanksjonen</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-punkt-2-ledd-1-punkt-2-ledd-1">det faktiske og rettslige grunnlaget for sanksjonen, herunder blant annet hvilken bestemmelse som er overtrådt, sted og tidspunkt for overtredelsen og korrekt kjennemerke for det ilagte kjøretøyet</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-punkt-2-ledd-1-punkt-3-ledd-1">klagerett og klagefrist og at bestridte krav, forutsatt at fristene for klage i kapittel 9 er overholdt, ikke kan sendes til inkasso før kravets rettmessighet er endelig avgjort.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-punkt-2-ledd-1-punkt-4"><article class="legalP" id="kapittel-1-foreslåttparagraf-1-punkt-2-ledd-1-punkt-4-ledd-1">at klageretten gjelder uavhengig av om klager har bistand fra advokat eller lignende.</article></article></li></ul></article><article class="legalP" id="kapittel-1-foreslåttparagraf-1-punkt-2-ledd-2">Dersom nr. 1–4 i denne bestemmelsen ikke er ivaretatt, skal sanksjonen oppheves.</article></article></li></ul></article> <article class="defaultP" margin-top="true">§ 45 Klagerett til parkeringsklagenemnda, nemndas kompetanse og litispendensvirkninger skal lyde:</article><article class="legalP" id="kapittel-1-ledd-39">Eier og fører av motorvogn som ikke har fått fullt medhold i sin klage etter § 44 innen åtte uker etter at klagen er mottatt av virksomheten, har rett til å klage saken inn for parkeringsklagenemnda. Dersom klager ikke har mottatt foreløpig svar innen tre uker, gjelder klageretten fra dette tidspunkt.</article><article class="legalP" id="kapittel-1-ledd-40">Klagen må fremsettes skriftlig for parkeringsklagenemndas sekretariat. Klagen må fremsettes innen ett år etter den dato det er klaget til virksomheten. Den ilagte sanksjonen må likevel betales dersom det ikke klages til parkeringsklagenemnda innen tre uker etter at vedkommende har klagemulighet etter førsteledd.</article><article class="legalP" id="kapittel-1-ledd-41">Tas klagen under behandling, kan klageinstansen prøve alle sider av saken og herunder ta hensyn til nye omstendigheter. Den skal vurdere de synspunkter som klageren kommer med, og kan også ta opp forhold som ikke er berørt av klager.</article><article class="legalP" id="kapittel-1-ledd-42">Enhver virksomhet som ilegger kontrollsanksjon etter § 36, eller som fjerner eller får fjernet motorvogn etter § 38, er underlagt parkeringsklagenemndas kompetanse. Dette gjelder også der virksomheter eller personer ilegger sanksjoner etter § 3 annet ledd eller håndhever parkeringsrestriksjoner etter § 3 tredje ledd. Med håndheving av parkeringsrestriksjoner menes her også fjerning med hjemmel i § 42.</article><article class="legalP" id="kapittel-1-ledd-43">Så lenge en tvist er til behandling i nemnda, kan ikke en part bringe den inn til behandling for de alminnelige domstolene. Er søksmål reist ved de alminnelige domstoler og en part ønsker tvisten avgjort av parkeringsklagenemnda, kan vedkommende domstol stanse den videre behandling inntil parkeringsklagenemndas vedtak foreligger.</article><article class="legalP" id="kapittel-1-ledd-44">Fristene i denne paragraf beregnes i samsvar med forvaltningsloven § 29 og § 30.</article> <article class="defaultP" margin-top="true">§ 52 Nemndas avgjørelse skal lyde:</article><article class="legalP" id="kapittel-1-ledd-45">Nemnda skal avgjøre klagen på grunnlag av de til enhver tid gjeldende lover, forskrifter og vilkår på det enkelte parkeringsområde. Nemnda kan helt eller delvis sette til side kontrollsanksjon dersom det vil virke urimelig eller være i strid med god forretningsskikk å opprettholde den. Dersom ilagt kontrollsanksjon er betalt, jf. forskriften § 45 annet ledd annet punktum, og klager gis helt eller delvis medhold, skal nemnda også kreve at sanksjonen helt eller delvis betales tilbake.</article><article class="legalP" id="kapittel-1-ledd-46">Nemndas avgjørelse skal være skriftlig og begrunnet. Det skal opplyses om avgjørelsen er enstemmig, og hvilke medlemmer som eventuelt er uenige. Mindretallets standpunkt skal også begrunnes.</article><article class="legalP" id="kapittel-1-ledd-47">Nemnda kan avgi generelle uttalelser som er foranlediget av tilbakevendende problemstillinger i konkrete saker.</article><article class="legalP" id="kapittel-1-ledd-48">Nemnda kan omgjøre sin egen avgjørelse uten at det er påklaget dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-48-punkt-1"><article class="legalP" id="kapittel-1-ledd-48-punkt-1-ledd-1">endringen ikke er til skade for noen som avgjørelsen retter seg mot eller direkte tilgodeser eller</article></article></li><li data-li-identifier="b." data-name="b."><article class="listArticle" id="kapittel-1-ledd-48-punkt-2"><article class="legalP" id="kapittel-1-ledd-48-punkt-2-ledd-1">underretning om avgjørelsen ikke er kommet fram til vedkommende og avgjørelsen heller ikke er offentlig kunngjort, eller</article></article></li><li data-li-identifier="c." data-name="c."><article class="listArticle" id="kapittel-1-ledd-48-punkt-3"><article class="legalP" id="kapittel-1-ledd-48-punkt-3-ledd-1">avgjørelsen er fattet med grunnlag i åpenbare feil som har hatt avgjørende betydning for sakens utfall.</article></article></li></ul></article><article class="legalP" id="kapittel-1-ledd-49">Dersom avgjørelsen blir omgjort til gunst for virksomheten, faller kravet om å betale sats for tapt eller trukket sak som omtalt i denne forskrifts § 58 andre ledd bort.</article><article class="legalP" id="kapittel-1-ledd-50">Nemnda kan i spesielle tilfeller der klager skriftlig har krevet dekning av nødvendige saksomkostninger, pålegge den innklagede virksomheten å dekke dette. Helt unntaksvis kan klageren pålegges å dekke nødvendige sakskostnader for virksomheten.</article><article class="legalP" id="kapittel-1-ledd-51">Nemndas avgjørelser skal forkynnes for partene innen to uker etter at saken er endelig behandlet og avgjort.</article><article class="legalP" id="kapittel-1-ledd-52">Nemndas avgjørelser kan ikke påklages. Sak som nemnda har realitetsbehandlet kan innen fire uker etter at avgjørelsen er forkynt bringes inn for tingretten ved stevning. Dersom sak ikke er reist, har nemndas vedtak samme virkning som rettskraftig dom. Ved oversittelse av fristen kan nemnda etter reglene i forvaltningsloven § 31 vedta at saken tas til behandling i tingretten. Vedtaket om fristoversittelsen kan ankes til tingretten.</article> <article class="defaultP" margin-top="true">§ 56 Gjenopptakelse nytt annet ledd skal lyde:</article><article class="legalP" id="kapittel-1-ledd-53">En avsluttet sak kan gjenopptas dersom en av partene fremlegger nye opplysninger som nemnda antar ville hatt betydning for utfallet av den tidligere behandlingen dersom de hadde vært kjent. Dette gjelder ikke dersom den part som krever gjenopptagelse kan bebreides for ikke å ha lagt frem opplysningene ved den opprinnelige behandlingen.</article><article class="legalP" id="kapittel-1-ledd-54">Parkeringsklagenemnda kan avvise begjæringen om gjenopptakelse uten videre behandling dersom det er åpenbart at denne ikke vil føre frem.</article> <article class="defaultP" margin-top="true">Vedlegg 1, punkt 2.2 nytt siste ledd skal lyde:</article><article class="legalP" id="kapittel-1-ledd-55">Rene parkerings- eller stanseforbud anses ikke som vilkårsparkering, jf. § 2 a. For vilkårsparkering gitt med skilt som vist i denne forskrift (vedlegg 1-skilt) kan virksomheten likevel benytte skilt med parkerings- eller stanseforbud i sammenheng med at det tilbys vilkårsparkering. Dersom private virksomheter eller grunneiere ønsker å skilte med rene stanse- og parkeringsforbud, uten å samtidig tilby vilkårsparkering, må dette reguleres med private skilt. Eventuell håndheving av slike private skilt med stanse- eller parkeringsforbud omfattes av parkeringsforskriften § 3 tredje ledd, slik at forskriftens kapittel 3, 8 og 9 kommer til anvendelse ved håndheving.</article> <article class="defaultP" margin-top="true">Vedlegg 1, punkt 5 skal lyde:</article><article class="marginIdArticle" id="kapittel-1-punkt-1"><span class="data-marginOriginalId">5.</span><span class="miscHeadline"><i>Nærmere bestemmelser</i></span></article><article class="marginIdArticle" id="kapittel-1-punkt-2"><span class="data-marginOriginalId">5.1</span><article class="legalP" id="kapittel-1-punkt-2-ledd-1">Skilt i punkt 1.2, 2.2, 3.2 og § 22 skal ha en størrelse, folieklasse og skriftstørrelse som gjør dem godt synlige og lesbare. Skilt 1P til 7P skal ha folieklasse 1. Ved behov for tydeligere skilting kan folieklasse 2 likevel brukes. Informasjonsskilt skal ha folieklasse 1, eller være godt belyst. Underskilt skal ha samme klasse som hovedskilt.</article></article><article class="marginIdArticle" id="kapittel-1-punkt-3"><span class="data-marginOriginalId">5.2</span><article class="legalP" id="kapittel-1-punkt-3-ledd-1">Skilt 1P «Parkering» skal minimum ha størrelse 400 x 400 mm (40 cm x 40 cm). Skilt 5P «Parkering forbudt» skal minimum ha en størrelse på 400 mm (40 cm) i diameter. Skilt 4P «Stans forbudt» skal ha størrelse på 600 mm (60 cm) i diameter.</article></article><article class="marginIdArticle" id="kapittel-1-punkt-4"><span class="data-marginOriginalId">5.3</span><article class="legalP" id="kapittel-1-punkt-4-ledd-1">Skilt 2P «Parkeringssone», 3P «Slutt på parkeringssone», 6P «Sone med parkeringsforbud» og 7P «Slutt på sone med parkeringsforbud», skal ha bredde lik 600 mm (60 cm) og høyde lik 800 mm (80 cm).</article></article><article class="marginIdArticle" id="kapittel-1-punkt-5"><span class="data-marginOriginalId">5.4</span><article class="legalP" id="kapittel-1-punkt-5-ledd-1">Skilt 5P og 4P skal i hovedsak formes som sirkulære skilt, slik som de er vist i vedlegg 1. Imidlertid kan skiltene likevel settes på en skiltplate, også med underskilt, forutsatt at det aktuelle skiltet er i riktig størrelse og symbolet har riktig utforming og størrelse. Skiltsymbolene kan også vises i miniatyr på underskilt. Dersom symbolene benyttes på en skiltplate, altså slik at de ikke er sirkulære, skal dette skiltet ikke ha bord, slik skilt 1P og soneskilt vist i parkeringsforskriften har.</article></article><article class="marginIdArticle" id="kapittel-1-punkt-6"><span class="data-marginOriginalId">5.5</span><article class="legalP" id="kapittel-1-punkt-6-ledd-1">Vegdirektoratet kan fastsette nærmere tekniske bestemmelser om krav til skiltets størrelse, folieklasse og skriftstørrelse og gi retningslinjer (normaler) for anvendelse, utforming og plassering av skilt og oppmerking som omtalt i denne forskrift.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-11-24-1950/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 4. desember 2023.</article></section></main></body></html>