<!DOCTYPE html><html lang="nb"><head><title>Forskrift om endring i forskrift om samordnet innkreving av avgift på fiskeeksport</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-31-124</dd><dt class="dokid">DokumentID</dt><dd class="dokid">LTI/forskrift/2023-01-31-124</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Handelspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2000-12-13-1253</li></ul></dd><dt class="basedOn">Hjemmel</dt><dd class="basedOn"><ul><li>lov/1990-04-27-9/§6</li><li>lov/2000-07-07-68/§2</li></ul></dd><dt class="dateOfPublication">Kunngjort</dt><dd class="dateOfPublication">2023-02-01 15:40</dd><dt class="journalNumber">Journalnummer</dt><dd class="journalNumber">2023-0111</dd><dt class="title">Tittel</dt><dd class="title">Forskrift om endring i forskrift om samordnet innkreving av avgift på fiskeeksport</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 31. januar 2023 med hjemmel i lov 27. april 1990 nr. 9 om regulering av eksporten av fisk og fiskevarer § 6 og lov 7. juli 2000 nr. 68 om avgift til forskning og utvikling i fiskeri- og havbruksnæringen § 2.</dd><dt class="refid">RefID</dt><dd class="refid">forskrift/2023-01-31-124</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om samordnet innkreving av avgift på fiskeeksport<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-31-124" id="dokument"><h1>Forskrift om endring i forskrift om samordnet innkreving av avgift på fiskeeksport</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-31-124/KAPITTEL_1"><h2 data-text-align="center">I</h2><article class="defaultP">I forskrift 13. desember 2000 nr. 1253 om samordnet innkreving av avgift på fiskeeksport gjøres følgende endringer:</article> <article class="defaultP" margin-top="true">§ 2, første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Avgiftssatsen skal utgjøre 0,3 pst. av avgiftsgrunnlaget for varer som omfattes av tolltariffens posisjon 03.09, 15.04 og 16.04, underposisjon 0511.91 samt varenummer 15.16.1012, 15.16.1020, 16.03.0020, 23.01.2010 og 23.01.2090.</article></article></li></ul></article> <article class="defaultP" margin-top="true">§ 2, annet ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Fisk og fiskevarer til Verdens matvareprogram.</article></article></li></ul></article> <article class="defaultP" margin-top="true">§ 2, annet ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Utenlandskfanget fisk og utenlandske fiskevarer som i henhold til gjeldende regelverk ikke har vært tollbehandlet inn i Norge og som transporteres direkte til utlandet eller fra tollager til utlandet.</article></article></li></ul></article> <article class="defaultP" margin-top="true">§ 3, første ledd skal lyde:</article><article class="legalP" id="kapittel-1-ledd-1">Tollmyndighetene er avgiftsmyndighet for eksportavgiften. Skattekontoret er innkrevingsmyndighet for eksportavgiften. De innkrevde midlene overføres til en konto som forvaltes av Norges sjømatråd AS og Fiskeri- og havbruksnæringens forskningsfinansiering AS. Eksportavgiften er tvangsgrunnlag for utlegg.</article> <article class="defaultP" margin-top="true">§ 3 nytt annet til sjette ledd skal lyde:</article><article class="legalP" id="kapittel-1-ledd-2">Bestemmelsene om utførsel av varer, saksbehandling, fastsetting og kontroll i lov 11. mars 2022 nr. 9 om inn- og utførsel av varer (vareførselsloven) gjelder tilsvarende så langt de passer ved deklarering, saksbehandling, fastsetting og kontroll av avgift på fiskeeksport.</article><article class="legalP" id="kapittel-1-ledd-3">Avgiftsplikten oppstår på utførselstidspunktet.</article><article class="legalP" id="kapittel-1-ledd-4">Bestemmelsene om betaling og innkreving av tollavgift, herunder reglene om tvangsgrunnlag, betaling, forfall, renter og foreldelse, gitt i lov 17. juni 2005 nr. 67 om betaling og innkreving av skatte- og avgiftskrav (skattebetalingsloven), gjelder tilsvarende så langt de passer ved innkreving av avgift på fiskeeksport.</article><article class="legalP" id="kapittel-1-ledd-5">Når det er beregnet for lite, for mye eller ikke er beregnet avgift, kan tollmyndighetene treffe vedtak om endring. Vedtak om endring til ugunst må treffes innen tre år etter at utførselsdeklarasjonen eller avgiftsoppgaven er godkjent av tollmyndighetene. Fristen er likevel tre år fra tollmyndighetene oppdaget feilen dersom den avgiftspliktige eller dennes representant forsettlig eller uaktsomt har gitt uriktige eller mangelfulle opplysninger. Spørsmål om endring til gunst må tas opp innen tre år etter fastsettelsen. Tollmyndighetene kan likevel av rimelighetsgrunner treffe vedtak om endring til gunst også i andre tilfeller der det er beregnet for mye avgift på grunn av feil som skyldes tollmyndighetene.</article><article class="legalP" id="kapittel-1-ledd-6">Bestemmelsene i denne paragraf gjelder tilsvarende ved direkte levering av fisk og fiskevarer fra norsk fiskefartøy fra fangstfelt utenfor tollområdet til utlandet eller til utenlandsk fartøy med de særlige bestemmelsene som følger av § 3a.</article> <article class="defaultP" margin-top="true">§ 3a annet og nytt tredje ledd skal lyde:</article><article class="legalP" id="kapittel-1-ledd-7">Leveransene skal deklareres til tollmyndighetene av fiskesalgslagene. Leveransene deklareres på utførselsdeklarasjon med prosedyrekode for direkte levering til utlandet, og ellers etter de regler som fremgår av forskrift 27. oktober 2022 nr. 1901 om inn- og utførsel av varer (vareførselsforskriften) § 5-6-1. Leveransene deklareres fortløpende med mindre andre tillatelser er gitt av tollmyndighetene. Grunnlaget for avgiften og statistisk verdi som deklareres skal være varens verdi ved levering.</article><article class="legalP" id="kapittel-1-ledd-8">I særskilte tilfeller kan tollmyndighetene etter søknad gi tillatelse til at et rederi deklarerer egne landinger av fisk og fiskevarer i utlandet. Skriftlig avtale mellom rederiet og ansvarlig salgslag skal ligge til grunn for en slik søknad.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-31-124/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2023.</article></section></main></body></html>