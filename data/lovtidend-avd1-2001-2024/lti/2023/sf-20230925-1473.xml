<!DOCTYPE html><html lang="nn"><head><title>Forskrift om endring i forskrift om berekraftig skogbruk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-25-1473</dd><dt class="dokid">DokumentID</dt><dd class="dokid">LTI/forskrift/2023-09-25-1473</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for skog- og ressurspolitikk</li></ul></dd><dt class="dateInForce">I kraft frå</dt><dd class="dateInForce">2024-01-01</dd><dt class="changesToDocuments">Endrar</dt><dd class="changesToDocuments"><ul><li>forskrift/2006-06-07-593</li></ul></dd><dt class="basedOn">Heimel</dt><dd class="basedOn"><ul><li>lov/2005-05-27-31/§6</li><li>lov/2005-05-27-31/§20</li><li>forskrift/2005-05-27-488</li></ul></dd><dt class="dateOfPublication">Kunngjort</dt><dd class="dateOfPublication">2023-09-25 14:15</dd><dt class="lastupdated">Rettet</dt><dd class="lastupdated">2023-09-27</dd><dt class="journalNumber">Journalnummer</dt><dd class="journalNumber">2023-1017</dd><dt class="title">Tittel</dt><dd class="title">Forskrift om endring i forskrift om berekraftig skogbruk</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Landbruks- og matdepartementet 25. september 2023 med heimel i lov 27. mai 2005 nr. 31 om skogbruk (skogbrukslova) § 6 og § 20, jf. delegeringsvedtak 27. mai 2005 nr. 488.</dd><dt class="refid">RefID</dt><dd class="refid">forskrift/2023-09-25-1473</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om berekraftig skogbruk<ul class="tocSubUl"><li>I<ul class="tocSubUl"><li>§ 6. Plikta til å forynge</li><li>§ 7. Krav til tilfredsstillande forynging</li><li>§ 8. Pålegg om forynging</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-25-1473" id="dokument"><h1>Forskrift om endring i forskrift om berekraftig skogbruk</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-25-1473/KAPITTEL_1"><h2 data-text-align="center">I</h2><article class="defaultP">I forskrift 7. juni 2006 nr. 593 om berekraftig skogbruk blir det gjort følgjande endringar:</article> <article class="defaultP" margin-top="true">§ 5 åttande ledd skal lyde:</article><article class="legalP" id="kapittel-1-ledd-1">I skog der volumet av bartre utgjer meir enn halvparten av det totale volumet i bestanden før hogst, kan skifte av treslag frå bar til lauv berre skje etter godkjenning frå kommunen. Skifte av treslag i edellauvskog kan berre skje etter godkjenning frå kommunen, med unntak av skifte av treslag i eikeskog på låg og middels bonitet. Skogeigar må søke om slik godkjenning innan 6 månader etter at hogsten har skjedd.</article> <article class="defaultP" margin-top="true">§ 5 tiande ledd skal lyde:</article><article class="legalP" id="kapittel-1-ledd-2">Skogreising på snaumark og skifte av treslag på samanhengande areal over 100 dekar krev melding til kommunen. Har kommunen ikkje gitt svar på meldinga innan 3 veker frå da meldinga kom fram til kommunen, kan det meldte tiltaket setjast i verk. Om kommunen treng meir tid for å ta stilling til tiltaket, kan fristen forlengjast med inntil 14 dagar. Krav om melding til kommunen gjeld ikkje for skifte av treslag etter åttande ledd.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Plikta til å forynge</span></span><article class="legalP" id="kapittel-1-foreslåttparagraf-1-ledd-1">Skogeigaren skal sørgje for tilfredsstillande forynging etter hogst, jf. skogbrukslova § 6. Med tilfredsstillande forynging meinast både planting, såing og naturforynging som skal sikre framtidig skogproduksjon og som er i tråd med krava i § 7.</article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Krav til tilfredsstillande forynging</span></span><article class="legalP" id="kapittel-1-foreslåttparagraf-2-ledd-1">Forynging etter hogst skal leggje til grunn plantetala i tabellen nedanfor. Ved vurdering av minste lovlege plantetal reknast berre som teljande treslag dei treslaga som utnyttar veksttilhøva på veksestaden best, og som kan gi ein tilfredsstillande produksjon av virke, både når det gjeld volum og kvalitet. <table><thead><tr><th colspan="4" data-text-align="center" data-vertical-align="top"><i>Gran- og/eller lauvdominert skog</i></th><th colspan="3" data-text-align="center" data-vertical-align="top"><i>Furudominert skog</i></th></tr><tr><th data-text-align="left" data-vertical-align="top" /><th data-text-align="center" data-vertical-align="top"><i>G26–G20</i></th><th data-text-align="center" data-vertical-align="top"><i>G17–G14</i></th><th data-text-align="center" data-vertical-align="top"><i>G11–G6</i></th><th data-text-align="center" data-vertical-align="top"><i>F20–F17</i></th><th data-text-align="center" data-vertical-align="top"><i>F14–F11</i></th><th data-text-align="center" data-vertical-align="top"><i>F8–F6</i></th></tr></thead><tbody><tr><td data-text-align="left" data-vertical-align="top">Tilrådd plantetal pr. dekar</td><td data-text-align="center" data-vertical-align="top">300–180</td><td data-text-align="center" data-vertical-align="top">230–130</td><td data-text-align="center" data-vertical-align="top">140–60</td><td data-text-align="center" data-vertical-align="top">340–190</td><td data-text-align="center" data-vertical-align="top">240–120</td><td data-text-align="center" data-vertical-align="top">130–80</td></tr><tr><td data-text-align="left" data-vertical-align="top">Minste lovlege plantetal pr. dekar</td><td data-text-align="center" data-vertical-align="top">150</td><td data-text-align="center" data-vertical-align="top">100</td><td data-text-align="center" data-vertical-align="top">50</td><td data-text-align="center" data-vertical-align="top">150</td><td data-text-align="center" data-vertical-align="top">100</td><td data-text-align="center" data-vertical-align="top">50</td></tr></tbody></table></article><article class="legalP" id="kapittel-1-foreslåttparagraf-2-ledd-2">Minste lovlege plantetal gjeld berre bartre der bartre utgjer meir enn halvparten av det totale volumet i bestanden før hogst. Lauvtre tel med i andre høve og der det er gitt godkjenning frå kommunen etter § 5 åttande ledd. Det skal takast omsyn til at det i perioden fram til forynginga er etablert, kan skje både avgang og oppslag av nye planter. Forynginga er etablert når konkurransen frå anna vegetasjon minkar og konkurransen mellom planter av teljande treslag gjer seg gjeldande.</article></article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Pålegg om forynging</span></span><article class="legalP" id="kapittel-1-foreslåttparagraf-3-ledd-1">Dersom kommunen finn at forynginga ikkje er tilfredsstillande, og godkjenning etter § 5 åttande ledd ikkje er gjeve, avgjer kommunen om skogeigar skal påleggjast å setje i verk tiltak for å sikre at arealet blir forynga, jf. skogbrukslova § 6 tredje ledd.</article><article class="legalP" id="kapittel-1-foreslåttparagraf-3-ledd-2">Pålegg skal varslast i tråd med forvaltningslova § 16. Kommunen kan berre gi pålegg om å forynge med treslag som har sitt nåverande eller historiske naturlege utbreiingsområde i Noreg. Pålegget må stå i rimeleg forhold til lønnsemda.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-25-1473/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskrifta tek til å gjelde frå 1. januar 2024.</article></section><section class="section" id="kapittel-3" data-lovdata-URL="LTI/forskrift/2023-09-25-1473/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-09-27" data-gazette-note-type="rettelse"><article class="defaultP">§ 8 første ledd skal lyde:</article><article class="legalP" id="kapittel-3-ledd-1">Dersom kommunen finn at forynginga ikkje er tilfredsstillande, og godkjenning etter § 5 åttande ledd ikkje er <i>gitt</i>, avgjer kommunen om skogeigar skal påleggjast å setje i verk tiltak for å sikre at arealet blir forynga, jf. skogbrukslova § 6 tredje ledd.</article></article></section></main></body></html>