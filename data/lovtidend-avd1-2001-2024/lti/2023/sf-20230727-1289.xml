<!DOCTYPE html><html lang="nb"><head><title>Forskrift om midlertidig ferdselsforbud for å hindre smitte av høypatogen aviær influensa til ville fugler</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-07-27-1289</dd><dt class="dokid">DokumentID</dt><dd class="dokid">LTI/forskrift/2023-07-27-1289</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft fra</dt><dd class="dateInForce">2023-07-27 – 2023-08-31</dd><dt class="basedOn">Hjemmel</dt><dd class="basedOn"><ul><li>forskrift/2022-04-06-631/§24</li><li>forskrift/2006-04-07-444</li><li>lov/2003-12-19-124/§19</li></ul></dd><dt class="dateOfPublication">Kunngjort</dt><dd class="dateOfPublication">2023-07-28 15:10</dd><dt class="journalNumber">Journalnummer</dt><dd class="journalNumber">2023-0893</dd><dt class="title">Tittel</dt><dd class="title">Forskrift om midlertidig ferdselsforbud for å hindre smitte av høypatogen aviær influensa til ville fugler</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Mattilsynet 27. juli 2023 med hjemmel i forskrift 6. april 2022 nr. 631 om dyrehelse (dyrehelseforskriften) § 24 og delegeringsvedtak 7. april 2006 nr. 444. <br /> <strong>EØS-henvisninger:</strong> EØS-avtalen vedlegg I kap. I del 1.1 nr. 13 (forordning (EU) 2016/429).</dd><dt class="refid">RefID</dt><dd class="refid">forskrift/2023-07-27-1289</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om midlertidig ferdselsforbud for å hindre smitte av høypatogen aviær influensa til ville fugler<ul class="tocSubUl"><li>§ 1. Formål og virkeområde</li><li>§ 2. Definisjoner</li><li>§ 3. Forbud mot ferdsel</li><li>§ 4. Tilsyn og vedtak</li><li>§ 5. Straff</li><li>§ 6. Dispensasjon</li><li>§ 7. Ikrafttredelse og opphevingstidspunkt</li><li>Vedlegg 1</li></ul></li></ul></dd></dl></header><main class="documentBody" data-lovdata-URL="LTI/forskrift/2023-07-27-1289" id="dokument"><h1>Forskrift om midlertidig ferdselsforbud for å hindre smitte av høypatogen aviær influensa til ville fugler</h1><article class="legalArticle" data-lovdata-URL="LTI/forskrift/2023-07-27-1289/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål og virkeområde</span></h2><article class="legalP" id="paragraf-1-ledd-1">Formålet med denne forskriften er å hindre spredning av høypatogen aviær influensa til ville fugler av truede arter.</article><article class="legalP" id="paragraf-1-ledd-2">Forskriften gjelder i områdene angitt i forskriftens vedlegg 1, og gjelder for enhver.</article></article><article class="legalArticle" data-lovdata-URL="LTI/forskrift/2023-07-27-1289/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjoner</span></h2><article class="legalP" id="paragraf-2-ledd-1">Definisjoner i dyrehelseforskriften kommer til anvendelse i denne forskriften.</article></article><article class="legalArticle" data-lovdata-URL="LTI/forskrift/2023-07-27-1289/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Forbud mot ferdsel</span></h2><article class="legalP" id="paragraf-3-ledd-1">Det er forbudt å ferdes på land i områdene angitt i forskriftens vedlegg 1.</article><article class="legalP" id="paragraf-3-ledd-2">Forbudet i første ledd gjelder ikke:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-2-punkt-1"><article class="legalP" id="paragraf-3-ledd-2-punkt-1-ledd-1">for personell som deltar i offentlig organisert arbeid med smittereduserende tiltak i forbindelse med utbrudd av høypatogen aviær influensa, herunder innsamling av døde og syke fugler,</article></article></li><li data-li-identifier="b." data-name="b."><article class="listArticle" id="paragraf-3-ledd-2-punkt-2"><article class="legalP" id="paragraf-3-ledd-2-punkt-2-ledd-1">for personell som deltar i offentlig organisert overvåking av aviær influensa, forskningsarbeid og bekjempelse av pukkellaks,</article></article></li><li data-li-identifier="c." data-name="c."><article class="listArticle" id="paragraf-3-ledd-2-punkt-3"><article class="legalP" id="paragraf-3-ledd-2-punkt-3-ledd-1">ferdsel som er nødvendig av hensyn til liv, helse, eller miljø, herunder offentlig oppsynsvirksomhet og nødvendig tilsyn med beitedyr.</article></article></li></ul></article></article><article class="legalArticle" data-lovdata-URL="LTI/forskrift/2023-07-27-1289/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Tilsyn og vedtak</span></h2><article class="legalP" id="paragraf-4-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2023-07-27-1289/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Straff</span></h2><article class="legalP" id="paragraf-5-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2023-07-27-1289/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Dispensasjon</span></h2><article class="legalP" id="paragraf-6-ledd-1">Mattilsynet kan i særskilte tilfelle dispensere fra bestemmelsene i denne forskriften, forutsatt at det ikke vil stride mot Norges internasjonale forpliktelser, herunder EØS-avtalen.</article></article><article class="legalArticle" data-lovdata-URL="LTI/forskrift/2023-07-27-1289/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse og opphevingstidspunkt</span></h2><article class="legalP" id="paragraf-7-ledd-1">Denne forskrift trer i kraft straks, og gjelder til og med 31. august 2023.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2023-07-27-1289/KAPITTEL_1"><h2>Vedlegg 1</h2><article class="defaultP">Følgende områder omfattes av ferdselsforbudet:<ul class="defaultList"><li><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Hornøya og Reinøya naturreservat</article></article></li><li><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">Andotten naturreservat</article></article></li><li><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">Eidvågen naturreservat.</article></article></li></ul></article></section></main></body></html>