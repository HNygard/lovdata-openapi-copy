<!DOCTYPE html><html lang="nb"><head><title>Lov om endringer i energiloven og plan- og bygningsloven (vindkraft på land)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-16-73</dd><dt class="dokid">DokumentID</dt><dd class="dokid">LTI/lov/2023-06-16-73</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1990-06-29-50</li><li>lov/2008-06-27-71</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Elektrisitetsproduksjon og -forsyning</li> <li>HMS og beredskaps- og sikkerhetsrett &gt; Beredskap</li> <li>Forvaltnings- og kommunalrett &gt; Offentlige reguleringer</li> <li>HMS og beredskaps- og sikkerhetsrett &gt; Samfunnssikkerhet</li></ul></dd><dt class="dateOfPublication">Kunngjort</dt><dd class="dateOfPublication">2023-06-16 14:00</dd><dt class="journalNumber">Journalnummer</dt><dd class="journalNumber">2023-0635</dd><dt class="titleShort">Korttittel</dt><dd class="titleShort">Endringslov til energiloven og plan- og bygningsloven</dd><dt class="title">Tittel</dt><dd class="title">Lov om endringer i energiloven og plan- og bygningsloven (vindkraft på land)</dd><dt class="miscInformation">Annet om dokumentet</dt><dd class="miscInformation">Prop.111 L (2022–2023), Innst.483 L (2022–2023), Lovvedtak 120 (2022–2023). Stortingets første og andre gangs behandling hhv. 9. og 12. juni 2023. Fremmet av Olje- og energidepartementet.</dd><dt class="refid">RefID</dt><dd class="refid">lov/2023-06-16-73</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i energiloven og plan- og bygningsloven (vindkraft på land)<ul class="tocSubUl"><li>I</li><li>II<ul class="tocSubUl"><li>§ 12-18. Begrensning i adgangen til å oppheve eller endre områderegulering for vindkraftanlegg</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2023-06-16-73" id="dokument"><h1>Lov om endringer i energiloven og plan- og bygningsloven (vindkraft på land)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 27. juni 2008 nr. 71 om planlegging og byggesaksbehandling (plan- og bygningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-16-73/KAPITTEL_1"><h2 data-text-align="center">I</h2><article class="defaultP">I lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. gjøres følgende endring:</article> <article class="defaultP" margin-top="true">§ 2-2 første ledd nytt tredje punktum skal lyde:</article><article class="legalP" id="kapittel-1-ledd-1">Konsesjon til vindkraftanlegg på land etter § 3-1 kan ikke gis før tiltaket er planavklart etter plan- og bygningsloven.</article></section><section class="section" data-name="kapII" id="kapittel-2" data-lovdata-URL="LTI/lov/2023-06-16-73/KAPITTEL_2"><h2 data-text-align="center">II</h2><article class="defaultP">I lov 27. juni 2008 nr. 71 om planlegging og byggesaksbehandling gjøres følgende endringer:</article> <article class="defaultP" margin-top="true">§ 3-7 fjerde ledd skal lyde:</article><article class="legalP" id="kapittel-2-ledd-1">Etter samtykke fra kommunen kan konsesjonsmyndigheten etter energiloven sende et forslag til områderegulering for vindkraftanlegg på høring og legge forslaget ut til offentlig ettersyn etter bestemmelsene i § 12-10 for reguleringsplaner.</article> <article class="defaultP" margin-top="true">Nåværende § 3-7 fjerde ledd blir nytt femte ledd.</article> <article class="defaultP" margin-top="true">§ 6-4 tredje ledd skal lyde:</article><article class="legalP" id="kapittel-2-ledd-2">Departementet kan i den enkelte sak bestemme at endelig konsesjon til kraftproduksjonsanlegg etter energiloven, vannressursloven eller vassdragsreguleringsloven uten videre skal ha virkning som statlig arealplan. Dette gjelder ikke for konsesjon til vindkraftanlegg på land etter energiloven § 3-1.</article> <article class="defaultP" margin-top="true">Nåværende tredje ledd andre punktum blir nytt fjerde ledd og skal lyde:</article><article class="legalP" id="kapittel-2-ledd-3">Departementets vedtak om statlig arealplan kan ikke påklages.</article> <article class="defaultP" margin-top="true">§ 12-1 tredje ledd nytt fjerde til sjette punktum skal lyde:</article><article class="legalP" id="kapittel-2-ledd-4">Konsesjonspliktige vindkraftanlegg på land etter energiloven skal likevel ha områderegulering. Reguleringen skal fastsette de overordnede arealmessige forutsetningene som er relevante for beslutningen om arealbruk for vindkraftanlegget. Departementet kan gi forskrift om samordningen mellom reguleringsplanprosessen for vindkraftanlegg og konsesjonsbehandlingen etter energiloven.</article> <article class="defaultP" margin-top="true">§ 12-2 andre ledd skal lyde:</article><article class="legalP" id="kapittel-2-ledd-5">Områderegulering utarbeides av kommunen. Kommunen kan likevel overlate til andre myndigheter og private å utarbeide forslag til områderegulering og kreve at private utarbeider forslag til områderegulering for konsesjonspliktige vindkraftanlegg etter energiloven. For områdereguleringer for vindkraftanlegg gjelder reglene om behandlingsmåten for private reguleringsplanforslag i § 12-3 andre ledd, § 12-8 og § 12-11.</article> <article class="defaultP" margin-top="true">Ny § 12-18 skal lyde:</article><article class="futureLegalArticle" data-name="§12-18" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 12-18</span>. <span class="legalArticleTitle">Begrensning i adgangen til å oppheve eller endre områderegulering for vindkraftanlegg</span></span><article class="legalP" id="kapittel-2-foreslåttparagraf-1-ledd-1">Områdereguleringer for vindkraftanlegg kan ikke oppheves eller endres i strid med konsesjon etter energiloven fra konsesjonstidspunktet og fram til byggefristen som gjelder for konsesjonen er utløpt, uten etter samtykke fra departementet. Slikt samtykke kreves ikke dersom det er tiltakshaveren som fremmer forslag om endring av områdereguleringen.</article></article></section><section class="section" data-name="kapIII" id="kapittel-3" data-lovdata-URL="LTI/lov/2023-06-16-73/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven trer i kraft fra den tid Kongen bestemmer. Kongen kan sette de ulike bestemmelsene i kraft til ulik tid.</article></section></main></body></html>