<!DOCTYPE html><html lang="nb"><head><title>Forskrift om endring i forskrift om opptak, studier, grader og eksamen ved Høyskolen Kristiania</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-16-988</dd><dt class="dokid">DokumentID</dt><dd class="dokid">LTI/forskrift/2023-06-16-988</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Høyskolen Kristiania</li></ul></dd><dt class="dateInForce">I kraft fra</dt><dd class="dateInForce">2023-07-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-813</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§5-3</li></ul></dd><dt class="dateOfPublication">Kunngjort</dt><dd class="dateOfPublication">2023-06-21 15:10</dd><dt class="journalNumber">Journalnummer</dt><dd class="journalNumber">2023-0703</dd><dt class="title">Tittel</dt><dd class="title">Forskrift om endring i forskrift om opptak, studier, grader og eksamen ved Høyskolen Kristiania</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Høyskolen Kristiania 16. juni 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-6, § 3-7, § 3-9, § 4-7, § 4-8 og § 5-3.</dd><dt class="refid">RefID</dt><dd class="refid">forskrift/2023-06-16-988</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier, grader og eksamen ved Høyskolen Kristiania<ul class="tocSubUl"><li>I<ul class="tocSubUl"><li>§ 1-3. Definisjoner</li><li>§ 2-1. Søknadsfrister og opptakskvoter</li><li>§ 2-2. Opptakskrav til grunnutdanninger</li><li>§ 2-3. Opptak til masterstudier</li><li>§ 2-4. Opptakskrav til videreutdanning</li><li>§ 2-8. Opptak</li><li>§ 3-1. Studier og studieprogrammer</li><li>§ 3-6. Studierett og studieprogresjon</li><li>§ 4-9. Fusk ved eksamen og obligatorisk aktivitet</li><li>§ 4-12. Sensur</li><li>§ 4-14. Klage over formelle feil ved eksamen</li><li>§ 6-5. Klageinstans</li><li>§ 6-6. Salær</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-16-988" id="dokument"><h1>Forskrift om endring i forskrift om opptak, studier, grader og eksamen ved Høyskolen Kristiania</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-16-988/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 813 om opptak, studier, grader og eksamen ved Høyskolen Kristiania gjøres følgende endringer:</article> <article class="defaultP" margin-top="true">§ 1-3 Definisjoner skal herved lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Definisjoner</span></span></article><article class="defaultP"><i>Student</i></article><article class="legalP" id="kapittel-1-ledd-1">Person som er tatt opp til studier ved Høyskolen Kristiania og har aktiv studierett.</article><article class="defaultP"><i>Studierett</i></article><article class="legalP" id="kapittel-1-ledd-2">Rettigheter knyttet til det å være tatt opp som student til studieprogram eller emner. Studierett innebærer rett til deltagelse i all organisert undervisning, veiledning med videre ved det studiet eller emnet studenten er tatt opp til.</article><article class="defaultP"><i>Studieprogram</i></article><article class="legalP" id="kapittel-1-ledd-3">Et studium med 60 studiepoeng eller mer bestemt av en studieplan, som fører frem til vitnemål.</article><article class="defaultP"><i>Studieplan</i></article><article class="legalP" id="kapittel-1-ledd-4">Studieprogrambeskrivelse for studieprogrammet, eventuelle studieretningsbeskrivelser og komplett samling av emnebeskrivelser.</article><article class="defaultP"><i>Programbeskrivelse</i></article><article class="legalP" id="kapittel-1-ledd-5">En overordnet beskrivelse av oppbyggingen og gjennomføring av et studieprogram. Beskrivelsen skal inneholde bestemmelser vedrørende opptakskrav, studiepoeng, mål, læringsutbytte, faglig innhold og vurderingsordning i tråd med gjeldende kvalitetssystem for høyskolen.</article><article class="defaultP"><i>Emne</i></article><article class="legalP" id="kapittel-1-ledd-6">Den minste studiepoenggivende enhet som kan inngå i et studieprogram.</article><article class="defaultP"><i>Emnebeskrivelse</i></article><article class="legalP" id="kapittel-1-ledd-7">Skal inneholde bestemmelser om omfang, krav til forkunnskaper, faginnhold, læringsutbytte, undervisnings- og arbeidsformer, læremidler, vurderingsformer og eventuell obligatorisk aktivitet i tråd med gjeldende kvalitetssystem for høyskolen.</article><article class="defaultP"><i>Studiepoeng</i></article><article class="legalP" id="kapittel-1-ledd-8">Mål på studieomfang, der 60 studiepoeng tilsvarer ett års fulltidsstudium.</article><article class="defaultP"><i>Pensum</i></article><article class="legalP" id="kapittel-1-ledd-9">Litteratur eller f.eks. nettsteder, filmer, forestillinger, forelesninger eller liknende som studentene benytter i læringssituasjonen og som skiller seg distinkt fra anbefalt litteratur, tilleggslitteratur og andre anbefalte læringsmidler.</article><article class="defaultP"><i>Obligatorisk aktivitet</i></article><article class="legalP" id="kapittel-1-ledd-10">Krav som må være godkjent for å gå opp til eksamen. Obligatorisk aktivitet vurderes som godkjent/ikke-godkjent.</article><article class="defaultP"><i>Utdanningsplan</i></article><article class="legalP" id="kapittel-1-ledd-11">Avtale om plan for gjennomføring av studiet inngått mellom Høyskolen Kristiania og den enkelte student. Avtalen gjelder for ett semester av gangen. Sammen med rettigheter og plikter som fremkommer i forskrift, definerer utdanningsplanen studentens studieløp og progresjon.</article><article class="defaultP"><i>Undervisning</i></article><article class="legalP" id="kapittel-1-ledd-12">Enhver planlagt og/eller timeplanfestet læringsaktivitet i regi av høyskolen.</article><article class="defaultP"><i>Eksamen</i></article><article class="legalP" id="kapittel-1-ledd-13">En eksamen er en avsluttende oppgave innen et emne eller et avgrenset delemne. Resultatet av arbeidet (vurderingsgrunnlaget) sensureres, og resultatet av sensuren skal inngå på vitnemål eller karakterutskrift.</article><article class="defaultP"><i>Ordinær eksamen</i></article><article class="legalP" id="kapittel-1-ledd-14">Ordinær eksamen er første gang en student går opp til eksamen i et emne eller deler av emne.</article><article class="defaultP"><i>Utsatt eksamen</i></article><article class="legalP" id="kapittel-1-ledd-15">Utsatt eksamen er den vurdering som arrangeres for studenter som har hatt dokumentert gyldig fravær ved ordinær eksamen.</article><article class="defaultP"><i>Ny eksamen/kontinuasjonseksamen</i></article><article class="legalP" id="kapittel-1-ledd-16">Ny eksamen/kontinuasjonseksamen er den vurdering som arrangeres for studenter som ikke har bestått eller ikke har møtt/levert ordinær eksamen og for studenter som ønsker å forbedre det samlede vurderingsresultatet for et emne.</article><article class="defaultP"><i>Ekstraordinær eksamen</i></article><article class="legalP" id="kapittel-1-ledd-17">Ekstraordinær eksamen er den vurdering som arrangeres i emner som er tatt ut av emneporteføljen.</article><article class="defaultP"><i>Eksamensform</i></article><article class="legalP" id="kapittel-1-ledd-18">Den vurderingsformen en eksamen eller en deleksamen har.</article><article class="defaultP"><i>Deleksamen</i></article><article class="legalP" id="kapittel-1-ledd-19">En av flere vurderinger i et emne som hver gir en selvstendig karakter som skal inngå i beregningen av endelig karakter i emnet. Hver deleksamen leder frem til en vektet karakter, og vekten av hver deleksamen skal være angitt i emnebeskrivelsen. Kandidatens rettigheter til begrunnelse, klage med videre etter denne forskriften gjelder ved hver enkelt deleksamen.</article><article class="defaultP"><i>Løpende opptak</i></article><article class="legalP" id="kapittel-1-ledd-20">Kvalifiserte søkere tas opp i den rekkefølgen søknadene blir registrert igjennom søknadsperioden. Kan normalt ikke benyttes ved studieprogram med begrenset antall studieplasser.</article><article class="defaultP"><i>Felles opptak</i></article><article class="legalP" id="kapittel-1-ledd-21">Alle søkere vurderes samtidig og i henhold til søknadsfrist. Skal benyttes i studieprogram med begrenset antall studieplasser og studieprogram med opptaksprøver.</article><article class="legalP" id="kapittel-1-ledd-22"><i>Fullføringsfrist</i></article><article class="legalP" id="kapittel-1-ledd-23">Dersom en student ikke har fullført sitt studieløp innen to år etter siste ordinære eksamen vil vedkommende miste sin studierett.</article><article class="defaultP"><i>Studieprogresjon</i></article><article class="legalP" id="kapittel-1-ledd-24">Studieprogresjon måles ved antall studiepoeng en student har avlagt i forhold til antall studiepoeng som er normert på angitt tidspunkt i studiet. Full studieprogresjon vil si at studenten tar emner tilsvarende 60 studiepoeng i henhold til sin utdanningsplan i løpet av studieåret.</article><article class="defaultP"><i>Studentens betalingsforpliktelser</i></article><article class="legalP" id="kapittel-1-ledd-25">Til enhver tid de betalingsforpliktelser som omhandles i studentens studiekontrakt. Dette utgjør normalt studieavgift og semesteravgift</article><article class="defaultP"><i>Studier</i></article><article class="legalP" id="kapittel-1-ledd-26">Enhver form av opplæringstilbud i porteføljen til Kristiania som gir studiepoeng, og som for eksempel gjennomføres på campus, nettstudier, samlingsbasert eller desentralisert. Det kan være enkeltemner, kurs, studieprogram, m.m. i henhold til aktiv portefølje Kristiania.</article> <article class="defaultP" margin-top="true">§ 2-1 Opptak skal herved lyde:</article><article class="futureLegalArticle" data-name="§2-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-1</span>. <span class="legalArticleTitle">Søknadsfrister og opptakskvoter</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Høyskolen praktiserer både løpende og felles lokalt opptak i henhold til søknadsfrist etter styrets beslutning. Høyskolen følger de nasjonale søknadsfristene som veiledende frister.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Løpende opptak kan normalt ikke benyttes ved studieprogram med spesielle opptakskrav i form av opptaksprøver.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Søknadsfrist til studieprogram med felles lokalt opptak følger av angitte frister i retningslinjer, med mindre styret har bestemt noe annet.</article><article class="numberedLegalP" data-numerator="4" id="kapittel-1-foreslåttparagraf-2-nummer-4">(4) Styret avgjør ut fra kapasitets- og ressurshensyn hvor mange studenter som kan tas inn ved det enkelte studieprogram hvert studieår.</article><article class="numberedLegalP" data-numerator="5" id="kapittel-1-foreslåttparagraf-2-nummer-5">(5) Dersom det er færre søkere enn tilgjengelige studieplasser etter endt søknadsfrist, kan det etter styrets vedtak åpnes for et løpende opptak eller en fornyet søknadsfrist til restplasser.</article><article class="numberedLegalP" data-numerator="6" id="kapittel-1-foreslåttparagraf-2-nummer-6">(6) Ved studier med plassbegrensning avsluttes det ordinære opptaket når alle studieplasser er fylt opp.</article><article class="numberedLegalP" data-numerator="7" id="kapittel-1-foreslåttparagraf-2-nummer-7">(7) Styret fatter vedtak om eventuell avlysning av oppstart av studieprogram.</article></article> <article class="defaultP" margin-top="true">§ 2-2 Opptakskrav til grunnutdanninger skal herved lyde:</article><article class="futureLegalArticle" data-name="§2-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-2</span>. <span class="legalArticleTitle">Opptakskrav til grunnutdanninger</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) For opptak til grunnutdanninger ved Høyskolen Kristiania følges nasjonal forskrift for opptak til høyere utdanning.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Enkelte studieprogram kan ha spesielle opptakskrav utover generelle studiekompetanse. Slike krav skal fremgå av den enkelte programbeskrivelse og kommuniseres via høyskolens nettsider.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Ved enkelte studieprogram kan det gis fritak fra det ordinære kravet om generell studiekompetanse. Slikt fritak skal være hjemlet i nasjonal forskrift.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Når opptaksprøve benyttes skal denne poengvurderes i tråd med kriterier fastlagt i retningslinjer ved høyskolen. Kriterier og retningslinjer skal gjøres tilgjengelige for søkere.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) De enkelte opptaksprøver godkjennes av lokalt utdanningsutvalg.</article></article> <article class="defaultP" margin-top="true">§ 2-3 Opptak til masterstudier skal herved lyde:</article><article class="futureLegalArticle" data-name="§2-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptak til masterstudier</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) For opptak til masterstudier kreves det at søkeren har bachelorgrad, cand.mag.-grad eller tilsvarende studieløp av minst 180 studiepoengs omfang.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) For opptak til masterstudier av 120 studiepoengs omfang, skal følgende krav til opptak fremkomme i programbeskrivelsen:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-4-nummer-2-punkt-1"><article class="legalP" id="kapittel-1-foreslåttparagraf-4-nummer-2-punkt-1-ledd-1">hvilken fordypning i fag, emne eller emnegruppe av minimum 80 studiepoengs omfang innenfor fagområdet for mastergraden eller</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-4-nummer-2-punkt-2"><article class="legalP" id="kapittel-1-foreslåttparagraf-4-nummer-2-punkt-2-ledd-1">hvilken integrert yrkesrettet utdanning av minimum 120 studiepoengs omfang innenfor fagområdet for mastergraden.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Høyskolen kan i spesielle tilfeller godkjenne andre dokumenterte kvalifikasjoner som helt eller delvis likeverdige med kravene nevnt § 2-3 (1) og (2).</article><article class="numberedLegalP" data-numerator="4" id="kapittel-1-foreslåttparagraf-4-nummer-4">(4) Fagkrav, eventuelle karakterkrav og krav om opptaksprøver samt rangeringskriterier for det enkelte masterstudium fastsettes i programbeskrivelsen. Ved karakterkrav C tilsvarer dette minimum 2,5 i ECTS skala.</article><article class="numberedLegalP" data-numerator="5" id="kapittel-1-foreslåttparagraf-4-nummer-5">(5) For opptak til erfaringsbaserte masterstudier, kreves i tillegg 2 år eller mer relevant yrkespraksis. Det fastsettes i programbeskrivelsen hva som er relevant yrkespraksis.</article></article> <article class="defaultP" margin-top="true">§ 2-4 Opptakskrav til videreutdanning skal herved lyde:</article><article class="futureLegalArticle" data-name="§2-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 2-4</span>. <span class="legalArticleTitle">Opptakskrav til videreutdanning</span></span><article class="legalP" id="kapittel-1-foreslåttparagraf-5-ledd-1">Generelt opptakskrav til videreutdanning ved Høyskolen Kristiania er fullført og bestått relevant høyere utdanning. Krav til eventuell spesifikk faglig bakgrunn og spesielle opptakskrav fremgår av program- eller emnebeskrivelsen for hver videreutdanning.</article></article> <article class="defaultP" margin-top="true">§ 2-8 Opptak skal herved lyde:</article><article class="futureLegalArticle" data-name="§2-8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Opptak</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) For opptak til studier med løpende opptak vil betinget studietilbud sendes søker. Opptaket fullføres ved at søker signerer det betingende tilbudet, dokumenterer at opptakskravene er oppfylt innen spesifiserte frister, og mottar vedtak om opptak.<article class="legalP" id="kapittel-1-foreslåttparagraf-6-nummer-1-ledd-1">For opptak til enkeltemner på nett må søker bestille emne(r), og vil deretter få tilsendt ordrebekreftelse. Opptaket fullføres ved at søker dokumenterer opptakskravene og mottar vedtak om opptak.</article></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) For opptak til studier med rangering vil søkere som tilfredsstiller studieprogrammets opptakskrav innen spesifiserte frister, og som når frem i rangeringen, motta betinget tilbud. Opptaket fullføres ved at søker dokumenterer eventuelle generelle opptakskrav, signerer tilbudet og mottar vedtak om opptak.</article></article> <article class="defaultP" margin-top="true">§ 3-1 Studier og studieprogrammer skal herved lyde:</article><article class="futureLegalArticle" data-name="§3-1" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Studier og studieprogrammer</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved Høyskolen Kristiania skal studier med et omfang på 60 studiepoeng eller mer organiseres i studieprogram. Et studieprogram kan organiseres i studieretninger, emnegrupper og emner.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Styret selv fatter vedtak om å opprette og nedlegge studieprogram.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Studieplaner ved Høyskolen Kristiania skal foreligge på norsk og engelsk</article></article> <article class="defaultP" margin-top="true">§ 3-6 Studierett og studieprogresjon skal herved lyde:</article><article class="futureLegalArticle" data-name="§3-6" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Studierett og studieprogresjon</span></span><article class="numberedLegalP" data-numerator="1" id="kapittel-1-foreslåttparagraf-8-nummer-1">(1) Den som har akseptert tilbud om studieplass etter betingelser i Studiebetingelser eller Studiekontrakten, har studierett i henhold til normert studietid for det aktuelle studiet en er tatt opp til.</article><article class="numberedLegalP" data-numerator="2" id="kapittel-1-foreslåttparagraf-8-nummer-2">(2) Studieretten opphører når:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-nummer-2-punkt-1"><article class="legalP" id="kapittel-1-foreslåttparagraf-8-nummer-2-punkt-1-ledd-1">studenten har overskredet fullføringsfristen på 2 år etter at studieprogrammet normalt skulle vært avsluttet; eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-nummer-2-punkt-2"><article class="legalP" id="kapittel-1-foreslåttparagraf-8-nummer-2-punkt-2-ledd-1">studenten har overskredet studierettsperioden på emnet, som oppgitt i emnebeskrivelse eller studieprogrambeskrivelse; eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-nummer-2-punkt-3"><article class="legalP" id="kapittel-1-foreslåttparagraf-8-nummer-2-punkt-3-ledd-1">Høyskolen Kristiania innen fastsatt frist mottar melding fra studenten om at vedkommende trekker seg fra studiet før det er fullført; eller</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-nummer-2-punkt-4"><article class="legalP" id="kapittel-1-foreslåttparagraf-8-nummer-2-punkt-4-ledd-1">studenten har oppnådd grad eller avlagt slutteksamen, og Høyskolen Kristiania ikke har forlenget studieretten.</article></article></li></ul></article><article class="numberedLegalP" data-numerator="3" id="kapittel-1-foreslåttparagraf-8-nummer-3">(3) Studenten kan permanent eller midlertidig miste studieretten på studieprogrammet en er tatt opp til, når studenten:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-nummer-3-punkt-1"><article class="legalP" id="kapittel-1-foreslåttparagraf-8-nummer-3-punkt-1-ledd-1">ikke oppfyller forpliktelsene som fremgår av Studiebetingelsene eller Studiekontrakten; eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-nummer-3-punkt-2"><article class="legalP" id="kapittel-1-foreslåttparagraf-8-nummer-3-punkt-2-ledd-1">dersom studieprogresjonen ikke tilfredsstiller kravene på 75 %, jf. retningslinjer; eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-nummer-3-punkt-3"><article class="legalP" id="kapittel-1-foreslåttparagraf-8-nummer-3-punkt-3-ledd-1">har brukt opp sine forsøk til eksamen; eller</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-nummer-3-punkt-4"><article class="legalP" id="kapittel-1-foreslåttparagraf-8-nummer-3-punkt-4-ledd-1">har brutt bestemmelser i lov om universiteter og høyskoler § 4-8 om utestenging og bortvisning.</article></article></li></ul></article><article class="numberedLegalP" data-numerator="4" id="kapittel-1-foreslåttparagraf-8-nummer-4">(4) Studenter som ikke har opprettholdt sin studentstatus eller har mistet studieretten, må søke om nytt opptak med mindre det er gjort annen avtale med Høyskolen Kristiania.</article><article class="numberedLegalP" data-numerator="5" id="kapittel-1-foreslåttparagraf-8-nummer-5">(5) Studentens fullføringsfrist på 2 år etter at studiet normalt skulle vært avsluttet, kan forlenges ved søknad til studieadministrasjonen. Søknaden om forlenget studierett anses som et enkeltvedtak og kan påklages etter reglene i kapittel 6 Klagebehandling.</article></article> <article class="defaultP" margin-top="true">§ 4-9 Fusk ved eksamen og obligatorisk aktivitet skal herved lyde:</article><article class="futureLegalArticle" data-name="§4-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 4-9</span>. <span class="legalArticleTitle">Fusk ved eksamen og obligatorisk aktivitet</span></span><article class="numberedLegalP" data-numerator="1" id="kapittel-1-foreslåttparagraf-9-nummer-1">(1) Handlinger eller forhold som tar sikte på å gi studenten, eller en medstudent, et uberettiget fortrinn regnes som fusk. Det samme gjelder for handlinger som medfører at studentens, eller en medstudents, kunnskaper og ferdigheter ikke blir prøvd og vurdert på en faglig betryggende måte. Eksempler på fusk fremkommer i gjeldende retningslinjer.</article><article class="numberedLegalP" data-numerator="2" id="kapittel-1-foreslåttparagraf-9-nummer-2">(2) Studenter som forsettlig medvirker til fusk hos andre, anses også for å ha fusket, uavhengig av vurderingsform.</article><article class="numberedLegalP" data-numerator="3" id="kapittel-1-foreslåttparagraf-9-nummer-3">(3) Ved mistanke om fusk kan sensor bestemme at en student kan/skal få mulighet til å forklare seg i en samtale med sensor. Samtalen skal kun ta sikte på å avdekke eventuell fuskehandling. Studenten skal få oversendt de konkrete mistankene i forkant av samtalen. Utfallet av samtalen skal dokumenteres. Det er frivillig for studenten å delta i samtalen.</article><article class="numberedLegalP" data-numerator="4" id="kapittel-1-foreslåttparagraf-9-nummer-4">(4) Nemnda for studentsaker ved Høyskolen Kristiania fatter vedtak om annullering eller bortvisning. Studenten har rett til å forklare seg før vedtaket fattes. Vedtak om sanksjoner som følge av fusk er enkeltvedtak og kan påklages til Nasjonal klagenemnd for høyere utdanning.</article></article> <article class="defaultP" margin-top="true">§ 4-12 Sensur skal herved lyde:</article><article class="futureLegalArticle" data-name="§4-12" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 4-12</span>. <span class="legalArticleTitle">Sensur</span></span><article class="numberedLegalP" data-numerator="1" id="kapittel-1-foreslåttparagraf-10-nummer-1">(1) Sensurfristene følger av universitets- og høyskoleloven.</article><article class="numberedLegalP" data-numerator="2" id="kapittel-1-foreslåttparagraf-10-nummer-2">(2) Sensuren skal foreligge innen fem uker for masteroppgaver ved Høyskolen Kristiania.</article><article class="numberedLegalP" data-numerator="3" id="kapittel-1-foreslåttparagraf-10-nummer-3">(3) Det skal utarbeides sensurveiledning i forbindelse med sensur. Denne skal være tilgjengelig for sensor før vurderingen starter og tilgjengelig for studentene når sensur foreligger.</article><article class="numberedLegalP" data-numerator="4" id="kapittel-1-foreslåttparagraf-10-nummer-4">(4) Studieprogramleder foreslår selv sensorer til studieprogrammets emner. Sensor fastsettes endelig av lokalt utdanningsutvalg. Det skal oppnevnes minst én sensor til hver eksamen.</article><article class="numberedLegalP" data-numerator="5" id="kapittel-1-foreslåttparagraf-10-nummer-5">(5) Retningslinjer for bruk av ekstern sensor fastsettes av styret.</article><article class="numberedLegalP" data-numerator="6" id="kapittel-1-foreslåttparagraf-10-nummer-6">(6) Dersom det er ekstern sensur ved eksamen, fastsettes karakteren i fellesskap av intern og ekstern sensor. Sensorene leverer en samlet sensur. Ved uenighet mellom sensorene, fastsettes karakteren i tråd med ekstern sensors vurdering.</article><article class="numberedLegalP" data-numerator="7" id="kapittel-1-foreslåttparagraf-10-nummer-7">(7) Ved muntlig eksamen og eksamener/deleksamener der vurderingsgrunnlaget består av praktiske presentasjoner og utøvende prestasjoner som etter sin art ikke kan etterprøves og derfor ikke kan påklages, skal det benyttes to sensorer. Innen fagområde omhandlende liv og helse må minst en av sensorene være ekstern.</article><article class="numberedLegalP" data-numerator="8" id="kapittel-1-foreslåttparagraf-10-nummer-8">(8) Ved gruppeeksamen, hvor det settes felles karakter for alle studenter, kan sensor kreve muntlig høring av kandidatene dersom det er tvil om lik deltakelse i oppgaven.</article><article class="numberedLegalP" data-numerator="9" id="kapittel-1-foreslåttparagraf-10-nummer-9">(9) Sensur kunngjøres i StudentWeb.</article></article> <article class="defaultP" margin-top="true">§ 4-14 Klage over formelle feil ved eksamen skal herved lyde:</article><article class="futureLegalArticle" data-name="§4-14" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 4-14</span>. <span class="legalArticleTitle">Klage over formelle feil ved eksamen</span></span><article class="numberedLegalP" data-numerator="1" id="kapittel-1-foreslåttparagraf-11-nummer-1">(1) Den som har vært oppe til eksamen eller deleksamen, kan klage over formelle feil som kan ha hatt betydning for bedømmelsen av en eller flere av kandidatenes prestasjoner. Begrunnet klage må fremsettes innen tre uker etter at kandidaten blir kjent med, eller burde være kjent med det forhold som begrunner klagen.</article><article class="numberedLegalP" data-numerator="2" id="kapittel-1-foreslåttparagraf-11-nummer-2">(2) Finner institusjonen eller nemnda for studentsaker at det er begått feil som kan ha hatt betydning for en eller flere av kandidatens prestasjon eller bedømmelsen av denne, skal det bestemmes at det skal foretas ny sensur enten bare for klageren eller for alle kandidater ved vedkommende eksamen, eller at eksamen annulleres og ny eksamen avholdes.</article><article class="numberedLegalP" data-numerator="3" id="kapittel-1-foreslåttparagraf-11-nummer-3">(3) Veiledning til eksamen eller andre tilsvarende arbeider kan ikke påklages etter denne paragraf.</article><article class="numberedLegalP" data-numerator="4" id="kapittel-1-foreslåttparagraf-11-nummer-4">(4) Studieadministrasjonen fatter vedtak angående formelle feil. Vedtak kan påklages etter reglene i kapittel 6 Klagebehandling.</article></article> <article class="defaultP" margin-top="true">§ 6-5 Klageinstans skal herved lyde:</article><article class="futureLegalArticle" data-name="§6-5" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 6-5</span>. <span class="legalArticleTitle">Klageinstans</span></span><article class="numberedLegalP" data-numerator="1" id="kapittel-1-foreslåttparagraf-12-nummer-1">(1) Høyskoledirektør oppretter nemnda for studentsaker på vegne av styret ved Høyskolen Kristiania.</article><article class="numberedLegalP" data-numerator="2" id="kapittel-1-foreslåttparagraf-12-nummer-2">(2) Ethvert enkeltvedtak fattet av Høyskolen Kristiania kan påklages til nemnda for studentsaker. Klage på karakterfastsetting skal ikke behandles av klageinstansen.</article><article class="numberedLegalP" data-numerator="3" id="kapittel-1-foreslåttparagraf-12-nummer-3">(3) Ved vedtak som fattes av nemnda for studentsaker i førsteinstans er klageinstansen nasjonal felles klagenemnd</article></article> <article class="defaultP" margin-top="true">§ 6-6 Salær skal herved lyde:</article><article class="futureLegalArticle" data-name="§6-6" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 6-6</span>. <span class="legalArticleTitle">Salær</span></span><article class="numberedLegalP" data-numerator="1" id="kapittel-1-foreslåttparagraf-13-nummer-1">(1) Ved behandling av saker hvor institusjonen er ansvarlig for studentens utgifter benyttes den til enhver tid gjeldende offentlige salærsats.</article><article class="numberedLegalP" data-numerator="2" id="kapittel-1-foreslåttparagraf-13-nummer-2">(2) Nemnda for studentsaker kan fatte vedtak om salærnedsettelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-16-988/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 15. juli 2023.</article></section></main></body></html>