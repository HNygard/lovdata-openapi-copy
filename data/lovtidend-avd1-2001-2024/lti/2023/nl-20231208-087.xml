<!DOCTYPE html><html lang="nb"><head><title>Lov om endringer i folketrygdloven (synliggjøring av forpliktelser til trygdekoordinering for stønad til enslig mor eller far mv.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-12-08-87</dd><dt class="dokid">DokumentID</dt><dd class="dokid">LTI/lov/2023-12-08-87</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li></ul></dd><dt class="dateOfPublication">Kunngjort</dt><dd class="dateOfPublication">2023-12-08 11:40</dd><dt class="journalNumber">Journalnummer</dt><dd class="journalNumber">2023-1302</dd><dt class="titleShort">Korttittel</dt><dd class="titleShort">Endringslov til folketrygdloven</dd><dt class="title">Tittel</dt><dd class="title">Lov om endringer i folketrygdloven (synliggjøring av forpliktelser til trygdekoordinering for stønad til enslig mor eller far mv.)</dd><dt class="miscInformation">Annet om dokumentet</dt><dd class="miscInformation">Prop.135 L (2022–2023), Innst.58 L (2023–2024), Lovvedtak 9 (2023–2024). Stortingets første og andre gangs behandling hhv. 28. november og 4. desember 2023. Fremmet av Arbeids- og inkluderingsdepartementet.</dd><dt class="refid">RefID</dt><dd class="refid">lov/2023-12-08-87</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i folketrygdloven (synliggjøring av forpliktelser til trygdekoordinering for stønad til enslig mor eller far mv.)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-12-08-87" id="dokument"><h1>Lov om endringer i folketrygdloven (synliggjøring av forpliktelser til trygdekoordinering for stønad til enslig mor eller far mv.)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-12-08-87/KAPITTEL_1"><h2 data-text-align="center">I</h2><article class="document-change" data-document="lov/1997-02-28-19" id="kapittel-1-dokumentendring-1"><article class="defaultP">I lov 28. februar 1997 nr. 19 om folketrygd gjøres følgende endringer:</article> <article class="change" data-change-part="lov/1997-02-28-19/kap15" id="kapittel-1-dokumentendring-1-endring-1"><article class="defaultP">I innholdsfortegnelsen i kapittel 15 skal nytt andre strekpunkt lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-dokumentendring-1-endring-1-punkt-1"><article class="legalP" id="kapittel-1-dokumentendring-1-endring-1-punkt-1-ledd-1">forholdet til bestemmelser om internasjonal trygdekoordinering står i § 15-1 a</article></article></li></ul></article></article> <article class="defaultP" margin-top="true">Innholdsfortegnelsens nåværende andre til syvende strekpunkt blir tredje til åttende strekpunkt.</article> <article class="change" data-add-new-part="lov/1997-02-28-19/§15-1a" id="kapittel-1-dokumentendring-1-endring-2"><article class="defaultP">Ny § 15-1 a skal lyde:</article><article class="futureLegalArticle" data-name="§15-1a" id="kapittel-1-dokumentendring-1-endring-2-foreslåttparagraf-1"><span class="futureLegalArticleHeader"><span class="legalArticleValue">§ 15-1 a</span>. <span class="legalArticleTitle">Forholdet til bestemmelser om internasjonal trygdekoordinering</span></span><article class="legalP" id="kapittel-1-dokumentendring-1-endring-2-foreslåttparagraf-1-ledd-1">Stønader etter dette kapitlet er familieytelser etter trygdeforordningen. Bestemmelsene i dette kapitlet skal fravikes i den utstrekning det er nødvendig av hensyn til relevante bestemmelser i EØS-avtalens hoveddel, trygdeforordningen, gjennomføringsforordningen og bi- og multilaterale trygdeavtaler, se §§ 1-3 a og 1-3 b.</article></article></article> <article class="change" data-change-part="lov/1997-02-28-19/§15-3" id="kapittel-1-dokumentendring-1-endring-3"><article class="defaultP">§ 15-3 skal lyde:</article><article class="futureLegalArticle" data-name="§15-3" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 15-3</span>. <span class="legalArticleTitle">Oppholdskrav</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Det er et vilkår for rett til stønad etter dette kapitlet at medlemmet og barnet oppholder seg i Norge, i et annet EØS-land eller i et land eller område der trygdeforordningen er gitt anvendelse for vedkommende ved en bi- eller multilateral trygdeavtale som nevnt i § 1-3 b. For et medlem som ikke er EØS-borger, stilles det krav om opphold i Norge, med mindre annet følger av trygdeforordningen, se § 1-3 a, eller en bi- eller multilateral trygdeavtale som nevnt i § 1-3 b.</article><article class="legalP" id="kapittel-1-dokumentendring-1-endring-3-foreslåttparagraf-1-ledd-2">Stønad etter dette kapitlet ytes uten hinder av første ledd under opphold utenfor Norge<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-3-foreslåttparagraf-1-ledd-2-punkt-1"><article class="legalP" id="kapittel-1-dokumentendring-1-endring-3-foreslåttparagraf-1-ledd-2-punkt-1-ledd-1">til et medlem som oppholder seg i utlandet i mindre enn seks uker i løpet av en tolv måneders periode, eller</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-3-foreslåttparagraf-1-ledd-2-punkt-2"><article class="legalP" id="kapittel-1-dokumentendring-1-endring-3-foreslåttparagraf-1-ledd-2-punkt-2-ledd-1">når oppholdet skyldes arbeid for en norsk arbeidsgiver.</article></article></li></ul></article></article></article> <article class="change" data-change-part="lov/1997-02-28-19/§15-6/ledd/5" id="kapittel-1-dokumentendring-1-endring-4"><article class="defaultP">§ 15-6 femte ledd skal lyde:</article><article class="legalP" id="kapittel-1-dokumentendring-1-endring-4-ledd-1">Om medlemmet ikke er i yrkesrettet aktivitet etter første ledd, ytes likevel overgangsstønad i inntil seks måneder hvis barnet ikke har en tilfredsstillende tilsynsordning og dette ikke kan tilskrives medlemmet selv. Det kan gis overgangsstønad uten begrensning på seks måneder til et medlem som ikke er i yrkesrettet aktivitet, dersom den enslige moren eller faren eller barnet har en sykdom som hindrer yrkesrettet aktivitet. Sykdommen skal dokumenteres med legeerklæring.</article></article> <article class="change" data-change-part="lov/1997-02-28-19/§15-8/ledd/1/setning/2" id="kapittel-1-dokumentendring-1-endring-5"><article class="defaultP">§ 15-8 første ledd andre punktum skal lyde:</article><article class="legalP" id="kapittel-1-dokumentendring-1-endring-5-ledd-1">Et medlem som tidligere har mottatt overgangsstønad en hel stønadsperiode, kan innvilges nye stønadsperioder til og med den kalendermåneden barnet fyller fjorten måneder.</article></article></article></section><section class="section" data-name="kapII" id="kapittel-2" data-lovdata-URL="LTI/lov/2023-12-08-87/KAPITTEL_2"><h2 data-text-align="center">II</h2><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Loven trer i kraft fra den tiden Kongen bestemmer. De enkelte reglene kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Departementet kan gi forskrift om overgangsregler.</article></article></li></ul></section></main></body></html>