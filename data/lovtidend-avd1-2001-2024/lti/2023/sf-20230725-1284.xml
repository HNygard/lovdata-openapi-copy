<!DOCTYPE html><html lang="nn"><head><title>Forskrift om endring i forskrift om vern av produktnemninga Hardangermoreller som beskytta geografisk nemning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-07-25-1284</dd><dt class="dokid">DokumentID</dt><dd class="dokid">LTI/forskrift/2023-07-25-1284</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Mattilsynet</li></ul></dd><dt class="dateInForce">I kraft frå</dt><dd class="dateInForce">2023-07-25</dd><dt class="changesToDocuments">Endrar</dt><dd class="changesToDocuments"><ul><li>forskrift/2006-08-25-1006</li></ul></dd><dt class="basedOn">Heimel</dt><dd class="basedOn"><ul><li>lov/2003-12-19-124/§30</li><li>forskrift/2002-07-05-698/§15</li><li>forskrift/2003-12-19-1790</li><li>forskrift/2004-05-05-884</li></ul></dd><dt class="dateOfPublication">Kunngjort</dt><dd class="dateOfPublication">2023-07-26 14:00</dd><dt class="journalNumber">Journalnummer</dt><dd class="journalNumber">2023-0887</dd><dt class="title">Tittel</dt><dd class="title">Forskrift om endring i forskrift om vern av produktnemninga Hardangermoreller som beskytta geografisk nemning</dd><dt class="miscInformation">Anna om dokumentet</dt><dd class="miscInformation"><strong>Heimel:</strong> Fastsett av Mattilsynet 25. juli 2023 med heimel i forskrift 5. juli 2002 nr. 698 om beskyttelse av opprinnelsesbetegnelser, geografiske betegnelser og betegnelser for tradisjonelt særpreg på næringsmidler § 15 og lov 19. desember 2003 nr. 124 om matproduksjon og mattrygghet mv. (matloven) § 30, jf. delegeringsvedtak 19. desember 2003 nr. 1790 og delegeringsvedtak 5. mai 2004 nr. 884.</dd><dt class="refid">RefID</dt><dd class="refid">forskrift/2023-07-25-1284</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om vern av produktnemninga Hardangermoreller som beskytta geografisk nemning<ul class="tocSubUl"><li>I<ul class="tocSubUl"><li>§ 1. Beskytta produktnemning</li><li>§ 3. Vilkår for bruk av produktnemninga</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-07-25-1284" id="dokument"><h1>Forskrift om endring i forskrift om vern av produktnemninga Hardangermoreller som beskytta geografisk nemning</h1><section class="section" data-name="kapI" id="kapittel-1" data-lovdata-URL="LTI/forskrift/2023-07-25-1284/KAPITTEL_1"><h2 data-text-align="center">I</h2><article class="defaultP">I forskrift 25. august 2006 nr. 1006 om vern av produktnemninga Hardangermorellar som beskytta geografisk nemning gjer ein desse endringane:</article> <article class="defaultP" margin-top="true">Tittelen på forskrifta skal lyde:</article><article class="defaultP"><i>Forskrift om vern av Hardangermorellar / Morellar frå Hardanger / Hardangermoreller / Moreller fra Hardanger som geografisk nemning</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Beskytta produktnemning</span></span><article class="legalP" id="kapittel-1-foreslåttparagraf-1-ledd-1">Hardangermorellar / Morellar frå Hardanger / Hardangermoreller / Moreller fra Hardanger.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Vilkår for bruk av produktnemninga</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">1. <i>Produktbeskriving</i><article class="legalP" id="kapittel-1-foreslåttparagraf-2-nummer-1-ledd-1">Hardangermorellar / Morellar frå Hardanger / Hardangermoreller / Moreller fra Hardanger er morellar (<i>Prunus avium</i>) dyrka i Hardanger.</article><article class="legalP" id="kapittel-1-foreslåttparagraf-2-nummer-1-ledd-2">Hardangermorellar / Morellar frå Hardanger / Hardangermoreller / Moreller fra Hardanger skal ha dei spesielle eigenskapane som er karakteristiske for den enkelte morellsorten når det gjeld storleik, form, farge og smak, og tilfredsstille minimumskrava til storleik, og refraktometerverdi i tabell 1.</article><article class="legalP" id="kapittel-1-foreslåttparagraf-2-nummer-1-ledd-3">Hardangermorellar / Morellar frå Hardanger / Hardangermoreller / Moreller fra Hardanger skal vera feilfrie og ha stilk. <table><caption data-caption-placement="before"><i>Tabell 1: Produktkrav (minimumskrav) Hardangermorellar</i></caption><thead><tr><th data-text-align="left" data-vertical-align="top"><i>Morellsort</i></th><th data-text-align="left" data-vertical-align="top"><i>Diameter (mm)</i></th><th data-text-align="left" data-vertical-align="top"><i>Farge (Cerice-skala)</i></th><th data-text-align="left" data-vertical-align="top"><i>Refraktometerverdi (%)</i></th></tr></thead><tbody><tr><td data-text-align="left" data-vertical-align="top">Alle sortar</td><td data-text-align="left" data-vertical-align="top">&gt; 24</td><td data-text-align="left" data-vertical-align="top">3–7</td><td data-text-align="left" data-vertical-align="top">14,0</td></tr></tbody></table></article></article><article class="numberedLegalP" data-numerator="2" id="kapittel-1-foreslåttparagraf-2-nummer-2">2. <i>Geografisk område</i><article class="legalP" id="kapittel-1-foreslåttparagraf-2-nummer-2-ledd-1">Hardangermorellar / Morellar frå Hardanger / Hardangermoreller / Moreller fra Hardanger skal dyrkast, sorterast og pakkast i Hardanger. Hardanger definerast som området rundt dei indre delane av Hardangerfjorden, rekna frå dei sørlegaste grensene til kommunane Kvam og Ullensvang og inkludert fjordarmane Granvinsfjorden, Osafjorden med Ulvikpollen, Eidfjorden med Simadalsfjorden og Sørfjorden.</article></article><article class="numberedLegalP" data-numerator="3" id="kapittel-1-foreslåttparagraf-2-nummer-3">3. <i>Produksjonsmetode</i></article></article><article class="defaultP"><i>Planting og dyrking</i></article><article class="legalP" id="kapittel-1-ledd-1">Hardangermorellar / Morellar frå Hardanger / Hardangermoreller / Moreller fra Hardanger skal dyrkast etter moderne produksjonsmetodar. Morelltrea skal plantast og formast på ein måte som sikrar gode lysforhold i alle delar av trea.</article><article class="legalP" id="kapittel-1-ledd-2">Morelltrea skal plantast på jord som er veldrenert, porøs, kalka og grunngjødsla før utplanting.</article><article class="legalP" id="kapittel-1-ledd-3">Plantevern skal gjennomførast etter prinsippet om integrert plantevern. Det skal vatnast etter behov, og kalkast og gjødslast planmessig.</article><article class="legalP" id="kapittel-1-ledd-4">Hardangermorellar / Morellar frå Hardanger / Hardangermoreller / Moreller fra Hardanger skal dyrkast i plasttunnelar eller under tilsvarande plastdekkesystem.</article><article class="defaultP"><i>Hausting</i></article><article class="legalP" id="kapittel-1-ledd-5">Hardangermorellar / Morellar frå Hardanger / Hardangermoreller / Moreller fra Hardanger skal haustast og handterast varsamt for å unngå støytflekker og skadar. Rett haustetidpunkt skal fastsetjast med bakgrunn i visuell vurdering av farge (fargeskjema), subjektiv vurdering av fastleik og smak og måling av oppløyst tørrstoff. Om nødvendig skal trea haustast i fleire omgangar for å sikra ein jamn produktkvalitet.</article><article class="legalP" id="kapittel-1-ledd-6">Haustetidpunkt vil vera sortsavhengig.</article><article class="legalP" id="kapittel-1-ledd-7">Inntransport, kvalitetskontroll, lagring, sortering, pakking og uttransport</article><article class="legalP" id="kapittel-1-ledd-8">Hardangermorellar / Morellar frå Hardanger / Hardangermoreller / Moreller fra Hardanger skal vera registrert på pakkeri og sett på kjølerom seinast 6 timar etter hausting.</article><article class="legalP" id="kapittel-1-ledd-9">Alle vareparti skal vurderast visuelt ved mottak. Frå minst 10&#xa0;% av produsentane skal det takast ut 100 morellar frå kvar sort for visuell kontroll av ytre kvalitet. Frå dei same 100 fruktene skal 15 morellar analyserast for innhald av oppløyst tørrstoff.</article><article class="legalP" id="kapittel-1-ledd-10">Ved pakking/distribusjon skal det takast stikkprøver frå minst 5 vareparti av kvar sort for å sikra samsvar med fastsette krav til produktkvalitet.</article><article class="legalP" id="kapittel-1-ledd-11">Hardangermorellar / Morellar frå Hardanger / Hardangermoreller / Moreller fra Hardanger skal tilfredsstilla produktkrava i tabell 1. Morellane skal leverast til kjølelager same dag som hausting, og raskt kjølast ned til rett temperatur.</article><article class="numberedLegalP" data-numerator="4" id="kapittel-1-nummer-1">4. <i>Merking av produktet</i><article class="legalP" id="kapittel-1-nummer-1-ledd-1">Hardangermoreller / Moreller frå Hardanger / Moreller fra Hardanger kan merkjast med figurmerket forbeskytta geografisk nemning / beskyttet geografisk betegnelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-07-25-1284/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringane i punkt I ovanfor trer i kraft 25. juli 2023.</article></section></main></body></html>