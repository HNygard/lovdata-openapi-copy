<!DOCTYPE html><html lang="nb"><head><title>Forskrift om endring i forskrift om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-28-1520</dd><dt class="dokid">DokumentID</dt><dd class="dokid">LTI/forskrift/2023-09-28-1520</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2023-09-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-01-16-61</li></ul></dd><dt class="basedOn">Hjemmel</dt><dd class="basedOn"><ul><li>forskrift/2003-12-19-1790</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§26</li><li>lov/2003-12-19-124/§7</li><li>lov/2003-12-19-124/§19</li><li>lov/2003-12-19-124/§23</li></ul></dd><dt class="dateOfPublication">Kunngjort</dt><dd class="dateOfPublication">2023-09-29 15:55</dd><dt class="journalNumber">Journalnummer</dt><dd class="journalNumber">2023-1042</dd><dt class="titleShort">Korttittel</dt><dd class="titleShort">Endr. i produksjonsområdeforskriften</dd><dt class="title">Tittel</dt><dd class="title">Forskrift om endring i forskrift om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. september 2023 med hjemmel i lov 17. juni 2005 nr. 79 om akvakultur (akvakulturloven) § 5, § 6, § 7, § 9, § 10 og § 26 og lov 19. desember 2003 nr. 124 om matproduksjon og mattrygghet mv. (matloven) § 7, § 19 og § 23, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2023-09-28-1520</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften)<ul class="tocSubUl"><li>I<ul class="tocSubUl"><li>§ 12. Tilbud om kapasitetsøkning uavhengig av miljøstatus i produksjonsområdet</li><li>§ 12a. Søknad om unntaksvekst</li><li>§ 12b. Beregning av tilbud om økt kapasitet</li><li>§ 12c. Vederlag</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-28-1520" id="dokument"><h1>Forskrift om endring i forskrift om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-28-1520/KAPITTEL_1"><h2 data-text-align="center">I</h2><article class="defaultP">I forskrift 16. januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) gjøres følgende endringer:</article> <article class="defaultP" margin-top="true">§ 2 tredje ledd skal lyde:</article><article class="legalP" id="kapittel-1-ledd-1">Forskriften gjelder ikke tillatelser til særlige formål etter forskrift 7. november 2022 nr. 1929 om tillatelse til akvakultur for laks, ørret og regnbueørret kapittel 6 eller akvakulturtillatelser på land etter kapittel 7, med unntak for tildelte tillatelser til utviklingsformål.</article> <article class="defaultP" margin-top="true">§ 9 tredje ledd skal lyde:</article><article class="legalP" id="kapittel-1-ledd-2">Nedjustering i eller i medhold av denne bestemmelsen gjelder ikke for tillatelseskapasiteten som gir grunnlag for tilbudet om kapasitetsøkning etter § 12b.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Tilbud om kapasitetsøkning uavhengig av miljøstatus i produksjonsområdet</span></span><article class="legalP" id="kapittel-1-foreslåttparagraf-1-ledd-1">Uavhengig av miljøstatus i produksjonsområdet, kan departementet gi tilbud om økt kapasitet til innehaver av tillatelse som har lokaliteter<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">der lakseluslarver ikke slippes ut i frie vannmasser, og det er dokumentert av en upartisk faginstans at lokaliteten tillatelsen er knyttet til er utformet slik at egg og frittsvømmende stadier av lakselus ikke slippes ut i frie vannmasser, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">som i vesentlig mindre grad enn andre har bidratt til å påvirke smittepresset av lakselus i løpet av en kvalifikasjonsperiode på to år ved å oppfylle gitte vilkår. Kvalifikasjonsperioden går fra og med uke 40 i et oddetallsår til og med uke 39 i neste oddetallsår. For lokaliteten tillatelsen er knyttet til skal følgende vilkår være oppfylt: <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-1-ledd-1">Det var færre enn 0,1 voksne hunnlus i gjennomsnitt per fisk ved alle tellinger fra og med uke 13 til og med uke 39 i kvalifikasjonsperioden, eller det ikke er sluppet ut flere egg og frittsvømmende stadier av lakselus til miljøet enn det ville vært sluppet ut fra et tilsvarende antall fisk med et lusenivå under 0,1 voksne hunnlus i gjennomsnitt per fisk.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-2-ledd-1">Grensene i forskrift 5. desember 2012 nr. 1140 om bekjempelse av lakselus § 8 har ikke vært brutt fra og med uke 40 til og med uke 12 i kvalifikasjonsperioden. Tilsvarende gjelder brudd på særskilte vilkår om lus i den enkelte tillatelse.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-3-ledd-1">Det kan dokumenteres at det har vært gjennomført maksimalt én medikamentell behandling mot lakselus i kvalifikasjonsperioden per lokalitet eller per fisk fra fisken settes i sjø til den slaktes. En medikamentell behandling er bruk av ett preparat forskrevet til lokaliteten, brukt i tråd med preparatomtalen eller i tråd med (EU) 2019/6 artikkel 114, jf. forskrift om legemidler til dyr § 1-10.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-4-ledd-1">Det kan dokumenteres at det har vært gjennomført maksimalt seks ikke-medikamentelle behandlinger mot lakselus i kvalifikasjonsperioden per lokalitet eller per fisk fra fisken settes i sjø til den slaktes. En ikke-medikamentell behandling er fjerning av lus med midler eller metoder som ikke er legemidler, og som innebærer fysisk håndtering av fisken.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-5-ledd-1">Det har blitt avsluttet et utsett ved å slakte fisken. Dersom fisken er flyttet til en annen lokalitet, må vilkårene ha vært oppfylt på alle lokaliteter samlet innenfor kvalifikasjonsperioden for den enkelte fisk.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-1-punkt-2-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-2-ledd-1-punkt-6-ledd-1">Det er ikke fattet vedtak om midlertidig biomassereduksjon etter forskrift 5. desember 2012 nr. 1140 om bekjempelse av lakselus med effekt innenfor kvalifikasjonsperioden.</article></article></li></ul></article></article></li></ul></article><article class="legalP" id="kapittel-1-foreslåttparagraf-1-ledd-2">Selv om det observerte lusenivået på en lokalitet overskrider lusegrensen angitt i første ledd bokstav b, nr. 1, kan departementet likevel gi tilbud til innehaver av tillatelse så fremt lokaliteten<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">ikke har hatt 0,17 eller flere voksne hunnlus per fisk ved rapporteringspliktige tellinger mer enn én gang fra og med uke 13 til og med uke 39 hvert år i kvalifikasjonsperioden, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">ikke har hatt 0,10 eller flere voksne hunnlus per fisk ved fire rapporteringspliktige tellinger på rad.</article></article></li></ul></article></article> <article class="defaultP" margin-top="true">Ny § 12a skal lyde:</article><article class="futureLegalArticle" data-name="§12a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 12a</span>. <span class="legalArticleTitle">Søknad om unntaksvekst</span></span><article class="legalP" id="kapittel-1-foreslåttparagraf-2-ledd-1">Søknad om å få vurdert om en lokalitet oppfyller vilkårene etter § 12 sendes på fastsatt skjema til Mattilsynet innen 1. september i oddetallsår. Nødvendig dokumentasjon for perioden mellom 1. august og uke 40 ettersendes innen utgangen av uke 42. Mattilsynet kan be om eventuell tilleggsdokumentasjon.</article></article> <article class="defaultP" margin-top="true">Ny § 12b skal lyde:</article><article class="futureLegalArticle" data-name="§12b" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12b</span>. <span class="legalArticleTitle">Beregning av tilbud om økt kapasitet</span></span><article class="legalP" id="kapittel-1-foreslåttparagraf-3-ledd-1">Tilbudet om økt kapasitet kan omfatte de tillatelsene som er knyttet til lokaliteten som oppfyller vilkårene i § 12. Tilbudets størrelse avgrenses i utgangspunktet til andelen av den samlede tilknyttede tillatelseskapasiteten som faktisk er benyttet på lokaliteten i kvalifikasjonsperioden og beregnes slik:</article><article class="legalP" id="kapittel-1-foreslåttparagraf-3-ledd-2">Gjennomsnittlig samlet vekstøkning på fisk i sjø per år på lokaliteten i kvalifikasjonsperioden divideres med snittet for selskapets dokumenterte kapasitetsutnyttelse i det produksjonsområdet lokaliteten tilhører. Resultatet multipliseres med inntil 6 prosent. Dødfisk og annet tap av fisk i beregningsperioden tas ikke med i beregningen av samlet vektøkning.</article><article class="legalP" id="kapittel-1-foreslåttparagraf-3-ledd-3">Der selskapet ikke i tilstrekkelig grad har dokumentert snittet for kapasitetsutnyttelse, kan en faktor for kapasitetsutnyttelse fastsatt av departementet legges til grunn for beregningen av tilbudets størrelse.</article><article class="legalP" id="kapittel-1-foreslåttparagraf-3-ledd-4">Hver tillatelse kan maksimalt økes med seks prosent i hver tildelingsrunde.</article></article> <article class="defaultP" margin-top="true">Ny § 12c skal lyde</article><article class="futureLegalArticle" data-name="§12c" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12c</span>. <span class="legalArticleTitle">Vederlag</span></span><article class="legalP" id="kapittel-1-foreslåttparagraf-4-ledd-1">Kapasitetsjustering av maksimalt tillatt biomasse (MTB) etter § 12b tilbys mot betaling av et vederlag til statskassen. Vederlagets størrelse og frist for innbetaling fastsettes særskilt av departementet for hver runde med tilbud.</article><article class="legalP" id="kapittel-1-foreslåttparagraf-4-ledd-2">Vederlaget blir ikke tilbakebetalt ved en eventuell senere endring eller tilbakekall av tillatelsen på grunn av forhold nevnt i akvakulturloven § 9. Det samme gjelder hvis andre forhold gjør at tillatelsen helt eller delvis taper sin verdi.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-28-1520/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>