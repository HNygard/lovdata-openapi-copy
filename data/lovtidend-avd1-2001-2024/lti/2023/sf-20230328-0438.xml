<!DOCTYPE html><html lang="nb"><head><title>Forskrift om endring i forskrift om restriktive tiltak mot Syria</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-28-438</dd><dt class="dokid">DokumentID</dt><dd class="dokid">LTI/forskrift/2023-03-28-438</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2023-03-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-09-02-902</li></ul></dd><dt class="basedOn">Hjemmel</dt><dd class="basedOn"><ul><li>lov/2001-04-27-14/§1</li><li>lov/2021-04-16-18/§8</li><li>forskrift/2011-09-02-902/§5</li></ul></dd><dt class="dateOfPublication">Kunngjort</dt><dd class="dateOfPublication">2023-03-30 15:45</dd><dt class="journalNumber">Journalnummer</dt><dd class="journalNumber">2023-0350</dd><dt class="title">Tittel</dt><dd class="title">Forskrift om endring i forskrift om restriktive tiltak mot Syria</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 28. mars 2023 med hjemmel i forskrift 2. september 2011 nr. 902 om restriktive tiltak mot Syria § 5.</dd><dt class="refid">RefID</dt><dd class="refid">forskrift/2023-03-28-438</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak mot Syria<ul class="tocSubUl"><li>I<ul class="tocSubUl"><li>Artikkel 16a</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-28-438" id="dokument"><h1>Forskrift om endring i forskrift om restriktive tiltak mot Syria</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-28-438/KAPITTEL_1"><h2 data-text-align="center">I</h2><article class="defaultP">I forskrift 2. september 2011 nr. 902 om restriktive tiltak mot Syria gjøres følgende endring:</article> <article class="defaultP" margin-top="true">Ny artikkel 16a i Vedlegg A skal lyde:</article><article class="futureLegalArticle" data-name="a16a" id="kapittel-1-foreslåttparagraf-1"><span class="futureLegalArticleHeader" data-text-align="center"><span class="legalArticleValue">Artikkel 16a</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">1. Forbudene fastsatt i artikkel 14 nr. 1 og nr. 2 får ikke anvendelse før 24. august 2023 med hensyn til å stille til rådighet penger eller formuesgoder, eller til å levere varer og yte tjenester som er nødvendige for å sikre at humanitær bistand eller annen virksomhet til støtte for grunnleggende menneskelige behov kan leveres til rett tid, dersom slik bistand og annen virksomhet utføres av<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">FN, herunder FNs programmer, fond og andre enheter og organer, samt FNs særorganisasjoner og tilknyttede organisasjoner,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">internasjonale organisasjoner,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-nummer-1-punkt-3"><article class="legalP" id="kapittel-1-foreslåttparagraf-1-nummer-1-punkt-3-ledd-1">humanitære organisasjoner med observatørstatus på FNs generalforsamling, og medlemmer av disse humanitære organisasjonene,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-nummer-1-punkt-4"><article class="legalP" id="kapittel-1-foreslåttparagraf-1-nummer-1-punkt-4-ledd-1">bilateralt eller multilateralt finansierte ikke-statlige organisasjoner som deltar i FNs beredskapsplaner for humanitær bistand, beredskapsplaner for flyktninger, annen FN-innsats eller humanitære grupper som koordineres av FNs kontor for koordinering av humanitær innsats (OCHA),</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-1-nummer-1-punkt-5"><article class="legalP" id="kapittel-1-foreslåttparagraf-1-nummer-1-punkt-5-ledd-1">offentlige organer eller juridiske personer, enheter eller organer som mottar offentlig finansiering fra EU eller medlemsstatene for å sikre at humanitær bistand eller annen virksomhet til støtte for grunnleggende menneskelige behov hos sivilbefolkningen i Syria, leveres til rett tid,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-1-nummer-1-punkt-6"><article class="legalP" id="kapittel-1-foreslåttparagraf-1-nummer-1-punkt-6-ledd-1">organisasjoner og byråer som er søylevurdert av EU, og som EU har undertegnet en rammeavtale om finansielt partnerskap med, der rammeavtalen er grunnlaget for at organisasjonene og byråene fungerer som EUs humanitære partnere,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-1-nummer-1-punkt-7"><article class="legalP" id="kapittel-1-foreslåttparagraf-1-nummer-1-punkt-7-ledd-1">organisasjoner og byråer som har fått utstedt et sertifikat for humanitært partnerskap av EU, eller som er sertifisert eller anerkjent av en medlemsstat i samsvar med nasjonale framgangsmåter,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-1-nummer-1-punkt-8"><article class="legalP" id="kapittel-1-foreslåttparagraf-1-nummer-1-punkt-8-ledd-1">medlemsstatenes særlige organer, eller av</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-1-nummer-1-punkt-9"><article class="legalP" id="kapittel-1-foreslåttparagraf-1-nummer-1-punkt-9-ledd-1">ansatte, støttemottakere, datterselskaper eller gjennomføringspartnere til enhetene nevnt i bokstav a)–h) i den utstrekning de handler i en slik egenskap.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">2. Forbudet fastsatt i artikkel 14 nr. 2 gjelder ikke penger eller formuesgoder som stilles til rådighet av fysiske eller juridiske personer og enheter oppført i vedlegg I og II av offentlige organer eller av juridiske personer eller enheter som mottar offentlig finansiering for å gi humanitær bistand i Syria eller støtte til sivilbefolkningen i Syria, dersom pengene eller formuesgodene stilles til rådighet i samsvar med artikkel 6a nr. 1.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">3. I saker som ikke omfattes av nr. 1 eller 2 i denne artikkelen, og som unntak fra artikkel 14 nr. 2, kan Utenriksdepartementet gi tillatelse, på de alminnelige og særskilte vilkårene de finner hensiktsmessige, til å stille visse penger eller formuesgoder til rådighet, etter å ha slått fast at disse pengene eller formuesgodene er nødvendige for utelukkende å brukes til å gi humanitær bistand i Syria eller støtte til sivilbefolkningen i Syria.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">4. I saker som ikke omfattes av nr. 1 i denne artikkelen, kan Utenriksdepartementet gjøre unntak fra artikkel 14 nr. 1 og 2 og gi tillatelse, på de alminnelige og særskilte vilkårene de finner hensiktsmessige, til å frigi visse frosne penger eller formuesgoder, etter å ha slått fast at disse pengene eller formuesgodene er nødvendige for utelukkende å brukes til å gi humanitær bistand i Syria eller støtte til sivilbefolkningen i Syria. Pengene eller formuesgodene skal frigis til FN for å yte eller legge til rette for yting av bistand i Syria i samsvar med beredskapsplanen for humanitær bistand i Syria (Syrian Humanitarian Response Plan) eller eventuelle etterfølgende planer som koordineres av FN.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">5. Den berørte medlemsstaten skal underrette de øvrige medlemsstatene og Kommisjonen om alle tillatelser som gis i henhold til nr. 3 og 5, innen to uker etter at tillatelsen er gitt.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-28-438/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>