<!DOCTYPE html><html lang="nb"><head><title>Forskrift om jernbanepassasjerers rettigheter og forpliktelser (jernbanepassasjerrettighetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-05-11-692</dd><dt class="dokid">DokumentID</dt><dd class="dokid">LTI/forskrift/2023-05-11-692</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane-, plan- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2023-05-11, 2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-09-03-1241</li></ul></dd><dt class="basedOn">Hjemmel</dt><dd class="basedOn"><ul><li>lov/1993-06-11-100/§7c</li><li>lov/1993-06-11-100/§11c</li><li>lov/1993-06-11-100/§16</li><li>forskrift/1997-04-04-275</li><li>lov/1977-06-10-73/§2</li><li>lov/2004-12-10-82/§2</li></ul></dd><dt class="dateOfPublication">Kunngjort</dt><dd class="dateOfPublication">2023-05-12 14:00</dd><dt class="journalNumber">Journalnummer</dt><dd class="journalNumber">2023-0473</dd><dt class="titleShort">Korttittel</dt><dd class="titleShort">Jernbanepassasjerrettighetsforskriften</dd><dt class="title">Tittel</dt><dd class="title">Forskrift om jernbanepassasjerers rettigheter og forpliktelser (jernbanepassasjerrettighetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 11. mai 2023 med hjemmel i lov 11. juni 1993 nr. 100 om anlegg og drift av jernbane, herunder sporvei, tunnelbane og forstadsbane m.m. (jernbaneloven) § 7c, § 11c og § 16, jf. delegeringsvedtak 4. april 1997 nr. 275, lov 10. juni 1977 nr. 73 om jernbaneansvar (jernbaneansvarsloven) § 2 og lov 10. desember 2004 nr. 82 om Overenskomst om internasjonal jernbanetrafikk (COTIF-loven) § 2 bokstav a. <br /> <strong>EØS-henvisninger:</strong> EØS-avtalen vedlegg XIII nr. 42h (forordning (EU) 2021/782).</dd><dt class="refid">RefID</dt><dd class="refid">forskrift/2023-05-11-692</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om jernbanepassasjerers rettigheter og forpliktelser (jernbanepassasjerrettighetsforskriften)<ul class="tocSubUl"><li>§ 1. Gjennomføring av forordning (EU) 2021/782 i norsk rett</li><li>§ 2. Virkeområde mv.</li><li>§ 3. Rett til å kjøpe billett om bord uten ekstra kostnad</li><li>§ 4. Håndheving</li><li>§ 5. Klager</li><li>§ 6. Sanksjoner</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-05-11-692" id="dokument"><h1>Forskrift om jernbanepassasjerers rettigheter og forpliktelser (jernbanepassasjerrettighetsforskriften)</h1><article class="legalArticle" data-lovdata-URL="LTI/forskrift/2023-05-11-692/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Gjennomføring av forordning (EU) 2021/782 i norsk rett</span></h2><article class="legalP" id="paragraf-1-ledd-1">EØS-avtalen vedlegg XIII nr. 42h (forordning (EU) 2021/782) om jernbanepassasjerers rettigheter og forpliktelser gjelder som forskrift med de tilpasninger som følger av vedlegg XIII, protokoll 1 til avtalen og avtalen for øvrig.</article></article><article class="legalArticle" data-lovdata-URL="LTI/forskrift/2023-05-11-692/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde mv.</span></h2><article class="legalP" id="paragraf-2-ledd-1">Forskriften gjelder for jernbanereiser og jernbanetjenester som utøves på jernbanenettet av jernbaneforetak med lisens etter jernbaneforskriften kapittel 12.</article><article class="legalP" id="paragraf-2-ledd-2">Forskriften er ikke til hinder for at jernbaneforetak kan tilby passasjerer kontraktsmessige vilkår som er mer gunstige enn de som er fastsatt i denne forskriften.</article></article><article class="legalArticle" data-lovdata-URL="LTI/forskrift/2023-05-11-692/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Rett til å kjøpe billett om bord uten ekstra kostnad</span></h2><article class="legalP" id="paragraf-3-ledd-1">Retten til å kjøpe billett om bord uten ekstra kostnad som følger av forordning (EU) 2021/782 artikkel 11 nr. 4 fjerde ledd gjelder for alle passasjerer.</article></article><article class="legalArticle" data-lovdata-URL="LTI/forskrift/2023-05-11-692/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Håndheving</span></h2><article class="legalP" id="paragraf-4-ledd-1">Statens jernbanetilsyn fører tilsyn med og håndhever denne forskriften, jf. forordning (EU) 2021/782 artikkel 31 nr. 1, artikkel 32 og artikkel 33.</article></article><article class="legalArticle" data-lovdata-URL="LTI/forskrift/2023-05-11-692/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Klager</span></h2><article class="legalP" id="paragraf-5-ledd-1">Klager over påståtte overtredelse av bestemmelser som følger av denne forskriften, jf. forordning (EU) 2021/782 artikkel 33 nr. 2, følger reglene om klagebehandling i transportklagenemndforskriften.</article></article><article class="legalArticle" data-lovdata-URL="LTI/forskrift/2023-05-11-692/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Sanksjoner</span></h2><article class="legalP" id="paragraf-6-ledd-1">Overtredelse av forskriften sanksjoneres etter jernbaneloven § 11c, § 13 og § 22 første ledd.</article></article><article class="legalArticle" data-lovdata-URL="LTI/forskrift/2023-05-11-692/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft straks, med unntak av § 3, som trer i kraft 1. januar 2024. Fra førstnevnte tidspunkt oppheves forskrift om gjennomføring av Europaparlaments- og rådsforordning (EF) nr. 1371/2007 av 23. oktober 2007 om jernbanepassasjerers rettigheter og forpliktelser (jernbanepassasjerrettighetsforskriften).</article></article></main></body></html>