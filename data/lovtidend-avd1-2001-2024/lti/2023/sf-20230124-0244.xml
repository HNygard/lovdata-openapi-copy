<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-24-244</dd><dt class="dokid">DokumentID</dt><dd class="dokid">LTI/forskrift/2023-01-24-244</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2023-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-5</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-11</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§8-2</li><li>lov/2005-06-17-62/§15-13</li><li>lov/2005-06-17-62/§15-14</li><li>lov/2007-06-29-73/§4-2</li><li>lov/2007-06-29-73/§4-5</li><li>forskrift/2005-12-01-1392/§3</li><li>forskrift/2005-12-01-1392/§4</li><li>forskrift/2005-12-01-1392/§5</li><li>forskrift/2005-12-16-1574/§40</li><li>forskrift/2017-01-06-13</li><li>forskrift/2018-12-21-2221/§3</li><li>forskrift/2018-12-21-2221/§4</li><li>forskrift/2018-12-21-2221/§5</li></ul></dd><dt class="dateOfPublication">Kunngjort</dt><dd class="dateOfPublication">2023-02-24 15:05</dd><dt class="journalNumber">Journalnummer</dt><dd class="journalNumber">2023-0197</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 24. januar 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-6, § 3-7, § 3-9, § 3-10, § 3-11, § 4-5, § 4-6, § 4-7, § 4-8, § 4-11, § 5-1, § 5-2, § 5-3 og § 8-2, forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse § 3, § 4 og § 5, forskrift 1. desember 2005 nr. 1392 om krav til mastergrad § 3, § 4 og § 5, forskrift 6. januar 2017 nr. 13 om opptak til høgre utdanning, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 40, lov 29. juni 2007 nr. 73 om eiendomsmegling (eiendomsmeglingsloven) § 4-2 og § 4-5 og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 15-13 og § 15-14.</dd><dt class="refid">RefID</dt><dd class="refid">forskrift/2023-01-24-244</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I<ul class="tocSubUl"><li>§ 2-8. Faglig godkjenning av annen utdanning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-24-244" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-24-244/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">§ 1-5 skal lyde:</article><article class="legalP" id="kapittel-1-ledd-1">Klage på vedtak i enkeltsaker skal iht. forvaltningsloven (lov 10. februar 1967) kapittel VI innklages til vedtaksenhet. Dersom vedtaket opprettholdes, vil klagen oversendes nemnd for studentsaker ved Handelshøyskolen BI. For vedtak som innebærer inndragning av falske dokumenter og ilegging av karantenetid i denne forbindelse, annullering av karakter og/eller utestenging fra Handelshøyskolen BI, er klageinstansen en særskilt klagenemnd for universiteter og høyskoler i Norge. Klageretten må være uttømt før søksmål kan reises.</article> <article class="defaultP" margin-top="true">I § 2-1 skal følgende seks definisjoner oppheves:</article><article class="defaultP"><i>Faglig godkjenning</i></article><article class="legalP" id="kapittel-1-ledd-2">Kan innvilges for hele eller deler av en utdanning basert på formell eller ikke-formell kompetanse. Faglig godkjenning gis enten som innpassing, fag-for-fag-fritak eller jevngodhetsvurdering.</article><article class="defaultP"><i>Formell kompetanse</i></article><article class="legalP" id="kapittel-1-ledd-3">Kompetanse oppnådd som følge av fullført akkreditert utdanning ved norsk universitet eller høyskole eller fullført godkjent høyere utdanning ved utenlandsk utdanningsinstitusjon.</article><article class="defaultP"><i>Ikke-formell kompetanse/realkompetanse</i></article><article class="legalP" id="kapittel-1-ledd-4">Kompetanse oppnådd gjennom betalt eller ubetalt arbeid, ikke-akkreditert norsk utdanning eller ikke-godkjent utenlandsk utdanning, fritidsaktivitet og/eller annet som kommer i tillegg til den kompetansen vedkommende har dokumentert gjennom formell kompetanse.</article><article class="defaultP"><i>Innpassing</i></article><article class="legalP" id="kapittel-1-ledd-5">Innpassing er en faglig godkjenning av et eller flere fag som kan gis til studenter med relevant formell kompetanse innenfor ett spesifikt studium.</article><article class="defaultP"><i>Fag-for-fag-fritak</i></article><article class="legalP" id="kapittel-1-ledd-6">Fag-for-fag-fritak er et fritak for enkeltkurs i et studium som kan gis til studenter som har avlagt samme eller tilsvarende eksamen fra en akkreditert norsk utdanning eller godkjent utenlandsk utdanning. Kan også gis på grunnlag av ikke-formell kompetanse.</article><article class="defaultP"><i>Jevngodhetsvurdering</i></article><article class="legalP" id="kapittel-1-ledd-7">Jevngodhetsvurdering er en faglig vurdering som kan gjøres for enkeltpersoner som har fullført et akkreditert studium ved et norsk universitet eller høyskole eller godkjent studium ved utenlandsk høyere utdanningsinstitusjon. I særlige tilfeller kan slik vurdering gjøres der søkeren ikke kan dokumentere sin akademiske kompetanse fra slik institusjon.</article> <article class="defaultP" margin-top="true">§ 2-3 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) (Opphevet.)</article> <article class="defaultP" margin-top="true">§ 2-8 skal lyde:</article><article class="futureLegalArticle" data-name="§2-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-8</span>. <span class="legalArticleTitle">Faglig godkjenning av annen utdanning</span></span><article class="legalP" id="kapittel-1-foreslåttparagraf-1-ledd-1">Søknad om faglig godkjenning av utdanning og dokumentert realkompetanse vurderes i henhold til universitets- og høyskoleloven § 3-5 til § 3-5g.</article></article> <article class="defaultP" margin-top="true">§ 4-6 annet ledd bokstavene c og d skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">(Opphevet.)</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Kombinasjonen av programmer og enkeltkurs en kandidat ønsker å sette sammen, skal ikke ha faglig overlapping med hverandre og skal forhåndsgodkjennes av Handelshøyskolen BI. I graden Master of Management skal ikke andelen enkeltkurs uten selvstendig arbeid overskride 30 studiepoeng for at kravet til selvstendig arbeid skal oppfylles, jf. forskrift 1. desember 2005 nr. 1392 om krav til mastergrad.</article></article></li></ul></article> <article class="defaultP" margin-top="true">§ 4-8 fjerde ledd skal lyde:</article><article class="numberedLegalP" data-numerator="4" id="kapittel-1-nummer-2">(4) Dersom en student har fått innvilget faglig godkjenning etter reglene i § 2-8, vil dette fremgå av vitnemålet.</article> <article class="defaultP" margin-top="true"><i>Endring av hjemmelsfelt</i></article><article class="defaultP">Følgende hjemler slettes fra hjemmelsfeltet:<ul class="defaultList"><li><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">Lov 1. april 2005 nr. 15 om universiteter og høyskoler (universitets- og høyskoleloven) § 3-4 og § 3-5</article></article></li><li><article class="listArticle" id="kapittel-1-nummer-2-punkt-2"><article class="legalP" id="kapittel-1-nummer-2-punkt-2-ledd-1">Lov 15. januar 1999 nr. 2 om revisjon og revisorer (revisorloven) § 3-2</article></article></li><li><article class="listArticle" id="kapittel-1-nummer-2-punkt-3"><article class="legalP" id="kapittel-1-nummer-2-punkt-3-ledd-1">Lov 20. november 2020 nr. 128 om revisjon og revisorer (revisorloven) § 3-2.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-24-244/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. mars 2023.</article></section></main></body></html>