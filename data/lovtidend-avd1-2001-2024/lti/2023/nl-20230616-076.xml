<!DOCTYPE html><html lang="nb"><head><title>Lov om endringer i postloven (pakkepostforordningen, brukerklagenemnd, offentlig postnummersystem og politiattest)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-16-76</dd><dt class="dokid">DokumentID</dt><dd class="dokid">LTI/lov/2023-06-16-76</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="dateInForce">I kraft fra</dt><dd class="dateInForce">2023-06-16, Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2015-09-04-91</li></ul></dd><dt class="legalArea">Rettsområde</dt><dd class="legalArea"><ul><li>Transport og kommunikasjoner &gt; Post</li></ul></dd><dt class="dateOfPublication">Kunngjort</dt><dd class="dateOfPublication">2023-06-16 14:00</dd><dt class="journalNumber">Journalnummer</dt><dd class="journalNumber">2023-0586</dd><dt class="titleShort">Korttittel</dt><dd class="titleShort">Endringslov til postloven</dd><dt class="title">Tittel</dt><dd class="title">Lov om endringer i postloven (pakkepostforordningen, brukerklagenemnd, offentlig postnummersystem og politiattest)</dd><dt class="miscInformation">Annet om dokumentet</dt><dd class="miscInformation">Prop.81 LS (2022–2023), Innst.417 L (2022–2023), Lovvedtak 92 (2022–2023). Stortingets første og andre gangs behandling hhv. 2. og 5. juni 2023. Fremmet av Samferdselsdepartementet.</dd><dt class="refid">RefID</dt><dd class="refid">lov/2023-06-16-76</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i postloven (pakkepostforordningen, brukerklagenemnd, offentlig postnummersystem og politiattest)<ul class="tocSubUl"><li>I<ul class="tocSubUl"><li>§ 5 a. Forskriftsfullmakt – EØS-avtalen</li><li>§ 35. Offentlig postnummersystem</li><li>§ 35 a. Endringer i postnummersystemet</li><li>§ 35 b. Klagerett</li><li>§ 36. Tildeling av postnummer</li><li>§ 41. Klage til myndigheten</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-06-16-76" id="dokument"><h1>Lov om endringer i postloven (pakkepostforordningen, brukerklagenemnd, offentlig postnummersystem og politiattest)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 4. september 2015 nr. 91 om posttjenester (postloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-16-76/KAPITTEL_1"><h2 data-text-align="center">I</h2><article class="defaultP">I lov 4. september 2015 nr. 91 om posttjenester gjøres følgende endringer:</article> <article class="defaultP" margin-top="true">I § 4 skal nr. 3 lyde:<ul class="defaultList"><li data-li-identifier="3." data-name="3."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>postsending</i>: brevpost inntil 2 kg, aviser og blad i abonnement inntil 2 kg og lettgods inntil 31,5 kg som er påført mottakerens navn og adresse eller annen entydig identifikasjon, herunder som er adressert i henhold til liste</article></article></li></ul></article> <article class="defaultP" margin-top="true">I kapittel 1 skal ny § 5 a lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5 a</span>. <span class="legalArticleTitle">Forskriftsfullmakt – EØS-avtalen</span></span><article class="legalP" id="kapittel-1-foreslåttparagraf-1-ledd-1">Departementet kan gi forskrift om regler etter EØS-avtalen som har til hensikt å forbedre pakkeleveringstjenester over landegrensene.</article></article> <article class="defaultP" margin-top="true">§ 31 første ledd skal lyde:</article><article class="legalP" id="kapittel-1-ledd-1">Tilbyderen kan kreve fremleggelse av ordinær politiattest, jf. politiregisterloven § 40, ved tilbud om stilling som medfører behandling av postsendinger. For ansettelse i særlig betrodde stillinger kan det kreves uttømmende og utvidet politiattest, jf. politiregisterloven § 41.</article> <article class="defaultP" margin-top="true">§ 35 skal lyde:</article><article class="futureLegalArticle" data-name="§35" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 35</span>. <span class="legalArticleTitle">Offentlig postnummersystem</span></span><article class="legalP" id="kapittel-1-foreslåttparagraf-2-ledd-1">Postnummersystemet forvaltes som en offentlig fellesressurs av myndigheten. Postnummersystemet er et system av sifferserier og tilhørende stedsnavn som deler landet inn i postnummerområder og sikrer effektiv postomdeling. Omlegging i postnummersystemet besluttes av myndigheten.</article><article class="legalP" id="kapittel-1-foreslåttparagraf-2-ledd-2">Tilbyder med leveringsplikt skal drifte det offentlige postnummersystemet og sikre løpende oppdatering av matrikkelen. Tilbyder med leveringsplikt skal behandle og gjennomføre endringer og skal offentliggjøre slike på en hensiktsmessig måte.</article><article class="legalP" id="kapittel-1-foreslåttparagraf-2-ledd-3">Ved forvaltning og drift av postnummersystemet og ved behandling av endringer etter § 35 a og tildelinger etter § 36 skal det tas hensyn til ressursbegrensninger, effektiv postomdeling og konsekvenser for registrerte tilbydere og berørte postmottakere. Behandlingen skal skje på åpne, objektive og ikke-diskriminerende vilkår.</article><article class="legalP" id="kapittel-1-foreslåttparagraf-2-ledd-4">Myndigheten og tilbyder med leveringsplikt er ikke erstatningsansvarlige som følge av omlegginger eller endringer av postnummersystemet.</article><article class="legalP" id="kapittel-1-foreslåttparagraf-2-ledd-5">Myndigheten kan gi forskrift og fatte enkeltvedtak om forvaltning og drift av det offentlige postnummersystemet.</article></article> <article class="defaultP" margin-top="true">Ny § 35 a skal lyde:</article><article class="futureLegalArticle" data-name="§35a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 35 a</span>. <span class="legalArticleTitle">Endringer i postnummersystemet</span></span><article class="legalP" id="kapittel-1-foreslåttparagraf-3-ledd-1">Tilbyder med leveringsplikt skal behandle anmodninger fra egen virksomhet og fra postmottakere, kommuner og registrerte tilbydere om endringer i det offentlige postnummersystemet.</article><article class="legalP" id="kapittel-1-foreslåttparagraf-3-ledd-2">Når avgjørelse foreligger, skal den som har anmodet om endring og registrerte tilbydere uten ugrunnet opphold gjøres kjent med utfallet av saken.</article><article class="legalP" id="kapittel-1-foreslåttparagraf-3-ledd-3">Dersom endring etter første ledd anses som vesentlig, skal registrerte tilbydere, Statens kartverk, berørte kommuner og særlig berørte postmottakere varsles og gis anledning til å uttale seg før avgjørelse treffes. Fristen for uttalelser skal være minst én måned.</article><article class="legalP" id="kapittel-1-foreslåttparagraf-3-ledd-4">Myndigheten kan gi forskrifter og fatte enkeltvedtak om behandling av endringer i postnummersystemet.</article></article> <article class="defaultP" margin-top="true">Ny § 35 b skal lyde:</article><article class="futureLegalArticle" data-name="§35b" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 35 b</span>. <span class="legalArticleTitle">Klagerett</span></span><article class="legalP" id="kapittel-1-foreslåttparagraf-4-ledd-1">Registrert tilbyder kan påklage en avgjørelse etter § 35 a til myndigheten, jf. § 41. Klagefristen skal være minst tre uker fra avgjørelse er gjort kjent. Avgjørelser som er påklaget kan ikke gjennomføres før klagen er behandlet.</article><article class="legalP" id="kapittel-1-foreslåttparagraf-4-ledd-2">Myndigheten kan gi nærmere forskrifter om klageretten for tilbydere etter første ledd.</article></article> <article class="defaultP" margin-top="true">§ 36 skal lyde:</article><article class="futureLegalArticle" data-name="§36" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 36</span>. <span class="legalArticleTitle">Tildeling av postnummer</span></span><article class="legalP" id="kapittel-1-foreslåttparagraf-5-ledd-1">Myndigheten skal vurdere enhver anmodning fra en registrert tilbyder om tildeling av eget postnummer.</article><article class="legalP" id="kapittel-1-foreslåttparagraf-5-ledd-2">Tilbyder med leveringsplikt skal gjennomføre endringen i det offentlige postnummersystemet uten ugrunnet opphold, jf. § 35 annet ledd.</article><article class="legalP" id="kapittel-1-foreslåttparagraf-5-ledd-3">Myndigheten kan gi forskrift og fatte enkeltvedtak om tildeling av postnummer.</article></article> <article class="defaultP" margin-top="true">§ 39 fjerde ledd skal lyde:</article><article class="legalP" id="kapittel-1-ledd-2">Brukere skal opplyses om klageordning og om klageadgang etter § 41.</article> <article class="defaultP" margin-top="true">§ 40 oppheves.</article> <article class="defaultP" margin-top="true">§ 41 skal lyde:</article><article class="futureLegalArticle" data-name="§41" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 41</span>. <span class="legalArticleTitle">Klage til myndigheten</span></span><article class="legalP" id="kapittel-1-foreslåttparagraf-6-ledd-1">Nasjonal kommunikasjonsmyndighet skal behandle klager<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">fra brukere i tvister om posttjeneste med unntak av klager fra forbrukere der saken har sitt grunnlag i kjøpsavtale og derfor behandles av forbrukermyndigheten, saker om postkasseplassering og klager som er åpenbart useriøse eller grunnløse,</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">i tvister mellom registrerte tilbydere av posttjeneste,</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">i tvister mellom eier av postboksanlegg etter § 33 a og tilbyder av posttjeneste,</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">fra registrerte tilbydere på avgjørelse etter § 35 a,</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">fra gårdeiere og postkasseeiere om misbruk av sonenøkler etter behandling etter § 39 annet ledd.</article></article></li></ul></article><article class="legalP" id="kapittel-1-foreslåttparagraf-6-ledd-2">Før klageadgangen etter første ledd nr. 1 og nr. 5 kan benyttes, må klageren rette klagen til tilbyderen etter § 39.</article><article class="legalP" id="kapittel-1-foreslåttparagraf-6-ledd-3">Enkeltvedtak etter § 33 som gir en tilbyder tillatelse til å få tilgang til sonenøkkelsystemer og nøkler utenfor sonenøkkelsystemer, kan ikke påklages. Myndighetens avgjørelse om avvisning av en sak etter § 33 kan heller ikke påklages.</article><article class="legalP" id="kapittel-1-foreslåttparagraf-6-ledd-4">Departementet er klageinstans for enkeltvedtak fattet av Nasjonal kommunikasjonsmyndighet med hjemmel i eller i medhold av denne lov. Klager fremsettes overfor Nasjonal kommunikasjonsmyndighet, jf. forvaltningsloven § 32.</article><article class="legalP" id="kapittel-1-foreslåttparagraf-6-ledd-5">Kongen kan gi forskrift om hvem som er klageinstans i klagesaker av konkurransemessig karakter, jf. § 5.</article></article> <article class="defaultP" margin-top="true">§ 49 første ledd nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-5-punkt-1"><article class="legalP" id="kapittel-1-foreslåttparagraf-6-ledd-5-punkt-1-ledd-1">overtrer forskrift gitt med hjemmel §§ 5 a, 7, 9, 10, 12, 17, 18, 20, 21, 23, 24, 25, 26, 27, 28, 32, 33, 33 a, 34, 42 eller 44</article></article></li></ul></article> <article class="defaultP" margin-top="true">§ 51 nr. 2 skal lyde:<ul class="defaultList"><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-5-punkt-2"><article class="legalP" id="kapittel-1-foreslåttparagraf-6-ledd-5-punkt-2-ledd-1">overtrer forskrift gitt med hjemmel i §§ 5 a, 20, 21, 33 eller 44</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2023-06-16-76/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lovens §§ 5 a, 49 første ledd nr. 2 og 51 nr. 2 gjelder straks.</article><article class="legalP" id="kapittel-2-ledd-2">Loven for øvrig gjelder fra den tid Kongen bestemmer.</article></section></main></body></html>