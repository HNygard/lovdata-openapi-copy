<!DOCTYPE html><html lang="nb"><head><title>Lov om endringer i forsvarsloven og folketrygdloven (kontrakt om tjenesteplikt for militære studenter)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-16-55</dd><dt class="dokid">DokumentID</dt><dd class="dokid">LTI/lov/2023-06-16-55</dd><dt class="ministry">Departement</dt><dd class="ministry"><ul><li>Forsvarsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1997-02-28-19</li><li>lov/2016-08-12-77</li></ul></dd><dt class="legalArea">Rettsområde</dt><dd class="legalArea"><ul><li>Pensjons- og trygderett</li> <li>Stats-, statsforfatnings- og statsborgerrett &gt; Forsvaret</li></ul></dd><dt class="dateOfPublication">Kunngjort</dt><dd class="dateOfPublication">2023-06-16 14:00</dd><dt class="journalNumber">Journalnummer</dt><dd class="journalNumber">2023-0609</dd><dt class="titleShort">Korttittel</dt><dd class="titleShort">Endringslov til forsvarsloven og folketrygdloven</dd><dt class="title">Tittel</dt><dd class="title">Lov om endringer i forsvarsloven og folketrygdloven (kontrakt om tjenesteplikt for militære studenter)</dd><dt class="miscInformation">Annet om dokumentet</dt><dd class="miscInformation">Prop.101 L (2022–2023), Innst.404 L (2022–2023), Lovvedtak 94 (2022–2023). Stortingets første og andre gangs behandling hhv. 6. og 12. juni 2023. Fremmet av Forsvarsdepartementet.</dd><dt class="refid">RefID</dt><dd class="refid">lov/2023-06-16-55</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i forsvarsloven og folketrygdloven (kontrakt om tjenesteplikt for militære studenter)<ul class="tocSubUl"><li>I<ul class="tocSubUl"><li>§ 25 c. Kontrakt om utdanning og tjenesteplikt i Forsvaret</li></ul></li><li>II<ul class="tocSubUl"><li>§ 13-8. Militærpersoner o.a.</li></ul></li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2023-06-16-55" id="dokument"><h1>Lov om endringer i forsvarsloven og folketrygdloven (kontrakt om tjenesteplikt for militære studenter)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 28. februar 1997 nr. 19 om folketrygd (folketrygdloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 12. august 2016 nr. 77 om verneplikt og tjeneste i Forsvaret m.m. (forsvarsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-16-55/KAPITTEL_1"><h2 data-text-align="center">I</h2><article class="defaultP">I lov 12. august 2016 nr. 77 om verneplikt og tjeneste i Forsvaret m.m. gjøres følgende endringer:</article> <article class="defaultP" margin-top="true">§ 2 første ledd andre punktum skal lyde:</article><article class="legalP" id="kapittel-1-ledd-1">Alle som har verneplikt, militært tilsatte, militære studenter og andre som har inngått kontrakt om tjeneste med Forsvaret, har tjenesteplikt.</article> <article class="defaultP" margin-top="true">§ 3 første ledd ny bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">militære studenter: personer som tar utdanning på bachelornivå i Forsvaret.</article></article></li></ul></article> <article class="defaultP" margin-top="true">Ny § 25 c skal lyde:</article><article class="futureLegalArticle" data-name="§25c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 25 c</span>. <span class="legalArticleTitle">Kontrakt om utdanning og tjenesteplikt i Forsvaret</span></span><article class="legalP" id="kapittel-1-foreslåttparagraf-1-ledd-1">Militære studenter skal inngå kontrakt med Forsvaret om utdanning og tjenesteplikt før utdanningen starter. Det skal fremgå av kontrakten hvilke rettigheter og plikter som gjelder i utdanningsperioden.</article><article class="legalP" id="kapittel-1-foreslåttparagraf-1-ledd-2">Militære studenter er under utdanningsperioden tjenestepliktig etter § 2. De anses ikke som arbeidstakere.</article><article class="legalP" id="kapittel-1-foreslåttparagraf-1-ledd-3">Forsvaret kan ved inngåelse av kontrakt etter første ledd pålegge militære studenter plikttjeneste etter endt utdanning.</article><article class="legalP" id="kapittel-1-foreslåttparagraf-1-ledd-4">Departementet gir forskrift om gjennomføringen av utdanningen, innholdet i kontrakten og tjenesteplikt under utdanning.</article></article></section><section class="section" data-name="kapII" id="kapittel-2" data-lovdata-URL="LTI/lov/2023-06-16-55/KAPITTEL_2"><h2 data-text-align="center">II</h2><article class="defaultP">I lov 28. februar 1997 nr. 19 om folketrygd skal § 13-8 lyde:</article><article class="futureLegalArticle" data-name="§13-8" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 13-8</span>. <span class="legalArticleTitle">Militærpersoner o.a.</span></span><article class="legalP" id="kapittel-2-foreslåttparagraf-1-ledd-1">Følgende grupper av medlemmer er yrkesskadedekket:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-1-ledd-1-punkt-1"><article class="legalP" id="kapittel-2-foreslåttparagraf-1-ledd-1-punkt-1-ledd-1">vernepliktige og frivillig tjenestegjørende etter forsvarsloven,</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-1-ledd-1-punkt-2"><article class="legalP" id="kapittel-2-foreslåttparagraf-1-ledd-1-punkt-2-ledd-1">tjenestepliktige og frivillig tjenestegjørende etter lov 25. juni 2010 nr. 45 om kommunal beredskapsplikt, sivile beskyttelsestiltak og Sivilforsvaret,</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-1-ledd-1-punkt-3"><article class="legalP" id="kapittel-2-foreslåttparagraf-1-ledd-1-punkt-3-ledd-1">tjenestepliktige og frivillig tjenestegjørende etter lov 21. november 1952 nr. 3 om tjenesteplikt i politiet,</article></article></li><li data-li-identifier="d." data-name="d."><article class="listArticle" id="kapittel-2-foreslåttparagraf-1-ledd-1-punkt-4"><article class="legalP" id="kapittel-2-foreslåttparagraf-1-ledd-1-punkt-4-ledd-1">militære studenter etter forsvarsloven og andre personer under utdanning i Forsvaret,</article></article></li><li data-li-identifier="e." data-name="e."><article class="listArticle" id="kapittel-2-foreslåttparagraf-1-ledd-1-punkt-5"><article class="legalP" id="kapittel-2-foreslåttparagraf-1-ledd-1-punkt-5-ledd-1">militært tilsatte etter forsvarsloven,</article></article></li><li data-li-identifier="f." data-name="f."><article class="listArticle" id="kapittel-2-foreslåttparagraf-1-ledd-1-punkt-6"><article class="legalP" id="kapittel-2-foreslåttparagraf-1-ledd-1-punkt-6-ledd-1">militære lærlinger,</article></article></li><li data-li-identifier="g." data-name="g."><article class="listArticle" id="kapittel-2-foreslåttparagraf-1-ledd-1-punkt-7"><article class="legalP" id="kapittel-2-foreslåttparagraf-1-ledd-1-punkt-7-ledd-1">personer som etter avtale deltar i Forsvarets tjeneste som lotter.</article></article></li></ul></article><article class="legalP" id="kapittel-2-foreslåttparagraf-1-ledd-2">Medlemmer som nevnt i første ledd bokstav a til c er yrkesskadedekket ved enhver skade og sykdom som er påført eller oppstått i tidsrommet fra de møter til tjeneste til de blir dimittert.</article><article class="legalP" id="kapittel-2-foreslåttparagraf-1-ledd-3">Medlemmer som nevnt i første ledd bokstav d er yrkesskadedekket etter § 13-10 så langt den passer. Medlemmene er likevel yrkesskadedekket ved enhver skade og sykdom som er påført eller oppstått under medlemmenes første utdanningsår og ellers når medlemmene deltar i manøver eller utfører oppdrag under feltmessige forhold. Medlemmer som er på opptak til utdanning i Forsvaret er yrkesskadedekket ved enhver skade og sykdom som er påført eller oppstått under opptaket.</article><article class="legalP" id="kapittel-2-foreslåttparagraf-1-ledd-4">Medlemmer som nevnt i første ledd bokstav e er yrkesskadedekket etter bestemmelsene som gjelder for arbeidstakere. Medlemmene er likevel yrkesskadedekket ved enhver skade og sykdom som er påført eller oppstått når de deltar i manøver eller utfører oppdrag under feltmessige forhold. Når medlemmene tjenestegjør i internasjonale operasjoner, er de yrkesskadedekket ved enhver skade og sykdom som er påført eller oppstått under opphold i utlandet.</article><article class="legalP" id="kapittel-2-foreslåttparagraf-1-ledd-5">Medlemmer som nevnt i bokstav f er yrkesskadedekket etter bestemmelsene som gjelder for arbeidstakere. Medlemmene er likevel yrkesskadedekket ved enhver skade og sykdom som er påført eller oppstått første år av læretiden og ellers når medlemmene deltar i manøver eller utfører oppdrag under feltmessige forhold.</article><article class="legalP" id="kapittel-2-foreslåttparagraf-1-ledd-6">Medlemmer som nevnt i første ledd bokstav g er yrkesskadedekket under kurs, øvelser og annen tjeneste for Forsvaret.</article></article></section><section class="section" data-name="kapIII" id="kapittel-3" data-lovdata-URL="LTI/lov/2023-06-16-55/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra den tid Kongen bestemmer.</article></section></main></body></html>