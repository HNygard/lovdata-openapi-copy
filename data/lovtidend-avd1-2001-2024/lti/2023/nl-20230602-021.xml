<!DOCTYPE html><html lang="nb"><head><title>Lov om endringer i kommuneloven m.m. (arbeidsutvalg og valg i folkevalgte organer)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-02-21</dd><dt class="dokid">DokumentID</dt><dd class="dokid">LTI/lov/2023-06-02-21</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1925-07-17-11</li><li>lov/2001-06-15-70</li><li>lov/2018-06-22-83</li></ul></dd><dt class="legalArea">Rettsområde</dt><dd class="legalArea"><ul><li>Svalbard og biland &gt; Lokalstyre</li> <li>Svalbard og biland &gt; Generelt</li> <li>Forvaltnings- og kommunalrett &gt; Kommuner og fylkeskommuner</li> <li>Forvaltnings- og kommunalrett &gt; Offentlig forvaltning</li></ul></dd><dt class="dateOfPublication">Kunngjort</dt><dd class="dateOfPublication">2023-06-02 11:45</dd><dt class="journalNumber">Journalnummer</dt><dd class="journalNumber">2023-0497</dd><dt class="titleShort">Korttittel</dt><dd class="titleShort">Endringslov til kommuneloven mv.</dd><dt class="title">Tittel</dt><dd class="title">Lov om endringer i kommuneloven m.m. (arbeidsutvalg og valg i folkevalgte organer)</dd><dt class="miscInformation">Annet om dokumentet</dt><dd class="miscInformation">Prop.60 L (2022–2023), Innst.324 L (2022–2023), Lovvedtak 58 (2022–2023). Stortingets første og andre gangs behandling hhv. 15. og 23. mai 2023. Fremmet av Kommunal- og distriktsdepartementet.</dd><dt class="refid">RefID</dt><dd class="refid">lov/2023-06-02-21</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i kommuneloven m.m. (arbeidsutvalg og valg i folkevalgte organer)<ul class="tocSubUl"><li>I<ul class="tocSubUl"><li>§ 7-11. Settemedlemmer</li></ul></li><li>II</li><li>III</li><li>IV</li></ul></li></ul></dd></dl></header><main class="documentBody" data-lovdata-URL="LTI/lov/2023-06-02-21" id="dokument"><h1>Lov om endringer i kommuneloven m.m. (arbeidsutvalg og valg i folkevalgte organer)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 17. juli 1925 nr. 11 om Svalbard.</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 15. juni 2001 nr. 70 om fastsetjing og endring av kommune- og fylkesgrenser (inndelingslova).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 22. juni 2018 nr. 83 om kommuner og fylkeskommuner (kommuneloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-02-21/KAPITTEL_1"><h2 data-text-align="center">I</h2><article class="defaultP">I lov 22. juni 2018 nr. 83 om kommuner og fylkeskommuner gjøres følgende endringer:</article> <article class="defaultP" margin-top="true">I lovens innledning oppheves romertall I.</article> <article class="defaultP" margin-top="true">§ 5-2 andre ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">eldreråd, råd for personer med funksjonsnedsettelse og ungdomsråd eller annet medvirkningsorgan for ungdom, og arbeidsutvalg for disse.</article></article></li></ul></article> <article class="defaultP" margin-top="true">§ 5-6 tredje ledd skal lyde:</article><article class="legalP" id="kapittel-1-ledd-1">Formannskapet og fylkesutvalget kan opprette et arbeidsutvalg som består av medlemmer fra formannskapet eller fylkesutvalget. Formannskapet og fylkesutvalget kan selv når som helst omorganisere eller nedlegge slike arbeidsutvalg.</article> <article class="defaultP" margin-top="true">§ 5-7 tredje ledd skal lyde:</article><article class="legalP" id="kapittel-1-ledd-2">Utvalget kan opprette et arbeidsutvalg med medlemmer som er valgt blant medlemmene av utvalget. Dette kravet gjelder ikke når kommunedelsutvalg velger arbeidsutvalg. Utvalget kan selv når som helst omorganisere eller nedlegge slike arbeidsutvalg.</article> <article class="defaultP" margin-top="true">§ 5-9 sjette ledd skal lyde:</article><article class="legalP" id="kapittel-1-ledd-3">Komiteen kan opprette arbeidsutvalg med medlemmer fra komiteen hvis ikke kommunestyret eller fylkestinget selv har bestemt noe annet. Komiteen kan selv når som helst omorganisere eller nedlegge slike arbeidsutvalg hvis ikke kommunestyret eller fylkestinget selv har bestemt noe annet.</article> <article class="defaultP" margin-top="true">§ 5-12 femte ledd skal lyde:</article><article class="legalP" id="kapittel-1-ledd-4">Rådene eller annet medvirkningsorgan for ungdom kan opprette arbeidsutvalg med medlemmer som er valgt blant medlemmene av rådet eller annet medvirkningsorgan for ungdom. Rådene eller annet medvirkningsorgan for ungdom kan selv når som helst omorganisere eller nedlegge slike arbeidsutvalg.</article> <article class="defaultP" margin-top="true">§ 5-12 nytt sjette ledd skal lyde:</article><article class="legalP" id="kapittel-1-ledd-5">Ved valg av leder og nestleder i ungdomsråd eller annet medvirkningsorgan for ungdom kan hvert enkelt medlem kreve skriftlig avstemning.</article> <article class="defaultP" margin-top="true">Nåværende § 5-12 femte ledd blir nytt syvende ledd.</article> <article class="defaultP" margin-top="true">§ 6-2 fjerde ledd nytt fjerde og femte punktum skal lyde:</article><article class="legalP" id="kapittel-1-ledd-6">Hvis varaordføreren trer midlertidig ut av vervet, skal det velges en ny varaordfører midlertidig. Hvis varaordføreren trer endelig ut av vervet, skal det velges en ny varaordfører.</article> <article class="defaultP" margin-top="true">§ 7-5 nytt fjerde ledd skal lyde:</article><article class="legalP" id="kapittel-1-ledd-7">Det velgende organet avgjør selv om valget skal foretas ved skriftlig avstemning eller om det skal foretas ved å vise stemmetegn.</article> <article class="defaultP" margin-top="true">§ 7-6 første ledd første punktum skal lyde:</article><article class="legalP" id="kapittel-1-ledd-8">Ved valgoppgjøret fordeles organets medlemsplasser på de ulike listene etter hvor mange stemmer hver liste har fått, ved bruk av delingstall 1, 2, 3, 4 osv.</article> <article class="defaultP" margin-top="true">§ 7-8 nytt andre ledd skal lyde:</article><article class="legalP" id="kapittel-1-ledd-9">Flertallsvalg skal foretas ved å vise stemmetegn.</article> <article class="defaultP" margin-top="true">§ 7-10 andre til sjuende ledd skal lyde:</article><article class="legalP" id="kapittel-1-ledd-10">Hvis medlemmer av kommunestyret, fylkestinget eller direkte valgte kommunedelsutvalg trer endelig ut, og de er valgt ved forholdsvalg, skal varamedlemmer fra samme liste tre inn i deres sted i den nummerordenen varamedlemmene er valgt. Hvis medlemmer av kommunestyret trer endelig ut, og de er valgt ved flertallsvalg, skal varamedlemmer tre inn i den nummerordenen de er valgt.</article><article class="legalP" id="kapittel-1-ledd-11">Hvis et medlem eller varamedlem av et annet folkevalgt organ enn kommunestyre, fylkesting, kommunestyrekomité, fylkestingskomité eller direkte valgt kommunedelsutvalg trer endelig ut, skal det velges et nytt medlem eller varamedlem. Det nye medlemmet skal velges fra den samme gruppen som det uttredende medlemmet tilhørte. Hvis dette vil føre til at ett kjønn vil bli representert med mindre enn 40 prosent av medlemmene i organet, skal det, hvis det er mulig, velges et nytt medlem fra det underrepresenterte kjønnet.</article><article class="legalP" id="kapittel-1-ledd-12">Hvis lederen av et folkevalgt organ trer endelig ut av organet, skal det velges en ny leder.</article><article class="legalP" id="kapittel-1-ledd-13">Hvis antallet varamedlemmer eller en gruppes varamedlemmer til formannskapet, fylkesutvalget eller et annet folkevalgt organ som er valgt av kommunestyret eller fylkestinget, er blitt for lavt, kan kommunestyret eller fylkestinget selv velge ett eller flere faste eller midlertidige varamedlemmer. Disse varamedlemmene skal velges fra den gruppen som har et for lavt antall varamedlemmer (suppleringsvalg). Hvis det viser seg at denne framgangsmåten fører til at ett kjønn vil bli representert med mindre enn 40 prosent av varamedlemmene til organet eller gruppens varamedlemmer, skal det, hvis det er mulig, velges nytt varamedlem fra det underrepresenterte kjønnet. Formannskapet eller fylkesutvalget kan få delegert myndighet til å velge varamedlemmer til andre organer.</article><article class="legalP" id="kapittel-1-ledd-14">Ved nyvalg etter tredje ledd og suppleringsvalg etter femte ledd kan gruppen selv foreslå hvem som skal velges. Gruppen skal deretter informere kommunestyret, formannskapet, fylkestinget eller fylkesutvalget, som skal velge den foreslåtte kandidaten hvis de lovbestemte vilkårene er oppfylt. Ved nyvalg etter tredje ledd rykker det nye medlemmet eller varamedlemmet inn på den ledige plassen. Ved suppleringsvalg etter femte ledd skal det nyvalgte varamedlemmet plasseres nederst på listen over varamedlemmer.</article><article class="legalP" id="kapittel-1-ledd-15">Ved nyvalg etter tredje ledd til arbeidsutvalg kan gruppen i det folkevalgte organet som opprettet arbeidsutvalget, selv foreslå hvem som skal velges. Gruppen skal deretter informere det folkevalgte organet som opprettet arbeidsutvalget. Det folkevalgte organet skal velge den foreslåtte kandidaten hvis de lovbestemte vilkårene er oppfylt.</article> <article class="defaultP" margin-top="true">§ 7-11 skal lyde:</article><article class="futureLegalArticle" data-name="§7-11" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 7-11</span>. <span class="legalArticleTitle">Settemedlemmer</span></span><article class="legalP" id="kapittel-1-foreslåttparagraf-1-ledd-1">Hvis en folkevalgt i andre organer enn kommunestyret, fylkestinget eller direkte valgte kommunedelsutvalg er innvilget fritak i minst tre måneder, kan kommunestyret eller fylkestinget selv velge et settemedlem for den perioden fritaket gjelder. Det samme gjelder hvis det er gitt et tidsubestemt fritak som antas å vare mer enn tre måneder. Settemedlemmet skal velges fra den samme gruppen som det fritatte medlemmet tilhørte.</article><article class="legalP" id="kapittel-1-foreslåttparagraf-1-ledd-2">Ved valg av settemedlem etter første ledd kan gruppen selv foreslå hvem som skal velges. Gruppen skal deretter informere kommunestyret eller fylkestinget, som skal velge den foreslåtte kandidaten hvis de lovbestemte vilkårene er oppfylt.</article><article class="legalP" id="kapittel-1-foreslåttparagraf-1-ledd-3">Ved valg av settemedlem til arbeidsutvalg kan gruppen i det folkevalgte organet som opprettet arbeidsutvalget, selv foreslå hvem som skal velges. Gruppen skal deretter informere det folkevalgte organet som opprettet arbeidsutvalget. Det folkevalgte organet skal velge den foreslåtte kandidaten hvis de lovbestemte vilkårene er oppfylt.</article></article> <article class="defaultP" margin-top="true">Nåværende § 7-11 blir ny § 7-12.</article> <article class="defaultP" margin-top="true">§ 7-12 første ledd første punktum skal lyde:</article><article class="legalP" id="kapittel-1-ledd-16">Hvis det blir tatt ut siktelse eller tiltale mot en folkevalgt for et straffbart forhold som er nevnt i straffeloven §§ 151 til 154, § 170 bokstav b, §§ 171 til 175, 209 til 210, 351 til 352, kapittel 27 eller kapittel 30, og forholdet er knyttet til utøvelse av tjeneste eller et verv for kommunen eller fylkeskommunen, kan kommunestyret eller fylkestinget selv vedta å suspendere den folkevalgte fra vervet inntil saken er rettskraftig avgjort.</article> <article class="defaultP" margin-top="true">§ 8-1 andre ledd skal lyde:</article><article class="legalP" id="kapittel-1-ledd-17">Medlemmer av et kommunalt eller fylkeskommunalt folkevalgt organ har møte-, tale- og forslagsrett i organets møter. Det kan ikke gis møte-, tale- og forslagsrett til andre enn organets medlemmer, hvis ikke noe annet følger av lov.</article> <article class="defaultP" margin-top="true">Nåværende § 8-1 andre ledd blir nytt tredje ledd.</article> <article class="defaultP" margin-top="true">§ 11-3 femte ledd skal lyde:</article><article class="legalP" id="kapittel-1-ledd-18">Et folkevalgt organ kan fatte vedtak i en sak som ikke er oppført på sakslisten, hvis ikke møtelederen eller minst 1/3 av de møtende medlemmene motsetter seg det. På tilsvarende måte kan organet fatte vedtak i en sak der saksdokumentene ikke er sendt ut sammen med innkallingen, hvis ikke møtelederen eller minst 1/3 av de møtende medlemmene motsetter seg det.</article> <article class="defaultP" margin-top="true">§ 13-2 overskriften skal lyde:</article><article class="defaultP"><i>Åremål og ombud</i></article> <article class="defaultP" margin-top="true">§ 13-2 nytt andre ledd skal lyde:</article><article class="legalP" id="kapittel-1-ledd-19">Dersom kommunestyret eller fylkestinget vedtar at kommunen eller fylkeskommunen skal ha ombud, skal kommunestyret eller fylkestinget selv ansette ombudet.</article> <article class="defaultP" margin-top="true">§ 14-10 andre ledd skal lyde:</article><article class="legalP" id="kapittel-1-ledd-20">Driftsbudsjettet skal dekke avdrag på lån med et beløp som minst tilsvarer avdrag beregnet etter § 14-18. Departementet kan gi forskrift om dekning av avdrag på lån i årsbudsjettet og unntak fra første punktum.</article> <article class="defaultP" margin-top="true">§ 14-18 nytt fjerde ledd skal lyde:</article><article class="legalP" id="kapittel-1-ledd-21">Departementet kan gi forskrift om avdrag på lån, beregning av minimumsavdraget og unntak fra første ledd.</article> <article class="defaultP" margin-top="true">§ 18-1 tredje ledd skal lyde:</article><article class="legalP" id="kapittel-1-ledd-22">Rådets navn skal inneholde ordene interkommunalt politisk råd eller forkortelsen IPR.</article> <article class="defaultP" margin-top="true">§ 19-1 tredje ledd skal lyde:</article><article class="legalP" id="kapittel-1-ledd-23">Oppgavefellesskapets navn skal inneholde ordene kommunalt oppgavefellesskap eller forkortelsen KO.</article> <article class="defaultP" margin-top="true">§ 23-6 fjerde ledd skal lyde:</article><article class="legalP" id="kapittel-1-ledd-24">Kommuner og fylkeskommuner skal sørge for at kontrollutvalget blir varslet om møter i generalforsamling, representantskap og tilsvarende organer. Kontrollutvalget har rett til å være til stede i disse møtene.</article></section><section class="section" data-name="kapII" id="kapittel-2" data-lovdata-URL="LTI/lov/2023-06-02-21/KAPITTEL_2"><h2 data-text-align="center">II</h2><article class="defaultP">I lov 17. juli 1925 nr. 11 om Svalbard gjøres følgende endringer:</article> <article class="defaultP" margin-top="true">§ 35 a andre ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">ungdomsråd eller annet medvirkningsorgan for ungdom og arbeidsutvalg for dette.</article></article></li></ul></article> <article class="defaultP" margin-top="true">§ 35 b femte ledd andre punktum skal lyde:</article><article class="legalP" id="kapittel-2-ledd-1">Kommuneloven § 5-12 tredje til syvende ledd gjelder tilsvarende.</article></section><section class="section" data-name="kapIII" id="kapittel-3" data-lovdata-URL="LTI/lov/2023-06-02-21/KAPITTEL_3"><h2 data-text-align="center">III</h2><article class="defaultP">I lov 15. juni 2001 nr. 70 om fastsetjing og endring av kommune- og fylkesgrenser skal § 26 første ledd sjette punktum lyde:</article><article class="legalP" id="kapittel-3-ledd-1">Nemnda vel sjølv leiar og nestleiar.</article></section><section class="section" data-name="kapIV" id="kapittel-4" data-lovdata-URL="LTI/lov/2023-06-02-21/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Loven trer i kraft fra den tiden Kongen bestemmer. Kongen kan sette i kraft de enkelte bestemmelsene til forskjellig tid.</article></section></main></body></html>