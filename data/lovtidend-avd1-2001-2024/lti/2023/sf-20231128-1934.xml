<!DOCTYPE html><html lang="nb"><head><title>Forskrift om endring i forskrift om godkjenning av yrkeskvalifikasjoner</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-28-1934</dd><dt class="dokid">DokumentID</dt><dd class="dokid">LTI/forskrift/2023-11-28-1934</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Juridisk avdeling</li></ul></dd><dt class="dateInForce">I kraft fra</dt><dd class="dateInForce">2023-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-22-2384</li></ul></dd><dt class="basedOn">Hjemmel</dt><dd class="basedOn"><ul><li>lov/2017-06-16-69/§2</li></ul></dd><dt class="dateOfPublication">Kunngjort</dt><dd class="dateOfPublication">2023-12-01 13:50</dd><dt class="journalNumber">Journalnummer</dt><dd class="journalNumber">2023-1288</dd><dt class="title">Tittel</dt><dd class="title">Forskrift om endring i forskrift om godkjenning av yrkeskvalifikasjoner</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kunnskapsdepartementet 28. november 2023 med hjemmel i lov 16. juni 2017 nr. 69 om godkjenning av yrkeskvalifikasjoner (yrkeskvalifikasjonsloven) § 2. <br /><strong>EØS-henvisninger:</strong> EØS-avtalen vedlegg VII nr. 1c (direktiv (EU) 2018/958).</dd><dt class="refid">RefID</dt><dd class="refid">forskrift/2023-11-28-1934</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om godkjenning av yrkeskvalifikasjoner<ul class="tocSubUl"><li>I<ul class="tocSubUl"><li>§ 10-1. Formål og virkeområde</li><li>§ 10-2. Krav om forholdsmessighetsvurdering</li><li>§ 10-3. Krav til forholdsmessighetsvurderingen</li><li>§ 10-4. Krav til regulering</li><li>§ 10-5. Formål i allmenhetens interesse</li><li>§ 10-6. Vurdering av forholdsmessighet</li><li>§ 10-7. Momenter i forholdsmessighetsvurderingen når nye eller endrede regler kombineres med andre krav som begrenser adgangen til yrket</li><li>§ 10-8. Andre relevante vurderinger av forholdsmessighet</li><li>§ 10-9. Forholdsmessighetsvurdering ved midlertidig begrensning i retten til å utøve et yrke</li><li>§ 10-10. Forholdsmessighetsvurdering ved regulering av helseyrker</li><li>§ 10-11. Informasjonsutveksling</li><li>§ 11-1. Formål</li><li>§ 11-2. Virkeområde</li><li>§ 11-3. Virkning av godkjenning</li><li>§ 11-4. Rett til godkjenning av yrkeskvalifikasjoner fra Storbritannia</li><li>§ 11-5. Utlikningstiltak</li><li>§ 11-6. Unntak fra retten til godkjenning eller autorisasjon</li><li>§ 11-7. Saksbehandlingsregler</li><li>§ 11-8. Andre bestemmelser</li><li>§ 11-9. Krav til språk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-11-28-1934" id="dokument"><h1>Forskrift om endring i forskrift om godkjenning av yrkeskvalifikasjoner</h1><section class="section" data-name="kapI" id="kapittel-1" data-lovdata-URL="LTI/forskrift/2023-11-28-1934/KAPITTEL_1"><h2 data-text-align="center">I</h2><article class="defaultP">I forskrift 22. desember 2017 nr. 2384 om godkjenning av yrkeskvalifikasjoner gjøres følgende endringer:</article> <article class="defaultP" margin-top="true">§ 1-1 andre ledd skal lyde:</article><article class="legalP" id="kapittel-1-ledd-1">For yrker som omfattes av lov 2. juli 1999 nr. 64 om helsepersonell m.v. og lov 15. juni 2001 nr. 75 om veterinærer og annet dyrehelsepersonell, gjelder § 9-1 og kapittel 10. For borgere av Sveits gjelder ikke bestemmelsene i kapittel 5, 6 og 7. Kapittel 3 og § 8-1, § 8-3, § 8-4, § 8-5, § 8-7 og § 8-8 gjelder for borgere med yrkeskvalifikasjoner fra tredjeland, om ikke annet er bestemt.</article> <article class="defaultP" margin-top="true">§ 1-1 nytt tredje ledd skal lyde:</article><article class="legalP" id="kapittel-1-ledd-2">For borgere med yrkeskvalifikasjoner fra Storbritannia gjelder kun kapittel 11, om ikke annet er bestemt. Definisjonene i yrkeskvalifikasjonsloven gjelder så langt de passer.</article> <article class="defaultP" margin-top="true">§ 1-2 nye bokstaver d og e skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1"><i>beskyttet yrkestittel:</i> en form for regulering av et yrke, der bruken av tittelen i forbindelse med en eller flere former for yrkesvirksomhet i henhold til lov, forskrift eller administrative bestemmelser, er direkte eller indirekte underlagt krav om en bestemt yrkeskvalifikasjon, og der urettmessig bruk av denne tittelen er underlagt sanksjoner.</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1"><i>reservert yrkesvirksomhet:</i> en form for regulering av et yrke der adgangen til en eller flere former for yrkesvirksomhet i henhold til lover, forskrifter eller administrative bestemmelser er direkte eller indirekte forbeholdt utøvere av et lovregulert yrke, som har en bestemt yrkeskvalifikasjon, herunder dersom yrkesvirksomheten utøves sammen med andre lovregulerte yrker.</article></article></li></ul></article> <article class="defaultP" margin-top="true">Nytt kapittel 10 skal lyde:</article><span class="futuretitle" id="kapittel-1-foreslåttittel-1">Kapittel 10. Forholdsmessighetsvurdering ved regulering av yrker</span><article class="futureLegalArticle" data-name="§10-1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 10-1</span>. <span class="legalArticleTitle">Formål og virkeområde</span></span><article class="legalP" id="kapittel-1-foreslåttparagraf-1-ledd-1">Formålet med dette kapittelet er å gi rammer for gjennomføringen av forholdsmessighetsvurderinger før innføring av nye, eller endringer av eksisterende, regler som begrenser adgangen til, eller utøvelsen av, et lovregulert yrke.</article><article class="legalP" id="kapittel-1-foreslåttparagraf-1-ledd-2">Kapittelet gjelder for yrker som omfattes av yrkeskvalifikasjonsloven, helsepersonelloven, spesialistforskriften og dyrehelsepersonelloven.</article></article><article class="futureLegalArticle" data-name="§10-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 10-2</span>. <span class="legalArticleTitle">Krav om forholdsmessighetsvurdering</span></span><article class="legalP" id="kapittel-1-foreslåttparagraf-2-ledd-1">Den ansvarlige myndigheten skal foreta en forholdsmessighetsvurdering før det vedtas nye, eller ved endring av eksisterende, regler som begrenser adgangen til et yrke eller utøvelsen av et yrke som omfattes av yrkeskvalifikasjonsloven.</article></article><article class="futureLegalArticle" data-name="§10-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 10-3</span>. <span class="legalArticleTitle">Krav til forholdsmessighetsvurderingen</span></span><article class="legalP" id="kapittel-1-foreslåttparagraf-3-ledd-1">Forholdsmessighetsvurderingen skal<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">stå i forhold til den foreslåtte regelen og dens karakter, innhold og virkning,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">følges av en beskrivelse som er tilstrekkelig detaljert til at det kan vurderes om forholdsmessighetsprinsippet er overholdt,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">understøttes av kvalitative og, når det er mulig og relevant, kvantitative opplysninger og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">skje på en objektiv og uavhengig måte.</article></article></li></ul></article></article><article class="futureLegalArticle" data-name="§10-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 10-4</span>. <span class="legalArticleTitle">Krav til regulering</span></span><article class="legalP" id="kapittel-1-foreslåttparagraf-4-ledd-1">Den ansvarlige myndigheten skal sikre at forslaget er forenlig med følgende prinsipper:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1">kravene må verken direkte eller indirekte være diskriminerende på grunnlag av nasjonalitet eller bosted,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1">kravene må være begrunnet ut fra formål i allmenhetens interesse, jf. § 10-5 og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1">forholdsmessighetsvurderingen skal vise at de foreslåtte kravene er egnet til å sikre at det fastsatte formålet nås, og at kravene ikke går lenger enn det som er nødvendig.</article></article></li></ul></article></article><article class="futureLegalArticle" data-name="§10-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 10-5</span>. <span class="legalArticleTitle">Formål i allmenhetens interesse</span></span><article class="legalP" id="kapittel-1-foreslåttparagraf-5-ledd-1">Formål i allmennhetens interesse som kan begrunne et forslag til regler er blant annet:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">offentlig orden, offentlig sikkerhet eller folkehelsen,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">bevaring av den økonomiske stabiliteten i trygdeordningen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">vern av forbrukere, av tjenestemottakere og av arbeidstakere,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">sikring av god rettspleie,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">sikring av rettferdige handelstransaksjoner,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-5-ledd-1-punkt-6"><article class="legalP" id="kapittel-1-foreslåttparagraf-5-ledd-1-punkt-6-ledd-1">bekjempelse av bedrageri og forebygging av skatteunndragelse og skatteflukt, og sikring av effektiv skattekontroll,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-5-ledd-1-punkt-7"><article class="legalP" id="kapittel-1-foreslåttparagraf-5-ledd-1-punkt-7-ledd-1">transportsikkerhet,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-5-ledd-1-punkt-8"><article class="legalP" id="kapittel-1-foreslåttparagraf-5-ledd-1-punkt-8-ledd-1">vern av miljø og bymiljø,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-5-ledd-1-punkt-9"><article class="legalP" id="kapittel-1-foreslåttparagraf-5-ledd-1-punkt-9-ledd-1">dyrehelse,</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-5-ledd-1-punkt-10"><article class="legalP" id="kapittel-1-foreslåttparagraf-5-ledd-1-punkt-10-ledd-1">immaterialrettigheter og</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-5-ledd-1-punkt-11"><article class="legalP" id="kapittel-1-foreslåttparagraf-5-ledd-1-punkt-11-ledd-1">sikring og bevaring av den nasjonale historiske og kunstneriske arven, sosialpolitiske mål og kulturpolitiske mål.</article></article></li></ul></article><article class="legalP" id="kapittel-1-foreslåttparagraf-5-ledd-2">Økonomiske eller administrative hensyn kan ikke begrunne en begrensning av adgangen til, eller utøvelsen av, et lovregulert yrke.</article></article><article class="futureLegalArticle" data-name="§10-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 10-6</span>. <span class="legalArticleTitle">Vurdering av forholdsmessighet</span></span><article class="legalP" id="kapittel-1-foreslåttparagraf-6-ledd-1">I forholdsmessighetsvurderingen etter § 10-4 bokstav c skal myndigheten med utgangspunkt i formål i allmenhetens interesse vurdere:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">arten av risiko som er knyttet til de ønskede målene, særlig risikoene for mottakerne av tjenestene, herunder forbrukere, yrkesutøvere og tredjeparter,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">om eksisterende regler av spesifikk eller mer generell art, slik som de i produktsikkerhets- eller forbrukervernlovgivning er utilstrekkelige for å nå det ønskede målet,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-6-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-3-ledd-1">bestemmelsens egnethet, om den er hensiktsmessig for å nå det ønskede målet og om den faktisk gjenspeiler målet på en konsekvent og systematisk måte, sammenliknet med hvordan lignende risiko i sammenlignbare yrkesvirksomheter blir behandlet,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-6-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-4-ledd-1">virkningen for fri bevegelse av personer og tjenester, forbrukernes valgmuligheter og tjenestens kvalitet,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-6-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-5-ledd-1">muligheten for å bruke mindre restriktive midler for å nå målet i allmennhetens interesse, og</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-6-ledd-1-punkt-6"><article class="legalP" id="kapittel-1-foreslåttparagraf-6-ledd-1-punkt-6-ledd-1">om de nye eller endrede reglene hver for seg bidrar til, og er nødvendige for, å nå formålet i allmenhetens interesse når de kombineres med andre krav som begrenser adgangen til yrket.</article></article></li></ul></article></article><article class="futureLegalArticle" data-name="§10-7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 10-7</span>. <span class="legalArticleTitle">Momenter i forholdsmessighetsvurderingen når nye eller endrede regler kombineres med andre krav som begrenser adgangen til yrket</span></span><article class="legalP" id="kapittel-1-foreslåttparagraf-7-ledd-1">I forholdsmessighetsvurderingen etter § 10-6 bokstav f skal det tas særskilt hensyn til:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-7-ledd-1-punkt-1"><article class="legalP" id="kapittel-1-foreslåttparagraf-7-ledd-1-punkt-1-ledd-1">om yrket reguleres ved en beskyttet yrkestittel, reservert yrkesvirksomhet eller annen måte,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-7-ledd-1-punkt-2"><article class="legalP" id="kapittel-1-foreslåttparagraf-7-ledd-1-punkt-2-ledd-1">om det stilles krav til å gjennomgå løpende faglig utvikling,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-7-ledd-1-punkt-3"><article class="legalP" id="kapittel-1-foreslåttparagraf-7-ledd-1-punkt-3-ledd-1">krav til organisering av yrket, yrkesetikk eller tilsyn,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-7-ledd-1-punkt-4"><article class="legalP" id="kapittel-1-foreslåttparagraf-7-ledd-1-punkt-4-ledd-1">krav til medlemskap i en yrkesorganisasjon eller bransjeorgan, registrerings- eller godkjenningsordning, særlig når kravene forutsetter en bestemt yrkeskvalifikasjon,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-7-ledd-1-punkt-5"><article class="legalP" id="kapittel-1-foreslåttparagraf-7-ledd-1-punkt-5-ledd-1">kvantitative restriksjoner, spesielt krav som begrenser antallet tillatelser til utøvelse av yrket, eller krav til antall ansatte, ledere eller representanter med bestemte yrkeskvalifikasjoner,</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-7-ledd-1-punkt-6"><article class="legalP" id="kapittel-1-foreslåttparagraf-7-ledd-1-punkt-6-ledd-1">krav til en bestemt juridisk organisasjonsform eller krav til aksjeinnehav eller ledelsen i et selskap, og som er direkte knyttet til utøvelsen av det lovregulerte yrket,</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-7-ledd-1-punkt-7"><article class="legalP" id="kapittel-1-foreslåttparagraf-7-ledd-1-punkt-7-ledd-1">regionale begrensninger,</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-7-ledd-1-punkt-8"><article class="legalP" id="kapittel-1-foreslåttparagraf-7-ledd-1-punkt-8-ledd-1">begrensninger i muligheten til å utøve et lovregulert yrke sammen med andre yrkesvirksomheter,</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-7-ledd-1-punkt-9"><article class="legalP" id="kapittel-1-foreslåttparagraf-7-ledd-1-punkt-9-ledd-1">krav til forsikringsdekning,</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-7-ledd-1-punkt-10"><article class="legalP" id="kapittel-1-foreslåttparagraf-7-ledd-1-punkt-10-ledd-1">språkkrav, i det omfang de er nødvendige for å utøve yrket,</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-7-ledd-1-punkt-11"><article class="legalP" id="kapittel-1-foreslåttparagraf-7-ledd-1-punkt-11-ledd-1">krav om faste minstesatser eller minimumssatser og</article></article></li><li data-li-identifier="l." data-name="l."><article class="listArticle" id="kapittel-1-foreslåttparagraf-7-ledd-1-punkt-12"><article class="legalP" id="kapittel-1-foreslåttparagraf-7-ledd-1-punkt-12-ledd-1">krav som gjelder markedsføring.</article></article></li></ul></article></article><article class="futureLegalArticle" data-name="§10-8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10-8</span>. <span class="legalArticleTitle">Andre relevante vurderinger av forholdsmessighet</span></span><article class="legalP" id="kapittel-1-foreslåttparagraf-8-ledd-1">Når det er relevant, skal myndigheten også ta hensyn til følgende i forholdsmessighetsvurderingen:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">hvordan kravet er knyttet til den yrkesvirksomhet som omfattes av yrket, eller er forbeholdt yrket og den yrkeskvalifikasjonen som kreves,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">hvordan kravet er knyttet til de aktuelle oppgavenes kompleksitet og de yrkeskvalifikasjonene som kreves, særlig når det gjelder nivået, arten og varigheten til opplæringen eller yrkeserfaringen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">muligheten til å tilegne seg yrkeskvalifikasjonen på alternative måter,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-8-ledd-1-punkt-4"><article class="legalP" id="kapittel-1-foreslåttparagraf-8-ledd-1-punkt-4-ledd-1">om yrkesvirksomhet som er forbeholdt visse yrker, kan eller ikke kan utøves sammen med andre yrker,</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-8-ledd-1-punkt-5"><article class="legalP" id="kapittel-1-foreslåttparagraf-8-ledd-1-punkt-5-ledd-1">graden av selvstendighet ved utøvelse av yrket og</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-8-ledd-1-punkt-6"><article class="legalP" id="kapittel-1-foreslåttparagraf-8-ledd-1-punkt-6-ledd-1">vitenskapelig og teknisk utvikling som påvirker forbrukernes mulighet til å vurdere kvaliteten på tjenesten som ytes av yrkesutøveren.</article></article></li></ul></article></article><article class="futureLegalArticle" data-name="§10-9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 10-9</span>. <span class="legalArticleTitle">Forholdsmessighetsvurdering ved midlertidig begrensning i retten til å utøve et yrke</span></span><article class="legalP" id="kapittel-1-foreslåttparagraf-9-ledd-1">Om et forslag til regler medfører begrensninger i retten til å utøve yrket midlertidig, skal den ansvarlige myndigheten foreta en forholdsmessighetsvurdering av disse begrensningene.</article></article><article class="futureLegalArticle" data-name="§10-10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10-10</span>. <span class="legalArticleTitle">Forholdsmessighetsvurdering ved regulering av helseyrker</span></span><article class="legalP" id="kapittel-1-foreslåttparagraf-10-ledd-1">Ved regulering av helseyrker som har konsekvenser for pasientsikkerheten, skal myndigheten særlig ta hensyn til målet om å sikre et høyt nivå for vern av menneskers helse.</article></article><article class="futureLegalArticle" data-name="§10-11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 10-11</span>. <span class="legalArticleTitle">Informasjonsutveksling</span></span><article class="legalP" id="kapittel-1-foreslåttparagraf-11-ledd-1">Den ansvarlige myndigheten skal sende forholdsmessighetsvurderingen til Kunnskapsdepartementet eller den myndighet departementet bestemmer.</article><article class="legalP" id="kapittel-1-foreslåttparagraf-11-ledd-2">Kunnskapsdepartementet eller den myndighet departementet bestemmer, skal ta imot og sende forholdsmessighetsvurderingen og forslaget til regler til andre EØS-stater, EFTAs overvåkingsorgan og Europakommisjonen, slik at de gis mulighet til å kommentere vurderingen og forslaget til regulering.</article></article> <article class="defaultP" margin-top="true">Nytt kapittel 11 skal lyde:</article><span class="futuretitle" id="kapittel-1-foreslåttittel-2">Kapittel 11. Godkjenning av yrkeskvalifikasjoner fra det forente kongeriket Storbritannia og Nord-Irland</span><article class="futureLegalArticle" data-name="§11-1" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 11-1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-12-ledd-1">Formålet med dette kapittelet er å legge til rette for godkjenning av yrkeskvalifikasjoner fra Storbritannia.</article></article><article class="futureLegalArticle" data-name="§11-2" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 11-2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-13-ledd-1">Bestemmelsene i dette kapittelet gjelder for yrkesutøvere som har ervervet yrkeskvalifikasjoner i Storbritannia og som søker om yrkesgodkjenning til et yrke som er omfattet av yrkeskvalifikasjonsloven. Bestemmelsene gjelder ikke for yrkesutøvere som omfattes av helsepersonelloven eller dyrehelsepersonelloven.</article><article class="legalP" id="kapittel-1-foreslåttparagraf-13-ledd-2">For borgere fra EU/EØS som har ervervet sine yrkeskvalifikasjoner fra Storbritannia før 1. januar 2021, gjelder bestemmelsene i kapittel 3 til 9.</article></article><article class="futureLegalArticle" data-name="§11-3" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 11-3</span>. <span class="legalArticleTitle">Virkning av godkjenning</span></span><article class="legalP" id="kapittel-1-foreslåttparagraf-14-ledd-1">En yrkesutøver som får godkjenning eller autorisasjon etter dette kapittelet har rett til å bruke yrkestittelen og utøve et lovregulert yrke på lik linje med yrkesutøveren som har ervervet sine yrkeskvalifikasjoner i Norge.</article></article><article class="futureLegalArticle" data-name="§11-4" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 11-4</span>. <span class="legalArticleTitle">Rett til godkjenning av yrkeskvalifikasjoner fra Storbritannia</span></span><article class="legalP" id="kapittel-1-foreslåttparagraf-15-ledd-1">Den ansvarlige myndigheten skal godkjenne yrkeskvalifikasjonene til en yrkesutøver som søker om godkjenning i Norge, hvis yrkesutøveren har tilsvarende yrkeskvalifikasjoner for samme yrke i Storbritannia.</article></article><article class="futureLegalArticle" data-name="§11-5" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 11-5</span>. <span class="legalArticleTitle">Utlikningstiltak</span></span><article class="legalP" id="kapittel-1-foreslåttparagraf-16-ledd-1">Den ansvarlige myndigheten kan pålegge yrkesutøveren å fullføre en prøveperiode eller bestå en egnethetsprøve, når<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-16-ledd-1-punkt-1"><article class="legalP" id="kapittel-1-foreslåttparagraf-16-ledd-1-punkt-1-ledd-1">det er en vesentlig forskjell mellom yrkesutøverens yrkeskvalifikasjoner og de kvalifikasjonene som kreves for å utøve yrket i Norge, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-16-ledd-1-punkt-2"><article class="legalP" id="kapittel-1-foreslåttparagraf-16-ledd-1-punkt-2-ledd-1">yrket i Norge omfatter en eller flere former for yrkesvirksomheter som omfatter fagområder som er vesentlig forskjellig fra dem som omfattes av yrkesutøverens yrkeskvalifikasjoner.</article></article></li></ul></article><article class="legalP" id="kapittel-1-foreslåttparagraf-16-ledd-2">Bestemmelsene i § 3-6 første ledd, § 8-7 og § 8-8 gjelder tilsvarende.</article><article class="legalP" id="kapittel-1-foreslåttparagraf-16-ledd-3">Den ansvarlige myndigheten kan bestemme hvilket utlikningstiltak yrkesutøveren skal gjennomføre.</article><article class="legalP" id="kapittel-1-foreslåttparagraf-16-ledd-4">Den ansvarlige myndigheten skal avholde egnethetsprøve med en rimelig hyppighet og minst en gang i året.</article></article><article class="futureLegalArticle" data-name="§11-6" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 11-6</span>. <span class="legalArticleTitle">Unntak fra retten til godkjenning eller autorisasjon</span></span><article class="legalP" id="kapittel-1-foreslåttparagraf-17-ledd-1">Den ansvarlige myndigheten kan nekte godkjenning av yrkeskvalifikasjoner for samme yrket dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-17-ledd-1-punkt-1"><article class="legalP" id="kapittel-1-foreslåttparagraf-17-ledd-1-punkt-1-ledd-1">yrkesutøveren unnlater eller nekter å gjennomføre utlikningstiltak etter § 11-5,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-17-ledd-1-punkt-2"><article class="legalP" id="kapittel-1-foreslåttparagraf-17-ledd-1-punkt-2-ledd-1">utlikningstiltaket etter § 11-5 vil innebære å kreve at yrkesutøveren må gjennomføre en yrkesutdanning som tilsvarer den norske utdanningen for yrket,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-17-ledd-1-punkt-3"><article class="legalP" id="kapittel-1-foreslåttparagraf-17-ledd-1-punkt-3-ledd-1">adgang til, og utøvelse av, et lovregulert yrke i Norge er omfattet av andre vilkår enn besittelse av bestemte yrkeskvalifikasjoner, og yrkesutøveren ikke oppfyller disse vilkårene, for eksempel alderskrav.</article></article></li></ul></article></article><article class="futureLegalArticle" data-name="§11-7" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 11-7</span>. <span class="legalArticleTitle">Saksbehandlingsregler</span></span><article class="legalP" id="kapittel-1-foreslåttparagraf-18-ledd-1">Den ansvarlige myndigheten skal bekrefte mottak av søknad innen en måned etter at den er mottatt, og opplyse om eventuelle manglende dokumenter eller mangler ved søknaden.</article><article class="legalP" id="kapittel-1-foreslåttparagraf-18-ledd-2">Søknaden skal behandles innen fire måneder etter at søknaden er komplett.</article><article class="legalP" id="kapittel-1-foreslåttparagraf-18-ledd-3">Den ansvarlige myndigheten kan kreve at yrkesutøveren dokumenterer sine yrkeskvalifikasjoner, men ikke mer enn det som er nødvendig for å avgjøre om yrkesutøveren har tilsvarende yrkeskvalifikasjoner som de som kreves i Norge.</article><article class="legalP" id="kapittel-1-foreslåttparagraf-18-ledd-4">Kopier av dokumenter skal anses som tilstrekkelig dokumentasjon, med mindre det anses nødvendig å kreve originaldokumenter for å beskytte godkjenningsprosessens integritet. Den ansvarlige myndigheten kan kreve at kopiene er bekreftet etter nasjonale regler.</article><article class="legalP" id="kapittel-1-foreslåttparagraf-18-ledd-5">Den ansvarlige myndigheten kan dele personopplysninger, inkludert personopplysninger som er nevnt i personvernforordningen artikkel 9 og 10, om en yrkesutøver med ansvarlig myndighet i Storbritannia.</article></article><article class="futureLegalArticle" data-name="§11-8" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 11-8</span>. <span class="legalArticleTitle">Andre bestemmelser</span></span><article class="legalP" id="kapittel-1-foreslåttparagraf-19-ledd-1">Den ansvarlige myndigheten skal gjøre tilgjengelig for yrkesutøvere opplysninger om de yrkeskvalifikasjonene som kreves for å utøve det lovregulerte yrket. Den ansvarlige myndigheten skal også gjøre tilgjengelig opplysninger som forklarer eventuelle andre vilkår som gjelder for utøvelsen av det lovregulerte yrket.</article></article><article class="futureLegalArticle" data-name="§11-9" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 11-9</span>. <span class="legalArticleTitle">Krav til språk</span></span><article class="legalP" id="kapittel-1-foreslåttparagraf-20-ledd-1">Den ansvarlige myndigheten kan kreve at yrkesutøveren dokumenterer å ha språkkunnskapene som er nødvendige for å utøve det lovregulerte yrket. Alle språktester skal stå i rimelig forhold til yrkesvirksomheten som skal utøves.</article></article> <article class="defaultP" margin-top="true">Gjeldende kapittel 10 blir kapittel 12.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-11-28-1934/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. desember 2023.</article></section></main></body></html>