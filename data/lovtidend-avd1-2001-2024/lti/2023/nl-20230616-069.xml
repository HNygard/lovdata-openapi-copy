<!DOCTYPE html><html lang="nb"><head><title>Lov om endringer i energiloven og naturgassloven (overskuddsvarme, energikartlegging, måling og fakturering)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-16-69</dd><dt class="dokid">DokumentID</dt><dd class="dokid">LTI/lov/2023-06-16-69</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1990-06-29-50</li><li>lov/2002-06-28-61</li></ul></dd><dt class="legalArea">Rettsområde</dt><dd class="legalArea"><ul><li>Energirett &gt; Elektrisitetsproduksjon og -forsyning</li> <li>Energirett &gt; Petroleumsvirksomhet</li> <li>EU/EØS-rett &gt; Energi</li> <li>HMS og beredskaps- og sikkerhetsrett &gt; Beredskap</li> <li>HMS og beredskaps- og sikkerhetsrett &gt; Samfunnssikkerhet</li></ul></dd><dt class="dateOfPublication">Kunngjort</dt><dd class="dateOfPublication">2023-06-16 14:00</dd><dt class="journalNumber">Journalnummer</dt><dd class="journalNumber">2023-0529</dd><dt class="titleShort">Korttittel</dt><dd class="titleShort">Endringslov til energiloven og naturgassloven</dd><dt class="title">Tittel</dt><dd class="title">Lov om endringer i energiloven og naturgassloven (overskuddsvarme, energikartlegging, måling og fakturering)</dd><dt class="miscInformation">Annet om dokumentet</dt><dd class="miscInformation">Prop.100 L (2022–2023), Innst.360 L (2022–2023), Lovvedtak 68 (2022–2023). Stortingets første og andre gangs behandling hhv. 25. og 31. mai 2023. Fremmet av Olje- og energidepartementet.</dd><dt class="refid">RefID</dt><dd class="refid">lov/2023-06-16-69</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i energiloven og naturgassloven (overskuddsvarme, energikartlegging, måling og fakturering)<ul class="tocSubUl"><li>I<ul class="tocSubUl"><li>§ 5-8. (Måling og fakturering)</li><li>§ 7-2. (Anlegg som omfattes av plikten til å gjennomføre kost-nytteanalyse)</li><li>§ 7-3. (Innholdet i kost-nytteanalyser)</li><li>§ 7-4. (Godkjenning og oppfølging av kost-nytteanalyser)</li><li>§ 8-5. (Energikartlegging i store foretak)</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/lov/2023-06-16-69" id="dokument"><h1>Lov om endringer i energiloven og naturgassloven (overskuddsvarme, energikartlegging, måling og fakturering)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 28. juni 2002 nr. 61 om felles regler for det indre marked for naturgass (naturgassloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-16-69/KAPITTEL_1"><h2 data-text-align="center">I</h2><article class="defaultP">I lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. gjøres følgende endringer:</article> <article class="defaultP" margin-top="true">§ 1-1 fjerde ledd annet punktum oppheves.</article> <article class="defaultP" margin-top="true">§ 1-3 femte ledd skal lyde:</article><article class="legalP" id="kapittel-1-ledd-1">Med energikartlegging forstås en systematisk kartlegging av energibruken i et foretak med sikte på å få oversikt over mulige energieffektiviseringstiltak. Kartleggingen omfatter bygninger, industriprosesser, transport og andre aktiviteter.</article> <article class="defaultP" margin-top="true">§ 1-3 nytt åttende ledd skal lyde:</article><article class="legalP" id="kapittel-1-ledd-2">Med omfattende oppgradering menes en oppgradering hvor kostnadene er høyere enn 50 prosent av investeringskostnadene for et nytt sammenlignbart anlegg. Installasjon av utstyr til oppsamling av CO<sub>2</sub> med sikte på å lagre det geologisk, anses ikke som oppgradering i denne sammenheng.</article> <article class="defaultP" margin-top="true">Kapittel 5 overskriften skal lyde:</article><span class="futuretitle" id="kapittel-1-foreslåttittel-1">Kap 5. Fjernvarmeanlegg mv.</span> <article class="defaultP" margin-top="true">Ny § 5-8 skal lyde:</article><article class="futureLegalArticle" data-name="§5-8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5-8</span>. <span class="legalArticleTitle">(Måling og fakturering)</span></span><article class="legalP" id="kapittel-1-foreslåttparagraf-1-ledd-1">Departementet kan gi forskrift om måling og fakturering av fjernvarme og fjernkjøling og om måling og fakturering av energibruk i hver enkelt bruksenhet i bygninger som har felles varmeanlegg for romoppvarming eller tappevann eller felles kjøleanlegg for romavkjøling eller tappevann.</article></article> <article class="defaultP" margin-top="true">Kapittel 7 overskriften skal lyde:</article><span class="futuretitle" id="kapittel-1-foreslåttittel-2">Kap. 7. Energiplanlegging og kost-nytteanalyser</span> <article class="defaultP" margin-top="true">Nye §§ 7-2 til 7-4 skal lyde:</article><article class="futureLegalArticle" data-name="§7-2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7-2</span>. <span class="legalArticleTitle">(Anlegg som omfattes av plikten til å gjennomføre kost-nytteanalyse)</span></span><article class="legalP" id="kapittel-1-foreslåttparagraf-2-ledd-1">En tiltakshaver skal gjennomføre en kost-nytteanalyse av mulighetene for å utnytte overskuddsvarme ved planlegging av følgende anlegg:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">termiske kraftverk med mer enn 20 MW samlet innfyrt termisk effekt</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">industrianlegg med mer enn 20 MW samlet innfyrt termisk effekt som vil ha overskuddsvarme med anvendbar temperatur</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">fjernvarmeanlegg og fjernkjøleanlegg</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-ledd-1-punkt-4"><article class="legalP" id="kapittel-1-foreslåttparagraf-2-ledd-1-punkt-4-ledd-1">energiproduksjonsanlegg med mer enn 20 MW samlet innfyrt termisk effekt som planlegges tilkoblet i et eksisterende fjernvarme- eller fjernkjøleanlegg</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-2-ledd-1-punkt-5"><article class="legalP" id="kapittel-1-foreslåttparagraf-2-ledd-1-punkt-5-ledd-1">datasentre med mer enn 2 MW samlet tilført elektrisk effekt</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-2-ledd-1-punkt-6"><article class="legalP" id="kapittel-1-foreslåttparagraf-2-ledd-1-punkt-6-ledd-1">andre anlegg med mer enn 20 MW samlet tilført elektrisk effekt.</article></article></li></ul><p class="leddfortsettelse">Det samme gjelder ved omfattende oppgradering av anlegg som nevnt i første punktum bokstav a, b og d.</p></article><article class="legalP" id="kapittel-1-foreslåttparagraf-2-ledd-2">Departementet kan gi forskrift om hvilke tiltakshavere og anlegg som omfattes av første ledd.</article></article><article class="futureLegalArticle" data-name="§7-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 7-3</span>. <span class="legalArticleTitle">(Innholdet i kost-nytteanalyser)</span></span><article class="legalP" id="kapittel-1-foreslåttparagraf-3-ledd-1">En kost-nytteanalyse for anlegg som nevnt i § 7-2 skal inneholde en vurdering av kostnader og fordeler som kan oppstå ved å gjennomføre følgende tiltak:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">å drive et termisk kraftverk som et høyeffektivt kraftvarmeverk</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">å oppgradere et termisk kraftverk til å kunne drive høyeffektiv kraftvarmeproduksjon</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">å drive et industrianlegg slik at overskuddsvarmen brukes til å dekke en økonomisk begrunnet etterspørsel</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-3-ledd-1-punkt-4"><article class="legalP" id="kapittel-1-foreslåttparagraf-3-ledd-1-punkt-4-ledd-1">å utnytte overskuddsvarme fra nærliggende anlegg og datasentre når nye fjernvarme- eller fjernkjøleanlegg planlegges, eller anlegg for energiproduksjon i eksisterende fjernvarme- eller fjernkjøleanlegg planlegges oppført eller omfattende oppgradert</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-3-ledd-1-punkt-5"><article class="legalP" id="kapittel-1-foreslåttparagraf-3-ledd-1-punkt-5-ledd-1">å drive datasentre som nevnt i § 7-2 første ledd bokstav e og anlegg som nevnt i § 7-2 første ledd bokstav f slik at overskuddsvarme brukes til å dekke en økonomisk begrunnet etterspørsel.</article></article></li></ul></article><article class="legalP" id="kapittel-1-foreslåttparagraf-3-ledd-2">Departementet kan gi forskrift om nærmere definisjon av tiltakene i første ledd og innholdet i og gjennomføringen av en kost-nytteanalyse.</article></article><article class="futureLegalArticle" data-name="§7-4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 7-4</span>. <span class="legalArticleTitle">(Godkjenning og oppfølging av kost-nytteanalyser)</span></span><article class="legalP" id="kapittel-1-foreslåttparagraf-4-ledd-1">En kost-nytteanalyse etter § 7-2 og § 7-3 skal godkjennes av departementet før byggingen eller oppgraderingen settes i gang. Departementet kan gi forskrift om innsending, godkjenning og bruk av kost-nytteanalysene.</article><article class="legalP" id="kapittel-1-foreslåttparagraf-4-ledd-2">Departementet kan i enkeltvedtak fastsette at et anlegg ikke kan bygges eller oppgraderes uten at overskuddsvarmen utnyttes, dersom kost-nytteanalysen viser at fordelene ved dette er større enn kostnadene. Dette gjelder ikke anlegg som nevnt i § 7-2 første ledd bokstav e og f.</article></article> <article class="defaultP" margin-top="true">Kapittel 8 overskriften skal lyde:</article><span class="futuretitle" id="kapittel-1-foreslåttittel-3">Kap. 8. Energitilstand i bygninger og energikartlegging i store foretak</span> <article class="defaultP" margin-top="true">§ 8-5 skal lyde:</article><article class="futureLegalArticle" data-name="§8-5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 8-5</span>. <span class="legalArticleTitle">(Energikartlegging i store foretak)</span></span><article class="legalP" id="kapittel-1-foreslåttparagraf-5-ledd-1">Store foretak skal regelmessig gjennomføre en energikartlegging. Departementet gir forskrift om hva som regnes som store foretak.</article><article class="legalP" id="kapittel-1-foreslåttparagraf-5-ledd-2">Departementet gir forskrift om kvalifikasjonskrav for den som utfører energikartlegging, kartleggingens utarbeidelse og innhold og rapportering, lagring og bruk av resultatene fra energikartlegging.</article></article> <article class="defaultP" margin-top="true">§ 10-5 første ledd annet punktum skal lyde:</article><article class="legalP" id="kapittel-1-ledd-3">Overtredelse av §§ 7-2 til 7-4 eller bestemmelser i kapittel 8 medfører likevel ikke straff.</article> <article class="defaultP" margin-top="true">§ 10-7 første ledd nr. 1 skal lyde:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">§ 3-1 første ledd, § 4-2 første ledd, § 5-1 første ledd, § 5-4 første og tredje ledd, § 5-5 første og annet ledd, § 5-7 første, tredje og fjerde ledd, § 6-1 annet ledd, § 7-1, § 7-2 første ledd, § 7-3 første ledd, § 7-4 første ledd, § 8-2, § 8-3 første ledd, § 8-4 første ledd, § 8-5 første ledd, § 9-1 annet ledd, § 9-2 første ledd, § 9-3 første og annet ledd, § 9-5 annet ledd eller § 10-1 annet ledd</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/lov/2023-06-16-69/KAPITTEL_2"><h2 data-text-align="center">II</h2><article class="defaultP">I lov 28. juni 2002 nr. 61 om felles regler for det indre marked for naturgass skal § 13 første ledd lyde:</article><article class="legalP" id="kapittel-2-ledd-1">Departementet kan gi forskrift til gjennomføring og utfylling av denne loven, blant annet nærmere bestemmelser om retten til adgang til systemet, driften av systemet, krav til naturgassforetakenes virksomhet, konsesjon, regnskap, krav om oppbevaring av opplysninger, leverandørbytte, beskyttelse av forbrukere og andre kunder, måling og fakturering, unntak fra loven i geografisk avgrensete områder og for ny infrastruktur, behandling av tvister, saksbehandlingsfrister og utsatt iverksetting av vedtak.</article></section><section class="section" data-name="kapIII" id="kapittel-3" data-lovdata-URL="LTI/lov/2023-06-16-69/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Loven gjelder fra det tidspunktet Kongen bestemmer. Kongen kan sette i kraft forskjellige bestemmelser til forskjellig tid.</article></section></main></body></html>