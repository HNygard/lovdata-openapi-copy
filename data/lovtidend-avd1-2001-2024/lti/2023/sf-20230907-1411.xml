<!DOCTYPE html><html lang="nb"><head><title>Forskrift om endring i forskrift om kvalifikasjoner og sertifikater for sjøfolk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-07-1411</dd><dt class="dokid">DokumentID</dt><dd class="dokid">LTI/forskrift/2023-09-07-1411</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2023-09-07</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-22-1523</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§16</li><li>forskrift/2007-02-16-171</li><li>forskrift/2007-05-31-590</li></ul></dd><dt class="dateOfPublication">Kunngjort</dt><dd class="dateOfPublication">2023-09-12 14:30</dd><dt class="journalNumber">Journalnummer</dt><dd class="journalNumber">2023-0976</dd><dt class="title">Tittel</dt><dd class="title">Forskrift om endring i forskrift om kvalifikasjoner og sertifikater for sjøfolk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 7. september 2023 med hjemmel i lov 16. februar 2007 nr. 9 om skipssikkerhet (skipssikkerhetsloven) § 16, jf. delegeringsvedtak 16. februar 2007 nr. 171 og delegeringsvedtak 31. mai 2007 nr. 590.</dd><dt class="refid">RefID</dt><dd class="refid">forskrift/2023-09-07-1411</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvalifikasjoner og sertifikater for sjøfolk<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-07-1411" id="dokument"><h1>Forskrift om endring i forskrift om kvalifikasjoner og sertifikater for sjøfolk</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-07-1411/KAPITTEL_1"><h2 data-text-align="center">I</h2><article class="defaultP">Forskrift 22. desember 2011 nr. 1523 om kvalifikasjoner og sertifikater for sjøfolk blir endret som følger:</article> <article class="defaultP" margin-top="true">§ 14 annet ledd første punktum skal lyde:</article><article class="legalP" id="kapittel-1-ledd-1">Kvalitetssystemet skal inneholde institusjonens organisasjonsstruktur, ansvarsområder og normer for kvalitet, det enkelte kurs og opplæringsprograms prosedyrer, mål og kvalitetsstandarder, herunder oversikt over kvalifikasjoner og erfaring hos instruktører og assessorer.</article> <article class="defaultP" margin-top="true">§ 14 femte ledd skal lyde:</article><article class="numberedLegalP" data-numerator="5" id="kapittel-1-nummer-1">(5) Instruktører skal ha forståelse for opplæringsprogrammet og målene med opplæringen. I tillegg skal instruktører ha kompetanse minst på nivå med funksjoner det gis opplæring i, eller ha fagkompetanse på høyere relevant utdanningsnivå. Assessorer skal være kvalifisert for funksjonen vurderingen gjelder, og skal ha fått opplæring og praksis i relevante bedømmelsesmetoder. Instruktører og assessorer som underviser ved bruk av simulator, skal ha opplæring etter IMO-modellkurs «6.10 Train the simulator trainer and assessor». I tillegg skal disse ha fått opplæring som innebærer at de er kjent med simulatorene de bruker under opplæring og bedømmelse.</article> <article class="defaultP" margin-top="true">§ 15 annet ledd bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">tillate assessoren å styre, overvåke og registrere øvelser for å kunne spørre ut den som gjennomgår bedømmelsen.</article></article></li></ul></article> <article class="defaultP" margin-top="true">§ 19 fjerde ledd innledende tekst skal lyde:</article><article class="legalP" id="kapittel-1-ledd-2">Alle kompetansesertifikater, unntatt kompetansesertifikat dekksoffiser klasse 6, jf. femte ledd, kan fornyes for sjøfolk som har gyldig helseerklæring for arbeidstakere på skip, har gjennomført godkjent repetisjonskurs i sikkerhetsopplæring, og kan dokumentere vedlikeholdt yrkeskompetanse på en av følgende måter:</article> <article class="defaultP" margin-top="true">§ 19 fjerde ledd ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">bestått godkjent sertifikatprøve.</article></article></li></ul></article> <article class="defaultP" margin-top="true">§ 19 sjette ledd oppheves, og syvende ledd blir sjette ledd.</article> <article class="defaultP" margin-top="true">§ 24 tredje ledd bokstav b annet punktum skal lyde:</article><article class="legalP" id="kapittel-1-ledd-3">Fartstiden må inngå i godkjent opplæringsprogram på sjøgående skip med største lengde 15 meter eller mer, inkludert opplæring i brovakttjeneste som dekker områdene i vedlegg III tabell A-II/1.</article> <article class="defaultP" margin-top="true">§ 38 fjerde ledd første punktum skal lyde:</article><article class="legalP" id="kapittel-1-ledd-4">Fartstid etter tredje ledd bokstav b og c må inngå i godkjent opplæringsprogram med opplæring om bord, inkludert opplæring i maskinvakttjeneste som dekker områdene i vedlegg IV tabell A-III/1.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-07-1411/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>