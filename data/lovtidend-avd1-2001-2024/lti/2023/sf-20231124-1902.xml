<!DOCTYPE html><html lang="nb"><head><title>Forvaltningen av Jan Mayen – ansvarsdelingen mellom departementene</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-11-24-1902</dd><dt class="dokid">DokumentID</dt><dd class="dokid">LTI/forskrift/2023-11-24-1902</dd><dt class="ministry">Departement</dt><dd class="ministry"><ul><li>Statsministerens kontor</li></ul></dd><dt class="subunit">Etat</dt><dd class="subunit"><ul><li>Administrativ og konstitusjonell avdeling</li></ul></dd><dt class="dateInForce">I kraft fra</dt><dd class="dateInForce">2023-11-24</dd><dt class="basedOn">Hjemmel</dt><dd class="basedOn"><ul><li>lov/1814-05-17/§3</li><li>lov/1814-05-17/§12</li></ul></dd><dt class="dateOfPublication">Kunngjort</dt><dd class="dateOfPublication">2023-11-27 12:45</dd><dt class="journalNumber">Journalnummer</dt><dd class="journalNumber">2023-1273</dd><dt class="title">Tittel</dt><dd class="title">Forvaltningen av Jan Mayen – ansvarsdelingen mellom departementene</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 24. november 2023 med hjemmel i Kongeriket Norges Grunnlov 17. mai 1814 § 3 og § 12. Fremmet av Statsministerens kontor.</dd><dt class="refid">RefID</dt><dd class="refid">forskrift/2023-11-24-1902</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forvaltningen av Jan Mayen – ansvarsdelingen mellom departementene</li></ul></dd></dl></header><main class="documentBody" data-lovdata-URL="LTI/forskrift/2023-11-24-1902" id="dokument"><h1>Forvaltningen av Jan Mayen – ansvarsdelingen mellom departementene</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Justis- og beredskapsdepartementet har ansvaret for: <ul class="defaultList"><li data-li-identifier="a)" data-name="a)"><article class="listArticle" id="punkt-1-ledd-1-punkt-1"><article class="legalP" id="punkt-1-ledd-1-punkt-1-ledd-1">Budsjett for og tildeling av midler til Samfunnet Jan Mayen. Budsjettet og tildelingen skal dekke finansiering av drifts- og investeringskostnader knyttet til tilstedeværelse og aktivitet på Jan Mayen, med unntak av aktivitet som andre aktører har et definert ansvar for.</article></article></li><li data-li-identifier="b)" data-name="b)"><article class="listArticle" id="punkt-1-ledd-1-punkt-2"><article class="legalP" id="punkt-1-ledd-1-punkt-2-ledd-1">Forvaltningen av eierskapet til statens grunn på Jan Mayen, herunder arealplanlegging og ansvar for kulturminner som ligger under statens eierskap.</article></article></li><li data-li-identifier="c)" data-name="c)"><article class="listArticle" id="punkt-1-ledd-1-punkt-3"><article class="legalP" id="punkt-1-ledd-1-punkt-3-ledd-1">Forvaltningen av statens eierskap til bygg på Jan Mayen, herunder ansvar for vedlikehold og investeringer, hvor ikke annet eierskap er slått fast.</article></article></li><li data-li-identifier="d)" data-name="d)"><article class="listArticle" id="punkt-1-ledd-1-punkt-4"><article class="legalP" id="punkt-1-ledd-1-punkt-4-ledd-1">Inngåelse og oppfølging av avtaler med aktører som har virksomhet på Jan Mayen om bruk av infrastruktur og tjenester fra Samfunnet Jan Mayen.</article></article></li></ul></article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Forsvarsdepartementet har ansvaret for: <ul class="defaultList"><li data-li-identifier="a)" data-name="a)"><article class="listArticle" id="punkt-2-ledd-1-punkt-1"><article class="legalP" id="punkt-2-ledd-1-punkt-1-ledd-1">Driftsoppgaver knyttet til Samfunnet Jan Mayen.</article></article></li><li data-li-identifier="b)" data-name="b)"><article class="listArticle" id="punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1">Personell som er ansatt ved Samfunnet Jan Mayen.</article></article></li><li data-li-identifier="c)" data-name="c)"><article class="listArticle" id="punkt-2-ledd-1-punkt-3"><article class="legalP" id="punkt-2-ledd-1-punkt-3-ledd-1">Transporttjenester, herunder flyplassdrift og flysikkerhet på Jan Mayen.</article></article></li></ul></article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">Justis- og beredskapsdepartementet kan instruere og delegere oppgaver til Forsvaret i saker som gjelder budsjett for og tildeling av midler til Samfunnet Jan Mayen. Myndigheten er begrenset til saker som ligger innenfor Justis- og beredskapsdepartementets ansvar etter punkt 1.</article></article></li></ul></main></body></html>