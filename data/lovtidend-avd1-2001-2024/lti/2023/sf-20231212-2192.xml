<!DOCTYPE html><html lang="nb"><head><title>Delegering av myndighet etter straffeprosessloven § 118 og tvisteloven § 22-3 til å gi samtykke til at opplysninger omfattet av lovbestemt taushetsplikt i saker om landdyr etter dyrevelferdsloven kan føres som bevis</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-12-2192</dd><dt class="dokid">DokumentID</dt><dd class="dokid">LTI/forskrift/2023-12-12-2192</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2023-12-12</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§118</li><li>lov/2005-06-17-90/§22-3</li></ul></dd><dt class="dateOfPublication">Kunngjort</dt><dd class="dateOfPublication">2023-12-21 16:35</dd><dt class="journalNumber">Journalnummer</dt><dd class="journalNumber">2023-1497</dd><dt class="title">Tittel</dt><dd class="title">Delegering av myndighet etter straffeprosessloven § 118 og tvisteloven § 22-3 til å gi samtykke til at opplysninger omfattet av lovbestemt taushetsplikt i saker om landdyr etter dyrevelferdsloven kan føres som bevis</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 12. desember 2023 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 118 og lov 17. juni 2005 nr. 90 om mekling og rettergang i sivile tvister (tvisteloven) § 22-3.</dd><dt class="refid">RefID</dt><dd class="refid">forskrift/2023-12-12-2192</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av myndighet etter straffeprosessloven § 118 og tvisteloven § 22-3 til å gi samtykke til at opplysninger omfattet av lovbestemt taushetsplikt i saker om landdyr etter dyrevelferdsloven kan føres som bevis<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-12-2192" id="dokument"><h1>Delegering av myndighet etter straffeprosessloven § 118 og tvisteloven § 22-3 til å gi samtykke til at opplysninger omfattet av lovbestemt taushetsplikt i saker om landdyr etter dyrevelferdsloven kan føres som bevis</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-12-2192/KAPITTEL_1"><h2 data-text-align="center">I</h2><article class="defaultP">Landbruks- og matdepartementet delegerer adgangen til å gi samtykke etter lov 22. mai 1981 nr. 25 om rettergangsmåten i straffesaker (Straffeprosessloven) § 118 og lov 17. juni 2005 nr. 90 om mekling og rettergang i sivile tvister (tvisteloven) § 22-3 til Mattilsynet.</article><article class="legalP" id="kapittel-1-ledd-1">Delegeringen gjelder samtykke til å ta imot forklaring som bevis fra ansatte i Mattilsynet, medlem av dyrevernnemnda, samt oppdragstakere eller andre Mattilsynet benytter eller samarbeider med og pålegger lovbestemt taushetsplikt i saker etter lov 19. juni 2009 nr. 97 om dyrevelferd (dyrevelferdsloven).</article><article class="legalP" id="kapittel-1-ledd-2">Delegeringen er begrenset til å gjelde samtykke til å føre som bevis opplysninger omfattet av lovbestemt taushetsplikt etter lov 10. februar 1967 om behandlingsmåten i forvaltningssaker (forvaltningsloven) § 13 flg. og opplysninger eller forhold personer nevnt i andre ledd har fått kjennskap til i forbindelse med tjeneste, arbeid, oppdrag eller på annen måte i saker om landdyr etter lov 19. juni 2009 nr. 97 om dyrevelferd (dyrevelferdsloven).</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-12-2192/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Vedtaket trer i kraft straks.</article></section></main></body></html>