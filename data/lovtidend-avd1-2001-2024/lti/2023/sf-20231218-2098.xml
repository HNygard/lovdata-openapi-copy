<!DOCTYPE html><html lang="nb"><head><title>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-18-2098</dd><dt class="dokid">DokumentID</dt><dd class="dokid">LTI/forskrift/2023-12-18-2098</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Skattelovavdelingen</li></ul></dd><dt class="dateInForce">I kraft fra</dt><dd class="dateInForce">2023-12-18, med virkning fra inntektsåret 2024</dd><dt class="changesToDocuments">Endrer</dt><dd class="changesToDocuments"><ul><li>forskrift/1999-11-19-1158</li></ul></dd><dt class="basedOn">Hjemmel</dt><dd class="basedOn"><ul><li>lov/1999-03-26-14/§4-10</li><li>lov/1999-03-26-14/§5-11</li><li>lov/1999-03-26-14/§5-12</li><li>lov/1999-03-26-14/§5-13</li><li>lov/1999-03-26-14/§5-15</li><li>lov/1999-03-26-14/§20-7</li></ul></dd><dt class="dateOfPublication">Kunngjort</dt><dd class="dateOfPublication">2023-12-18 15:10</dd><dt class="journalNumber">Journalnummer</dt><dd class="journalNumber">2023-1435</dd><dt class="titleShort">Korttittel</dt><dd class="titleShort">Endr. i FSFIN Forskrift til skatteloven</dd><dt class="title">Tittel</dt><dd class="title">Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 18. desember 2023 med hjemmel i lov 26. mars 1999 nr. 14 om skatt av formue og inntekt (skatteloven) § 4-10 åttende ledd, § 5-11 fjerde ledd, § 5-12 syvende ledd, § 5-13 tredje ledd, § 5-15 andre ledd og § 20-7.</dd><dt class="refid">RefID</dt><dd class="refid">forskrift/2023-12-18-2098</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14<ul class="tocSubUl"><li>I</li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-18-2098" id="dokument"><h1>Forskrift om endring i forskrift til utfylling og gjennomføring mv. av skatteloven av 26. mars 1999 nr. 14</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-18-2098/KAPITTEL_1"><h2 data-text-align="center">I</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article> <article class="defaultP" margin-top="true">§ 4-10-5 første ledd nytt tredje punktum skal lyde:</article><article class="legalP" id="kapittel-1-ledd-1">I kalkulasjonsfaktoren legges det til 1 prosentpoeng for eiendommer i andre kommuner enn Oslo, Bergen, Trondheim og Stavanger.</article> <article class="defaultP" margin-top="true">§ 4-10-10, nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) For næringseiendom som er verdsatt etter skatteloven § 4-10 syvende ledd tredje punktum før inntektsåret 2024, skal beregnet utleieverdi for de resterende inntektsårene etter første og annet ledd fastsettes uten tillegget i kalkulasjonsfaktoren som fremgår av § 4-10-5 første ledd tredje punktum.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-18-2098/KAPITTEL_2"><h2 data-text-align="center">II</h2><article class="defaultP">I forskrift 19. november 1999 nr. 1158 til utfylling og gjennomføring mv. av skatteloven av 26. mars 1999 nr. 14 gjøres følgende endringer:</article><article class="defaultP">§ 5-11-1 andre ledd andre punktum skal lyde:</article><article class="legalP" id="kapittel-2-ledd-1">Tilsvarende gjelder for arbeidstaker som er pendler og som skattlegges etter særreglene om skattlegging av utenlandske arbeidstakere i skatteloven kapittel 20.</article> <article class="defaultP" margin-top="true">§ 5-12-10 andre punktum skal lyde:</article><article class="legalP" id="kapittel-2-ledd-2">Tilsvarende gjelder for arbeidstaker som er pendler og som skattlegges etter særreglene om skattlegging av utenlandske arbeidstakere i skatteloven kapittel 20.</article> <article class="defaultP" margin-top="true">§ 5-13-5 første ledd tredje punktum skal lyde:</article><article class="legalP" id="kapittel-2-ledd-3">Den reduserte listeprisen etter første punktum reduseres med 25 prosent for biler som er eldre enn tre år per 1. januar i inntektsåret.</article> <article class="defaultP" margin-top="true">§ 5-15-5 tredje ledd skal lyde:</article><article class="legalP" id="kapittel-2-ledd-4">Fordel ved privat tilgang til en eller flere aviser dekket av arbeidsgiver skal ikke regnes som skattepliktig inntekt for arbeidstaker når det foreligger tjenstlig behov for den ansatte til å disponere tjenesten. Med aviser menes aviser som nevnt i merverdiavgiftsloven § 6-1 første ledd.</article> <article class="defaultP" margin-top="true">Nåværende kapittel 19 skal bli kapittel 20, med tilsvarende endring i nummereringen av bestemmelsene.</article> <article class="defaultP" margin-top="true">Ny kapitteloverskrift i kapittel 19 skal lyde:</article><span class="futuretitle" id="kapittel-2-foreslåttittel-1">Kapittel 19.</span> <article class="defaultP" margin-top="true">I kapittel 20 skal det i tillegg gjøres følgende endringer i bestemmelsene:</article> <article class="defaultP" margin-top="true">§ 20-1-1 skal lyde:</article><article class="legalP" id="kapittel-2-ledd-5">Personer som anses bosatt på Svalbard etter skatteloven § 2-35 annet ledd bokstav a, omfattes ikke av særreglene om skattlegging av utenlandske arbeidstakere i skatteloven kapittel 20.</article> <article class="defaultP" margin-top="true">§ 20-3-1 skal lyde:</article><article class="legalP" id="kapittel-2-ledd-6">Har skattyter årlig brutto arbeidsinntekt, jf. skatteloven § 20-1, som overstiger trinn 3 i trinnskatten, skal skattlegging skje etter skattelovens alminnelige regler for hele inntekten.</article> <article class="defaultP" margin-top="true">Nåværende kapittel 20 skal bli nytt kapittel 21, med tilsvarende endring i nummereringen av bestemmelsene.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-12-18-2098/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringen under I trer i kraft straks, med virkning fra inntektsåret 2024.</article><article class="legalP" id="kapittel-3-ledd-2">Endringene under II trer i kraft straks.</article></section></main></body></html>