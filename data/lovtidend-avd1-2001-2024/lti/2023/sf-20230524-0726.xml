<!DOCTYPE html><html lang="nb"><head><title>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-05-24-726</dd><dt class="dokid">DokumentID</dt><dd class="dokid">LTI/forskrift/2023-05-24-726</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2023-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>forskrift/2021-12-23-3910/§74</li></ul></dd><dt class="dateOfPublication">Kunngjort</dt><dd class="dateOfPublication">2023-05-25 15:05</dd><dt class="journalNumber">Journalnummer</dt><dd class="journalNumber">2023-0504</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 24. mai 2023 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16, jf. forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) § 74.</dd><dt class="refid">RefID</dt><dd class="refid">forskrift/2023-05-24-726</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)<ul class="tocSubUl"><li>I<ul class="tocSubUl"><li>§ 22. Redskapsbegrensninger ved fiske etter breiflabb og kveite</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-05-24-726" id="dokument"><h1>Forskrift om endring i forskrift om gjennomføring av fiske, fangst og høsting av viltlevende marine ressurser (høstingsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-05-24-726/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">§ 18 fjerde ledd skal lyde:</article><article class="legalP" id="kapittel-1-ledd-1">Garn og liner som brukes til fiske etter breiflabb og kveite skal røktes minst hver fjerde dag.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Redskapsbegrensninger ved fiske etter breiflabb og kveite</span></span><article class="legalP" id="kapittel-1-foreslåttparagraf-1-ledd-1">Største tillatte garnmengde ved fiske etter breiflabb og kveite er til sammen 150 garn. Ved direktefiske etter breiflabb, hvor breiflabb utgjør mer enn 50&#xa0;% i de enkelte fangster og ved landing, kan det likevel fiskes med opptil 500 garn. Det enkelte garn kan være inntil 27,5 meter langt.</article><article class="legalP" id="kapittel-1-foreslåttparagraf-1-ledd-2">Største tillatte krokmengde ved fiske med liner etter kveite er 1&#xa0;200 krok pr. døgn. Samlet lengde på liner ved fiske etter kveite kan ikke overstige 15&#xa0;000 meter.</article></article> <article class="defaultP" margin-top="true">§ 23 andre og tredje ledd skal lyde:</article><article class="legalP" id="kapittel-1-ledd-2">Det er forbudt å fiske med bunnsatte garn innenfor grunnlinjen fra og med Telemark til grensen mot Sverige.</article><article class="legalP" id="kapittel-1-ledd-3">Fiskeridirektoratet kan gi manntallsførte fiskere som fisker for omsetning med merkeregistrerte fartøy dispensasjon fra forbudet i annet ledd. Dispensasjon kan bare innvilges for fartøy som fisket med garn i området i 2018 inntil 1. desember og der dette fisket utgjorde en vesentlig del av driftsgrunnlaget, eller for fartøy som kommer til erstatning for slikt fartøy. En slik dispensasjon gjør ikke unntak fra fiskeforbud som følger av andre bestemmelser. Dispensasjonen gjelder heller ikke for fiske på grunnere vann enn 25 meter i perioden fra og med 15. juni til og med 15. mars. Det kan blant annet stilles vilkår om prøvetaking til forsknings- og overvåkningsformål samt rapportering av høstingsaktiviteten uten vederlag.</article> <article class="defaultP" margin-top="true">§ 25 første ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-3-punkt-1"><article class="legalP" id="kapittel-1-ledd-3-punkt-1-ledd-1">Fartøy som fisker breiflabb og kveite med garn og line.</article></article></li></ul></article> <article class="defaultP" margin-top="true">§ 25 annet ledd bokstav d (nytt) skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-3-punkt-2"><article class="legalP" id="kapittel-1-ledd-3-punkt-2-ledd-1">Antall meter garn eller antall krok i de enkelte lenkene/settene ved fiske etter breiflabb og kveite.</article></article></li></ul></article> <article class="defaultP" margin-top="true">§ 39 første ledd skal lyde:</article><article class="legalP" id="kapittel-1-ledd-4">Det er forbudt å fiske kveite i tidsrommet fra og med 20. desember til og med 31. mars.</article> <article class="defaultP" margin-top="true">§ 44 tredje ledd skal lyde:</article><article class="legalP" id="kapittel-1-ledd-5">Ved fiske med garn og liner er det uten hinder av forbudene i § 21 og § 39 tillatt å ha inntil 1&#xa0;% bifangst av kveite, regnet i rund vekt pr. uke basert på summen av alle sluttsedler/landingssedler undertegnet i tidsrommet fra mandag kl. 00.00 til søndag klokken 24.00. For fartøy som ikke lander flere ganger pr. uke regnes bifangsten i vekt i de enkelte fangster og ved landing. Videre er det i slikt fiske ikke tillatt å ha mer enn 0,5&#xa0;% bifangst av kveite i rund vekt basert på summen av alle sluttsedler/landingssedler undertegnet i tidsrommet fra og med 20. desember til og med 31. mars. Disse bestemmelsene om bifangst gjelder kun kveite som ikke er levedyktig når den kommer om bord. All levedyktig fangst av kveite i perioden fra og med 20. desember til og med 31. mars skal straks slippes på sjøen.</article> <article class="defaultP" margin-top="true">§ 47 pkt. 9 skal lyde: <table><tbody><tr><td data-text-align="left" data-vertical-align="top" /><td data-text-align="left" data-vertical-align="top">9.</td><td data-text-align="left" data-vertical-align="top">Kveite</td><td data-text-align="right" data-vertical-align="top">84 cm</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2023-05-24-726/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juni 2023.</article></section></main></body></html>