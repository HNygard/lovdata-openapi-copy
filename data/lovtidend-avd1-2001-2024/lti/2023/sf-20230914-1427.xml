<!DOCTYPE html><html lang="nb"><head><title>Forskrift om endring i forskrift om konkursregisteret og om kunngjøringer etter konkursloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-14-1427</dd><dt class="dokid">DokumentID</dt><dd class="dokid">LTI/forskrift/2023-09-14-1427</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Lovavdelingen</li></ul></dd><dt class="dateInForce">I kraft fra</dt><dd class="dateInForce">2023-09-14, 2024-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-08-23-824</li></ul></dd><dt class="basedOn">Hjemmel</dt><dd class="basedOn"><ul><li>lov/1984-06-08-58/§79</li></ul></dd><dt class="dateOfPublication">Kunngjort</dt><dd class="dateOfPublication">2023-09-15 15:40</dd><dt class="journalNumber">Journalnummer</dt><dd class="journalNumber">2023-0981</dd><dt class="title">Tittel</dt><dd class="title">Forskrift om endring i forskrift om konkursregisteret og om kunngjøringer etter konkursloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Justis- og beredskapsdepartementet 14. september 2023 med hjemmel i lov 8. juni 1984 nr. 58 om gjeldsforhandling og konkurs (konkursloven) § 79 annet ledd annet punktum og fjerde ledd.</dd><dt class="refid">RefID</dt><dd class="refid">forskrift/2023-09-14-1427</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om konkursregisteret og om kunngjøringer etter konkursloven<ul class="tocSubUl"><li>I<ul class="tocSubUl"><li>§ 9a.</li><li>§ 9b.</li><li>§ 9c.</li><li>§ 9d.</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-14-1427" id="dokument"><h1>Forskrift om endring i forskrift om konkursregisteret og om kunngjøringer etter konkursloven</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-14-1427/KAPITTEL_1"><h2 data-text-align="center">I</h2><article class="defaultP">I forskrift 23. august 1993 nr. 824 om konkursregisteret og om kunngjøringer etter konkursloven gjøres følgende endringer:</article> <article class="defaultP" margin-top="true">Etter § 9 skal nytt kapittel 6 lyde:</article><span class="futuretitle" id="kapittel-1-foreslåttittel-1">Kapittel 6. Melding om konkursåpning til registre og finansforetak mv.</span><article class="futureLegalArticle" data-name="§9a" id="kapittel-1-foreslåttparagraf-1"><span class="futureLegalArticleHeader">§ 9a.</span><article class="legalP" id="kapittel-1-foreslåttparagraf-1-ledd-1">Straks det mottas melding om at konkurs er åpnet i skyldnerens bo, skal føreren av Konkursregisteret sende melding om konkursåpningen til<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">grunnboken</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">Verdipapirsentralen</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">Løsøreregisteret</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">Skipsregisteret</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">Enhetsregisteret</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-1-ledd-1-punkt-6"><article class="legalP" id="kapittel-1-foreslåttparagraf-1-ledd-1-punkt-6-ledd-1">Foretaksregisteret</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-1-ledd-1-punkt-7"><article class="legalP" id="kapittel-1-foreslåttparagraf-1-ledd-1-punkt-7-ledd-1">Regnskapsregisteret</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-1-ledd-1-punkt-8"><article class="legalP" id="kapittel-1-foreslåttparagraf-1-ledd-1-punkt-8-ledd-1">Akvakulturregisteret.</article></article></li></ul></article><article class="legalP" id="kapittel-1-foreslåttparagraf-1-ledd-2">Meldingen etter første punktum skal fremsettes automatisk gjennom en elektronisk løsning som er godkjent av registerføreren.</article><article class="legalP" id="kapittel-1-foreslåttparagraf-1-ledd-3">Bostyreren skal sende melding manuelt til andre registre enn de som er nevnt i første ledd. Dette gjelder likevel bare dersom bostyrerens undersøkelser viser at det er registrert rettigheter av betydning for boets beslag i det aktuelle registeret eller det for øvrig er behov for å sende melding ut fra forholdene i saken.</article></article><article class="futureLegalArticle" data-name="§9b" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9b</span>.</span><article class="legalP" id="kapittel-1-foreslåttparagraf-2-ledd-1">Straks det mottas melding om at konkurs er åpnet i skyldnerens bo, skal føreren av Konkursregisteret sende melding om konkursåpningen til finansforetak hvor skyldneren kan ha innskudd eller lignende. Meldingen skal fremsettes automatisk gjennom en elektronisk løsning som er godkjent av registerføreren.</article><article class="legalP" id="kapittel-1-foreslåttparagraf-2-ledd-2">I tilfeller der et finansforetak ikke kan motta automatisk melding etter første ledd, skal bostyreren sende manuell melding om konkursåpningen.</article></article><article class="futureLegalArticle" data-name="§9c" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 9c</span>.</span><article class="legalP" id="kapittel-1-foreslåttparagraf-3-ledd-1">Mottakeren av melding etter § 9b første ledd skal ved forespørsel fra bostyreren oppgi informasjon om skyldnerens kontoforhold på de elektroniske bosidene som drives av Konkursregisteret, dersom slik informasjon om skyldneren finnes. Informasjonen skal inneholde en liste over skyldnerens kontoer, saldoen på kontoene, om kontoene er sperret, samt transaksjoner og transaksjonsbeløp for inntil ett år tilbake fra tidspunktet for konkursåpningen.</article><article class="legalP" id="kapittel-1-foreslåttparagraf-3-ledd-2">Mottakeren av melding etter § 9b annet ledd skal ved forespørsel fra bostyreren oppgi slik informasjon manuelt.</article></article><article class="futureLegalArticle" data-name="§9d" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 9d</span>.</span><article class="legalP" id="kapittel-1-foreslåttparagraf-4-ledd-1">Retten, føreren av Konkursregisteret og bostyreren kan ved behov sende melding om konkursåpningen til registre og finansforetak, uavhengig av hvem som plikter å sende slik melding etter § 9a og § 9b.</article></article> <article class="defaultP" margin-top="true">Nåværende kapittel 6 blir nytt kapittel 7.</article> <article class="defaultP" margin-top="true">Nåværende kapittel 7 blir nytt kapittel 8.</article> <article class="defaultP" margin-top="true">Nåværende kapittel 8 blir nytt kapittel 9.</article> <article class="defaultP" margin-top="true">Nåværende kapittel 9 blir nytt kapittel 10.</article> <article class="defaultP" margin-top="true">Nåværende kapittel 10 blir nytt kapittel 11.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-14-1427/KAPITTEL_2"><h2 data-text-align="center">II</h2><article class="numberedLegalP" data-numerator="1" id="kapittel-2-nummer-1">1. Forskriften trer i kraft straks.</article><article class="numberedLegalP" data-numerator="2" id="kapittel-2-nummer-2">2. § 9a første ledd nr. 2 gjelder bare for meldinger som føreren av Konkursregisteret mottar etter 1. april 2024.</article></section></main></body></html>