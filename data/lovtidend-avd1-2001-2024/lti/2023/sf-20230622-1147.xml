<!DOCTYPE html><html lang="nb"><head><title>Forskrift om endring i forskrift om studier ved Norges teknisk-naturvitenskapelige universitet (NTNU)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-22-1147</dd><dt class="dokid">DokumentID</dt><dd class="dokid">LTI/forskrift/2023-06-22-1147</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Norges teknisk-naturvitenskapelige universitet (NTNU)</li></ul></dd><dt class="dateInForce">I kraft fra</dt><dd class="dateInForce">2023-06-22</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-12-08-1449</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-5</li><li>lov/2005-04-01-15/§3-5a</li><li>lov/2005-04-01-15/§3-5b</li><li>lov/2005-04-01-15/§3-5d</li><li>lov/2005-04-01-15/§3-5e</li><li>lov/2005-04-01-15/§3-5f</li><li>lov/2005-04-01-15/§3-9</li><li>lov/2005-04-01-15/§4-2</li><li>lov/2005-04-01-15/§4-3e</li><li>lov/2005-04-01-15/§7-1a</li></ul></dd><dt class="dateOfPublication">Kunngjort</dt><dd class="dateOfPublication">2023-06-29 15:00</dd><dt class="journalNumber">Journalnummer</dt><dd class="journalNumber">2023-0798</dd><dt class="title">Tittel</dt><dd class="title">Forskrift om endring i forskrift om studier ved Norges teknisk-naturvitenskapelige universitet (NTNU)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Norges teknisk-naturvitenskapelige universitet (NTNU) 22. juni 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-5, § 3-5a, § 3-5b, § 3-5d, § 3-5e, § 3-5f, § 3-9 syvende ledd, § 4-2, § 4-3e og § 7-1a.</dd><dt class="refid">RefID</dt><dd class="refid">forskrift/2023-06-22-1147</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier ved Norges teknisk-naturvitenskapelige universitet (NTNU)<ul class="tocSubUl"><li>I<ul class="tocSubUl"><li>§ 3-4. Permisjoner</li><li>§ 3-11. Studieavgift for statsborgere fra land utenfor EØS og Sveits</li><li>§ 4-3. Utdanningsplan</li><li>§ 4-5. Faglig godkjenning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-22-1147" id="dokument"><h1>Forskrift om endring i forskrift om studier ved Norges teknisk-naturvitenskapelige universitet (NTNU)</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-22-1147/KAPITTEL_1"><h2 data-text-align="center">I</h2><article class="defaultP">I forskrift 8. desember 2015 nr. 1449 om studier ved Norges teknisk-naturvitenskapelige universitet (NTNU) gjøres følgende endringer:</article> <article class="defaultP" margin-top="true">§ 2-9 (3) skal lyde:</article><article class="numberedLegalP" data-numerator="3" id="kapittel-1-nummer-1">(3) Ved godkjenning av utdanning, som tidligere har inngått i beregningsgrunnlaget for en grad eller som del av en grad eller yrkesutdanning, må studenten i tillegg ha avlagt minst 60 nye studiepoeng før det kan tildeles en ny grad. Ved tildeling av ny mastergrad må de nye studiepoengene inkludere en annen masteroppgave enn den tidligere graden.</article> <article class="defaultP" margin-top="true">§ 3-1 (2) skal lyde:</article><article class="numberedLegalP" data-numerator="2" id="kapittel-1-nummer-2">(2) Studierett betinger at studenten semesterregistrerer seg og betaler pålagte avgifter (semesteravgift og eventuell kursavgift/studieavgift) innen de frister rektor fastsetter.</article> <article class="defaultP" margin-top="true">§ 3-3 (1) første strekpunkt skal lyde:<ul class="defaultList"><li data-li-identifier="-" data-name="-"><article class="listArticle" id="kapittel-1-nummer-2-punkt-1"><article class="legalP" id="kapittel-1-nummer-2-punkt-1-ledd-1">ikke betaler semesteravgift eller kursavgift/studieavgift.</article></article></li></ul></article> <article class="defaultP" margin-top="true">§ 3-4 skal lyde:</article><article class="futureLegalArticle" data-name="§3-4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 3-4</span>. <span class="legalArticleTitle">Permisjoner</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Fakultetet avgjør søknad om permisjon.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Studenter har rett til permisjon i samsvar med universitets- og høyskoleloven § 4-3d og § 4-3e.</article><article class="numberedLegalP" data-numerator="3" id="kapittel-1-foreslåttparagraf-1-nummer-3">(3) En student må ha gjennomført minst 30 studiepoeng av emnene som inngår i studieprogrammet for å søke om permisjon uten å grunngi søknaden. Permisjon gis fortrinnsvis for et helt studieår. I studieprogram med praksis kan fakultetet bestemme at studenten må begrunne søknaden. Fakultetet kan innvilge søknad om permisjon ut over ett år etter dette avsnittet dersom det foreligger dokumenterte særskilte behov.</article><article class="numberedLegalP" data-numerator="4" id="kapittel-1-foreslåttparagraf-1-nummer-4">(4) Dersom studenten skal gå opp til eksamen i permisjonstiden, forutsettes at studie-/kurs-/semesteravgift er betalt for det aktuelle semesteret og at eventuelle obligatoriske aktiviteter er godkjent.</article><article class="numberedLegalP" data-numerator="5" id="kapittel-1-foreslåttparagraf-1-nummer-5">(5) Student som er innvilget permisjon, skal gis anledning til å gjenoppta sine studier på tilsvarende nivå som før permisjonen, forutsatt at studietilbudet fortsatt eksisterer. Studentens utdanningsplan må tilpasses gjeldende studieplan.</article></article> <article class="defaultP" margin-top="true">Ny § 3-11 skal lyde:</article><article class="futureLegalArticle" data-name="§3-11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3-11</span>. <span class="legalArticleTitle">Studieavgift for statsborgere fra land utenfor EØS og Sveits</span></span><article class="legalP" id="kapittel-1-foreslåttparagraf-2-ledd-1">Fakultetet selv fastsetter studieavgift for studenter som er statsborgere i land utenfor EØS eller Sveits. Studieavgiften skal minst dekke institusjonens kostnader for utdanningen. Studenter som kommer inn under denne bestemmelsen må også betale studieavgift for emner de melder seg opp til etter studieforskriften § 3-1 (3), dvs. emner utenfor det de er tatt opp til. Dersom studenten ikke betaler studieavgiften, vil oppmeldingen bli annullert.</article></article> <article class="defaultP" margin-top="true">§ 4-3 skal lyde:</article><article class="futureLegalArticle" data-name="§4-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Utdanningsplan</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Fakultetet skal i samarbeid med studenten utarbeide en utdanningsplan for studenter som tas opp til studier av 60 studiepoengs omfang eller mer.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Utdanningsplanen kan endres etter avtale med fakultetet.</article></article> <article class="defaultP" margin-top="true">§ 4-5 skal lyde:</article><article class="futureLegalArticle" data-name="§4-5" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4-5</span>. <span class="legalArticleTitle">Faglig godkjenning</span></span><article class="legalP" id="kapittel-1-foreslåttparagraf-4-ledd-1">Fakultetet avgjør søknader om faglig godkjenning etter universitets- og høyskoleloven § 3-5–§ 3-5b og § 3-5d–§ 3-5f.</article></article> <article class="defaultP" margin-top="true">§ 5-4 (3) skal lyde:</article><article class="numberedLegalP" data-numerator="3" id="kapittel-1-nummer-3">(3) Det er ikke anledning til å fremstille seg til vurdering i samme emne mer enn tre ganger. Fakultetet kan innvilge et fjerde forsøk. Dersom det foreligger særskilte behov hos studenten, kan fakultetet innvilge et femte og siste forsøk. Antall forsøk følger person, ikke studieretten.</article> <article class="defaultP" margin-top="true">§ 5-8 (7) skal lyde:</article><article class="numberedLegalP" data-numerator="7" id="kapittel-1-nummer-4">(7) Bacheloroppgave skal normalt skrives på norsk. Dersom bacheloroppgaven skrives på engelsk eller et annet ikke-skandinavisk språk, skal den ha et norsk sammendrag.</article> <article class="defaultP" margin-top="true">§ 5-8 (8) skal lyde:</article><article class="numberedLegalP" data-numerator="8" id="kapittel-1-nummer-5">(8) Master-/hovedoppgave skrives på engelsk eller et skandinavisk språk. Master-/hovedoppgave som skrives på norsk eller skandinavisk, skal ha et sammendrag på engelsk. Master-/hovedoppgave som skrives på et ikke-skandinavisk språk, skal ha et sammendrag på norsk.</article> <article class="defaultP" margin-top="true">Gjeldende § 5-8 (8) blir § 5-8 (9).</article> <article class="defaultP" margin-top="true">§ 6-1 (2) skal lyde:</article><article class="numberedLegalP" data-numerator="2" id="kapittel-1-nummer-6">(2) Styret delegerer myndigheten til NTNUs nemnd for studentsaker etter uhl. kap. 3 og 4 der styret selv eller institusjonens nemnd for studentsaker skal fatte vedtak. Vedtak kan påklages til departementets nasjonale klageorgan der dette er angitt.</article> <article class="defaultP" margin-top="true">NTNUs klagenemnd endres til NTNUs nemnd for studentsaker i følgende §-er:</article><article class="legalP" id="kapittel-1-ledd-1">§ 3-3 (2), § 3-5 (2), § 3-6, § 3-8, § 6-1 (1), § 6-3 og § 6-4 (3).</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-22-1147/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>