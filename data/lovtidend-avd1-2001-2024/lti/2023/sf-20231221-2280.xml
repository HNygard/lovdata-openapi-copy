<!DOCTYPE html><html lang="nb"><head><title>Forskrift om endring i vareførselsforskriften</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-21-2280</dd><dt class="dokid">DokumentID</dt><dd class="dokid">LTI/forskrift/2023-12-21-2280</dd><dt class="ministry">Departement</dt><dd class="ministry"><ul><li>Finansdepartementet, Utenriksdepartementet</li></ul></dd><dt class="subunit">Etat</dt><dd class="subunit"><ul><li>Tolletaten</li></ul></dd><dt class="dateInForce">I kraft fra</dt><dd class="dateInForce">2024-01-01 – 2024-06-30, 2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-10-27-1901</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-11-9/§2-2</li><li>lov/2022-03-11-9/§2-3</li><li>lov/2022-03-11-9/§2-4</li><li>lov/2022-03-11-9/§4-1</li><li>lov/2022-03-11-9/§5-3</li><li>lov/2022-03-11-9/§5-9</li><li>forskrift/2022-10-19-1761</li></ul></dd><dt class="dateOfPublication">Kunngjort</dt><dd class="dateOfPublication">2023-12-28 13:35</dd><dt class="lastupdated">Rettet</dt><dd class="lastupdated">2024-01-11 (se nederst).</dd><dt class="journalNumber">Journalnummer</dt><dd class="journalNumber">2023-1578</dd><dt class="titleShort">Korttittel</dt><dd class="titleShort">Endr. i vareførselsforskriften</dd><dt class="title">Tittel</dt><dd class="title">Forskrift om endring i vareførselsforskriften</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Tolletaten 18. desember 2023 med hjemmel i lov 11. mars 2022 nr. 9 om inn- og utførsel av varer (vareførselsloven) § 2-2, § 2-3, § 2-4, § 4-1, § 5-3 og § 5-9, jf. delegeringsvedtak 19. oktober 2022 nr. 1761.</dd><dt class="refid">RefID</dt><dd class="refid">forskrift/2023-12-21-2280</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i vareførselsforskriften<ul class="tocSubUl"><li>I<ul class="tocSubUl"><li>§ 2-2-7. Unntak fra kravet om ankomststed for NATO-styrker mv.</li><li>§ 2-3-6. Melde og opplysningsplikt for NATO-styrker mv.</li><li>§ 2-4-3. Opplysninger om tilbyders identifikasjonsnummer mv.</li><li>§ 2-4-10. Unntak fra fremleggelsesplikt ved militærøvelse</li><li>§ 4-1-24. Unntak fra deklareringsplikt for vare av lav verdi</li><li>§ 4-1-29. Unntak fra deklareringsplikt for brev og trykksaker o.l.</li><li>§ 4-1-30. Unntak fra deklareringsplikt ved felles militærøvelse</li></ul></li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-21-2280" id="dokument"><h1>Forskrift om endring i vareførselsforskriften</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-21-2280/KAPITTEL_1"><h2 data-text-align="center">I</h2><article class="defaultP">I forskrift 27. oktober 2022 nr. 1901 om inn- og utførsel av varer (vareførselsforskriften) gjøres følgende endringer:</article> <article class="defaultP" margin-top="true">Ny § 2-2-7 med overskrift skal lyde:</article><article class="futureLegalArticle" data-name="§2-2-7" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-2-7</span>. <span class="legalArticleTitle">Unntak fra kravet om ankomststed for NATO-styrker mv.</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Fører av transportmiddel tilhørende NATO-styrker og styrker fra land som er med i Partnerskap for fred kan ved felles militærøvelse gå direkte til sted tollmyndighetene ikke er stasjonert. Det samme gjelder fører av transportmiddel som styrkene har kontrahert.</article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Unntaket i første ledd gjelder ikke ved innførsel av varer som krever tillatelse fra andre myndigheter.</article></article> <article class="defaultP" margin-top="true">Ny § 2-3-6 med overskrift skal lyde:</article><article class="futureLegalArticle" data-name="§2-3-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2-3-6</span>. <span class="legalArticleTitle">Melde og opplysningsplikt for NATO-styrker mv.</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Fører av transportmiddel tilhørende NATO-styrker og styrker fra land som er med i Partnerskap for fred og fører av transportmiddel som styrkene har kontrahert, kan ved felles militærøvelse oppfylle melde- og opplysningsplikt ved å melde fra om ankomst til forhåndsfastlagt kontaktpunkt i Tolletaten. Meldingen om ankomst med opplysninger om tid og sted for grensepassering skal gis i tilstrekkelig tid til at varene kan fremlegges for Tolletaten på avtalt sted. Det forutsettes at NATOs formular 302, eventuelt ordinær innførselsdeklarasjon, er levert i god tid.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Fører av transportmiddel tilhørende NATO-styrker og styrker fra land som er med i Partnerskap for fred og fører av transportmiddel som styrkene har kontrahert, er unntatt fra melde- og opplysningsplikt ved innførsel fra Sverige og Finland når varene skal benyttes ved felles militærøvelse. Varene må være innført til Sverige eller Finland etter de regler som gjelder for innførsel i disse landene, eller ha opprinnelse der.</article><article class="numberedLegalP" data-numerator="3" id="kapittel-1-foreslåttparagraf-2-nummer-3">(3) Lettelser og unntak i første og annet ledd gjelder ikke ved innførsel av varer som krever tillatelse fra andre myndigheter.</article></article> <article class="defaultP" margin-top="true">§ 2-4-3 med overskrift skal lyde:</article><article class="futureLegalArticle" data-name="§2-4-3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 2-4-3</span>. <span class="legalArticleTitle">Opplysninger om tilbyders identifikasjonsnummer mv.</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Den som bringer en vare som omfattes av § 4-1-24 til tollområdet med motorvogn eller luftfartøy, og som har mottatt tilbyders identifikasjonsnummer, jf. merverdiavgiftsloven § 14-5, fra avsenderen av varen, skal gi opplysning om tilbyders identifikasjonsnummer elektronisk til tollmyndighetenes datasystem. I den elektroniske meldingen skal det i tillegg gis opplysning om varenummer, transportørens sendingsnummer og varens verdi i norske kroner eksklusive merverdiavgift, fraktkostnader og forsikringskostnader.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) For andre transportmåter kan opplysninger om slike varer gis tollmyndighetene på annen måte.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Opplysningsplikten anses også oppfylt dersom opplysninger om tilbyders identifikasjonsnummer mv. gis på samme måte som deklarasjon for prosedyren overgang til fri disponering.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Frem til 1. juli 2024 anses opplysningsplikten etter denne bestemmelsen oppfylt dersom forsendelsesinformasjonen korrigeres eller utfylles før det er eller skulle ha vært levert deklarasjon for overgang til fri disponering, jf. vareførselsloven § 4-1.</article></article> <article class="defaultP" margin-top="true">§ 2-4-5 bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-foreslåttparagraf-3-nummer-4-punkt-1"><article class="legalP" id="kapittel-1-foreslåttparagraf-3-nummer-4-punkt-1-ledd-1">vare som etter kapittel 4 er unntatt fra deklareringsplikt ved prosedyren overgang til fri disponering, unntatt vare nevnt i § 4-1-24, § 4-1-25 og § 4-1-29.</article></article></li></ul></article> <article class="defaultP" margin-top="true">Ny § 2-4-10 med overskrift skal lyde:</article><article class="futureLegalArticle" data-name="§2-4-10" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-4-10</span>. <span class="legalArticleTitle">Unntak fra fremleggelsesplikt ved militærøvelse</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Plikten til å fremlegge varen gjelder ikke vare som innføres fra Sverige og Finland av NATO-styrker eller styrker fra land som er med i Partnerskap for fred når varen skal benyttes under felles militærøvelse. Varen må være innført til Sverige eller Finland etter de regler som gjelder for innførsel i disse landene, eller ha opprinnelse der.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Unntaket i første ledd gjelder ikke ved innførsel av varer som krever tillatelse fra andre myndigheter.</article><article class="numberedLegalP" data-numerator="3" id="kapittel-1-foreslåttparagraf-4-nummer-3">(3) Den som innfører en vare til tollområdet må på forespørsel fra tollmyndighetene kunne dokumentere at varen er tollbehandlet ved første gangs innførsel til Sverige eller Finland, eller at varen har opprinnelse der.</article></article> <article class="defaultP" margin-top="true">§ 4-1-6 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) Vare som innføres i forbindelse med militærøvelser der utenlandske NATO-styrker og styrker fra land som er med i Partnerskap for fred deltar, kan deklareres ved at styrkene legger frem NATOs formular 302. NATOs formular 302 kan leveres elektronisk etter avtale med Tolletaten.</article> <article class="defaultP" margin-top="true">§ 4-1-7 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Personer som ankommer tollområdet fra utlandet, Svalbard og Jan Mayen kan benytte forenklet ordning for overgang til fri disponering for alkoholholdige drikkevarer og tobakks- og nikotinvarer, herunder ved bruk av tollapplikasjon mv., etter de satser og i de mengder som følger av tabellen nedenfor. <table><thead><tr><th data-text-align="center" data-vertical-align="top"><i>Vare</i></th><th data-text-align="center" data-vertical-align="top"><i>Mengde</i></th><th colspan="2" data-text-align="center" data-vertical-align="top"><i>Sats</i></th></tr></thead><tbody><tr><td data-text-align="left" data-vertical-align="top">Øl over 2,5 volumprosent og annen drikk med alkoholstyrke over 2,5 til og med 4,7 volumprosent</td><td data-text-align="left" data-vertical-align="top">Til sammen 27 liter</td><td data-text-align="left" data-vertical-align="top">24 kr per liter</td><td data-text-align="left" data-vertical-align="top">7,47 kr per 0,33 liter</td></tr><tr><td data-text-align="left" data-vertical-align="top">Drikk med alkoholstyrke over 4,7 og under 15 volumprosent</td><td data-text-align="left" data-vertical-align="top" /><td data-text-align="left" data-vertical-align="top">67 kr per liter</td><td data-text-align="left" data-vertical-align="top">51 kr per 1/1 flaske</td></tr><tr><td data-text-align="left" data-vertical-align="top">Drikk med alkoholstyrke fra og med 15 til og med 22 volumprosent</td><td data-text-align="left" data-vertical-align="top" /><td data-text-align="left" data-vertical-align="top">129 kr per liter</td><td data-text-align="left" data-vertical-align="top">94 kr per 1/1 flaske</td></tr><tr class="startGroup"><td data-text-align="left" data-vertical-align="top">Drikk med alkoholstyrke over 22 til og med 60 volumprosent</td><td data-text-align="left" data-vertical-align="top">4 liter</td><td data-text-align="left" data-vertical-align="top">411 kr per liter</td><td data-text-align="left" data-vertical-align="top">282 kr per 1/1 flaske</td></tr><tr class="startGroup"><td data-text-align="left" data-vertical-align="top">Røyketobakk</td><td data-text-align="left" data-vertical-align="top">Til sammen 500 gram</td><td colspan="2" data-text-align="left" data-vertical-align="top">377 kr per 100 gram</td></tr><tr><td data-text-align="left" data-vertical-align="top">Snus</td><td data-text-align="left" data-vertical-align="top" /><td colspan="2" data-text-align="left" data-vertical-align="top">117 kr per 100 gram</td></tr><tr><td data-text-align="left" data-vertical-align="top">Skråtobakk</td><td data-text-align="left" data-vertical-align="top" /><td colspan="2" data-text-align="left" data-vertical-align="top">156 kr per 100 gram</td></tr><tr><td data-text-align="left" data-vertical-align="top">Sigarer og sigarillos</td><td data-text-align="left" data-vertical-align="top" /><td colspan="2" data-text-align="left" data-vertical-align="top">377 kr per 100 gram</td></tr><tr class="startGroup"><td data-text-align="left" data-vertical-align="top">Sigaretter</td><td data-text-align="left" data-vertical-align="top">Inntil 400 stk.</td><td colspan="2" data-text-align="left" data-vertical-align="top">377 kr per 100 stk.</td></tr><tr class="startGroup"><td data-text-align="left" data-vertical-align="top">Sigarettpapir og -hylser</td><td data-text-align="left" data-vertical-align="top">Inntil 400 stk.</td><td colspan="2" data-text-align="left" data-vertical-align="top">6,95 kr per 100 blad/hylser</td></tr><tr class="startGroup"><td data-text-align="left" data-vertical-align="top">E-væske med nikotin</td><td data-text-align="left" data-vertical-align="top">Inntil 40 milliliter</td><td colspan="2" data-text-align="left" data-vertical-align="top">6,44 kr per milliliter</td></tr><tr class="startGroup"><td data-text-align="left" data-vertical-align="top">Tobakk til oppvarming</td><td data-text-align="left" data-vertical-align="top">Inntil 400 gram</td><td colspan="2" data-text-align="left" data-vertical-align="top">377 kr per 100 gram</td></tr><tr class="startGroup"><td data-text-align="left" data-vertical-align="top">Andre nikotinvarer</td><td data-text-align="left" data-vertical-align="top">Inntil 400 gram</td><td colspan="2" data-text-align="left" data-vertical-align="top">61 kr per 100 gram</td></tr></tbody></table></article> <article class="defaultP" margin-top="true">Ny overskrift til § 4-1-24 skal lyde:</article><article class="futureLegalArticle" data-name="§4-1-24" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 4-1-24</span>. <span class="legalArticleTitle">Unntak fra deklareringsplikt for vare av lav verdi</span></span></article> <article class="defaultP" margin-top="true">§ 4-1-24 annet ledd oppheves.</article> <article class="defaultP" margin-top="true">Ny § 4-1-29 med overskrift skal lyde:</article><article class="futureLegalArticle" data-name="§4-1-29" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 4-1-29</span>. <span class="legalArticleTitle">Unntak fra deklareringsplikt for brev og trykksaker o.l.</span></span><article class="legalP" id="kapittel-1-foreslåttparagraf-6-ledd-1">Deklareringsplikten gjelder ikke for brev, postkort, dokumenter, trykket materiale i blindeskrift og trykksaker med verdi under 3000 norske kroner som ikke er avgiftspliktige og som kan innføres uten tillatelser fra andre myndigheter. Transport- og forsikringskostnader inngår ved fastsettelse av varens verdi.</article></article> <article class="defaultP" margin-top="true">Ny § 4-1-30 med overskrift skal lyde:</article><article class="futureLegalArticle" data-name="§4-1-30" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 4-1-30</span>. <span class="legalArticleTitle">Unntak fra deklareringsplikt ved felles militærøvelse</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Ved militærøvelse i Norge, Sverige og Finland er vare som kan deklareres etter § 4-1-6 fjerde ledd unntatt fra deklareringsplikt ved innførsel til tollområdet fra Sverige og Finland når varen tidligere er innført til Sverige eller Finland etter de reglene som gjelder i disse landene, eller har opprinnelse der.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Unntaket i første ledd gjelder ikke ved innførsel av varer som krever tillatelse fra andre myndigheter.</article></article> <article class="defaultP" margin-top="true">§ 5-3-1 syvende ledd skal lyde:</article><article class="numberedLegalP" data-numerator="7" id="kapittel-1-nummer-3">(7) Fører av transportmiddel tilhørende NATO-styrker og styrker fra land som er med i Partnerskap for fred og fører av transportmiddel som styrkene har kontrahert, er unntatt fra kravet om meldeplikt ved utførsel til Sverige eller Finland i forbindelse med felles militærøvelse. Unntaket gjelder ikke ved utførsel av varer som krever tillatelse fra andre myndigheter.</article> <article class="defaultP" margin-top="true">§ 5-9-4 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) § 4-1-6 fjerde til syvende ledd og niende ledd og § 4-6-2 annet ledd gjelder tilsvarende ved deklarering ved utførsel.</article> <article class="defaultP" margin-top="true">§ 5-9-5 skal lyde:</article><article class="numberedLegalP" data-numerator="1" id="kapittel-1-nummer-5">(1) Følgende varer er unntatt fra deklareringsplikt ved utførsel dersom de er gått over i fri disponering eller er fremstilt her i landet.<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">reisegods til personlig bruk</article></article></li><li data-li-identifier="b." data-name="b."><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">transportmidler til personlig eller ervervsmessig bruk dersom utførselen er midlertidig</article></article></li><li data-li-identifier="c." data-name="c."><article class="listArticle" id="kapittel-1-nummer-5-punkt-3"><article class="legalP" id="kapittel-1-nummer-5-punkt-3-ledd-1">forbruksvare som leveres til bruk eller salg om bord i transportmidler</article></article></li><li data-li-identifier="d." data-name="d."><article class="listArticle" id="kapittel-1-nummer-5-punkt-4"><article class="legalP" id="kapittel-1-nummer-5-punkt-4-ledd-1">emballasje, lastepall og utstyr for beskyttelse av last i transportmidler som brukes til transport av varer til og fra tollområdet, jf. § 4-1-26</article></article></li><li data-li-identifier="e." data-name="e."><article class="listArticle" id="kapittel-1-nummer-5-punkt-5"><article class="legalP" id="kapittel-1-nummer-5-punkt-5-ledd-1">vare til grensebefolkningen på de vilkår som følger av § 4-1-28</article></article></li><li data-li-identifier="f." data-name="f."><article class="listArticle" id="kapittel-1-nummer-5-punkt-6"><article class="legalP" id="kapittel-1-nummer-5-punkt-6-ledd-1">vare som uføres til bruk for forskning og meteorologi i havområder utenfor tollområdet og i forbindelse med utforskning og utnyttelse av undersjøiske naturforekomster på norsk del av kontinentalsokkelen</article></article></li><li data-li-identifier="g." data-name="g."><article class="listArticle" id="kapittel-1-nummer-5-punkt-7"><article class="legalP" id="kapittel-1-nummer-5-punkt-7-ledd-1">varer med verdi til og med 5000 norske kroner persending</article></article></li></ul></article><article class="numberedLegalP" data-numerator="2" id="kapittel-1-nummer-6">(2) Vare som nevnt i § 4-6-4 første ledd bokstav a og b og annet ledd bokstav a til f som utføres midlertidig eller gjenutføres etter midlertidig innførsel er unntatt deklareringsplikt ved utførsel.</article><article class="numberedLegalP" data-numerator="3" id="kapittel-1-nummer-7">(3) Vare som omfattes av unntakene etter første og andre ledd skal alltid deklareres når<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-7-punkt-1"><article class="legalP" id="kapittel-1-nummer-7-punkt-1-ledd-1">varen er avhengig av tillatelser fra andre myndigheter.</article></article></li><li data-li-identifier="b." data-name="b."><article class="listArticle" id="kapittel-1-nummer-7-punkt-2"><article class="legalP" id="kapittel-1-nummer-7-punkt-2-ledd-1">varen utføres fra tollager og som ikke er gått over til fri disponering, med unntak av vare som tidligere har blitt utført fra tollager til norsk del av kontinentalsokkelen, og deretter har blitt returnert til tollageret. Unntaket gjelder vare til bruk på norsk del av kontinentalsokkelen og vare til bruk om bord i norskeide fartøy som opererer på norsk del av kontinentalsokkelen. Unntaket gjelder ikke proviant og forbruksvarer.</article></article></li></ul></article><article class="numberedLegalP" data-numerator="4" id="kapittel-1-nummer-8">(4) Vare som omfattes av unntakene for deklarasjonsplikt etter første og andre ledd kan deklareres dersom dette er nødvendig av hensyn til refusjon, fritak for eller avskrivning av innførselsavgifter eller for senere avgiftsfri gjeninnførsel av varen.</article><article class="numberedLegalP" data-numerator="5" id="kapittel-1-nummer-9">(5) Ved militærøvelse i Norge, Sverige og Finland er vare som kan deklareres etter § 5-9-4 første ledd, jf. § 4-1-6 fjerde ledd, unntatt fra deklareringsplikt ved utførsel til Sverige og Finland.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-21-2280/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene i § 2-2-7, § 2-3-6, § 2-4-3 fjerde ledd, § 2-4-10, § 4-1-30, § 5-3-1 og § 5-9-5 femte ledd under I er tidsbegrenset. Bestemmelsene trer i kraft 1. januar 2024 og gjelder frem til 1. juli 2024.</article><article class="legalP" id="kapittel-2-ledd-2">Øvrige endringer under I trer i kraft 1. januar 2024.</article></section><section class="section" id="kapittel-3" data-lovdata-URL="LTI/forskrift/2023-12-21-2280/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article><article class="gazettenote" data-gazette-note-date="2024-01-11" data-gazette-note-type="rettelse"><article class="defaultP">§ 5-9-5 første ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">varer med verdi til og med 5000 norske kroner <i>per sending.</i></article></article></li></ul></article></article></section></main></body></html>