<!DOCTYPE html><html lang="nb"><head><title>Overføring av ansvaret for Petroleumstilsynet fra Arbeids- og inkluderingsdepartementet til Olje- og energidepartementet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-20-996</dd><dt class="dokid">DokumentID</dt><dd class="dokid">LTI/forskrift/2023-06-20-996</dd><dt class="ministry">Departement</dt><dd class="ministry"><ul><li>Statsministerens kontor</li></ul></dd><dt class="subunit">Etat</dt><dd class="subunit"><ul><li>Administrativ og konstitusjonell avdeling</li></ul></dd><dt class="dateInForce">I kraft fra</dt><dd class="dateInForce">2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1988-03-25-250</li><li>forskrift/2010-02-12-158</li><li>forskrift/2010-04-29-611</li><li>forskrift/2017-10-10-1631</li><li>forskrift/2017-10-10-1597</li><li>forskrift/2017-02-10-171</li><li>forskrift/2010-12-20-1780</li><li>forskrift/2010-04-29-634</li><li>forskrift/2010-04-29-613</li><li>forskrift/2010-04-29-612</li><li>forskrift/2013-01-08-16</li><li>forskrift/2014-12-05-1517</li><li>forskrift/2020-02-25-186</li><li>forskrift/1978-12-15-8</li><li>forskrift/2003-12-19-1593</li><li>forskrift/2009-03-13-321</li><li>forskrift/2009-05-15-512</li><li>forskrift/2013-02-01-134</li><li>forskrift/2020-08-14-1642</li><li>forskrift/2022-04-01-502</li><li>forskrift/2022-04-01-504</li></ul></dd><dt class="basedOn">Hjemmel</dt><dd class="basedOn"><ul><li>lov/1814-05-17/§12</li><li>lov/1996-11-29-72/§9-1</li><li>lov/1996-11-29-72/§9-2</li><li>lov/1996-11-29-72/§9-3</li><li>lov/1996-11-29-72/§9-4</li><li>lov/1996-11-29-72/§9-5</li><li>lov/1996-11-29-72/§9-6</li><li>lov/1996-11-29-72/§9-7</li><li>lov/1996-11-29-72/§10-1</li><li>lov/1996-11-29-72/§10-3</li><li>lov/1996-11-29-72/§10-4</li><li>lov/1996-11-29-72/§10-6</li><li>lov/1996-11-29-72/§10-10</li><li>lov/2010-06-04-21/§5-1</li><li>lov/2019-03-22-7/§6-1</li><li>lov/2019-03-22-7/§6-2</li><li>lov/2019-03-22-7/§6-3</li><li>lov/2019-03-22-7/§6-4</li><li>lov/2019-03-22-7/§6-5</li><li>lov/2019-03-22-7/§9-1</li><li>lov/2019-03-22-7/§9-6</li><li>lov/2019-03-22-7/§9-7</li><li>lov/2019-03-22-7/§9-8</li><li>lov/1996-11-29-72/§10-18</li><li>lov/1963-06-21-12/§2</li><li>lov/1963-06-21-12/§3</li><li>lov/1929-05-24-4/§3</li><li>lov/2002-06-14-20/§31</li><li>forskrift/2003-12-19-1593</li></ul></dd><dt class="dateOfPublication">Kunngjort</dt><dd class="dateOfPublication">2023-06-21 15:10</dd><dt class="journalNumber">Journalnummer</dt><dd class="journalNumber">2023-0728</dd><dt class="title">Tittel</dt><dd class="title">Overføring av ansvaret for Petroleumstilsynet fra Arbeids- og inkluderingsdepartementet til Olje- og energidepartementet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt ved kgl.res. 20. juni 2023 med hjemmel i Kongeriket Norges Grunnlov 17. mai 1814 § 12. Fremmet av Statsministerens kontor.</dd><dt class="refid">RefID</dt><dd class="refid">forskrift/2023-06-20-996</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Overføring av ansvaret for Petroleumstilsynet fra Arbeids- og inkluderingsdepartementet til Olje- og energidepartementet</li></ul></dd></dl></header><main class="documentBody" data-lovdata-URL="LTI/forskrift/2023-06-20-996" id="dokument"><h1>Overføring av ansvaret for Petroleumstilsynet fra Arbeids- og inkluderingsdepartementet til Olje- og energidepartementet</h1><ul class="defaultList"><li data-li-identifier="1." data-name="1."><article class="listArticle" id="punkt-1"><article class="legalP" id="punkt-1-ledd-1">Ansvar for virksomhetsstyring av Petroleumstilsynet overføres fra Arbeids- og inkluderingsdepartementet til Olje- og energidepartementet.</article></article></li><li data-li-identifier="2." data-name="2."><article class="listArticle" id="punkt-2"><article class="legalP" id="punkt-2-ledd-1">Arbeids- og inkluderingsdepartementets myndighet etter <ul class="defaultList"><li data-li-identifier="-" data-name="-"><article class="listArticle" id="punkt-2-ledd-1-punkt-1"><article class="legalP" id="punkt-2-ledd-1-punkt-1-ledd-1">petroleumsloven kapittel 9 og § 10-1, § 10-3, § 10-4, § 10-6 og § 10-10,</article></article></li><li data-li-identifier="-" data-name="-"><article class="listArticle" id="punkt-2-ledd-1-punkt-2"><article class="legalP" id="punkt-2-ledd-1-punkt-2-ledd-1">havenergilova § 5-1 og</article></article></li><li data-li-identifier="-" data-name="-"><article class="listArticle" id="punkt-2-ledd-1-punkt-3"><article class="legalP" id="punkt-2-ledd-1-punkt-3-ledd-1">havbunnsmineralloven § 6-2 til § 6-5 samt § 9-1, § 9-6, § 9-7 og § 9-8 for så vidt gjelder sikkerhet, overføres til Olje- og energidepartementet.</article></article></li></ul></article></article></li><li data-li-identifier="3." data-name="3."><article class="listArticle" id="punkt-3"><article class="legalP" id="punkt-3-ledd-1">Kongens myndighet etter petroleumsloven § 10-18 første ledd delegeres til Olje- og energidepartementet.</article></article></li><li data-li-identifier="4." data-name="4."><article class="listArticle" id="punkt-4"><article class="legalP" id="punkt-4-ledd-1">Kongens myndighet etter havbunnsmineralloven § 6-1 delegeres til Olje- og energidepartementet.</article></article></li><li data-li-identifier="5." data-name="5."><article class="listArticle" id="punkt-5"><article class="legalP" id="punkt-5-ledd-1">Kongens myndighet etter lov 21. juni 1963 nr. 12 om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster § 2 andre ledd og § 3 delegeres til Olje- og energidepartementet for så vidt gjelder leting, utbygging og drift av undersjøiske geologiske formasjoner med henblikk på transport og lagring av CO<sub>2</sub> og utnyttelse av slike formasjoner for lagring av CO<sub>2</sub>, herunder for sikkerheten for slik virksomhet.</article></article></li><li data-li-identifier="6." data-name="6."><article class="listArticle" id="punkt-6"><article class="legalP" id="punkt-6-ledd-1">Forvaltningsansvaret for arbeidsmiljøloven for petroleumsvirksomhet, for virksomhet på petroleumsanlegg nevnt under punkt 7, for virksomhet etter havbunnsmineralloven og for virksomhet i forbindelse med leting etter og utnyttelse av undersjøiske reservoarer for lagring av CO<sub>2</sub> og transport av CO<sub>2</sub> til slike reservoarer, overføres til Olje- og energidepartementet.</article></article></li><li data-li-identifier="7." data-name="7."><article class="listArticle" id="punkt-7"><article class="legalP" id="punkt-7-ledd-1">Forvaltningsansvaret for el-tilsynsloven og brann- og eksplosjonsvernloven for petroleumsanleggene på Kårstø, Sture, Kollsnes, Mongstad, Tjeldbergodden, Melkøya, Nyhamna og tilknyttede rørledningssystemer, samt annen virksomhet tilknyttet disse anleggene med rørledning og tilknyttede rørledningssystemer, overføres til Olje- og energidepartementet. Petroleumstilsynet er sentral tilsynsmyndighet etter el-tilsynsloven § 3 og brann- og eksplosjonsvernloven § 31 første ledd for slike anlegg.</article></article></li><li data-li-identifier="8." data-name="8."><article class="listArticle" id="punkt-8"><article class="legalP" id="punkt-8-ledd-1">Kongens myndighet etter brann- og eksplosjonsvernloven § 31 første ledd til å bestemme hvem som skal føre tilsyn med virksomheten ved eventuelle fremtidige integrerte sokkel-/landanlegg eller andre anlegg av slik type, jf. punkt 7, delegeres til Olje- og energidepartementet.</article></article></li><li data-li-identifier="9." data-name="9."><article class="listArticle" id="punkt-9"><article class="legalP" id="punkt-9-ledd-1">Arbeids- og inkluderingsdepartementets myndighet etter punkt 3 i kronprinsreg.res. 19. desember 2003 nr. 1593 overføres til Olje- og energidepartementet.</article></article></li><li data-li-identifier="10." data-name="10."><article class="listArticle" id="punkt-10"><article class="legalP" id="punkt-10-ledd-1">Arbeids- og inkluderingsdepartementets forvaltningsansvar for følgende forskrifter overføres til Olje- og energidepartementet: <ul class="defaultList"><li data-li-identifier="-" data-name="-"><article class="listArticle" id="punkt-10-ledd-1-punkt-1"><article class="legalP" id="punkt-10-ledd-1-punkt-1-ledd-1">forskrift 25. mars 1988 nr. 250 om sikkerhet for undersøkelse og leteboring etter petroleumsforekomster på Svalbard</article></article></li><li data-li-identifier="-" data-name="-"><article class="listArticle" id="punkt-10-ledd-1-punkt-2"><article class="legalP" id="punkt-10-ledd-1-punkt-2-ledd-1">forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften), samt forskrifter fastsatt med hjemmel i denne</article></article></li><li data-li-identifier="-" data-name="-"><article class="listArticle" id="punkt-10-ledd-1-punkt-3"><article class="legalP" id="punkt-10-ledd-1-punkt-3-ledd-1">forskrift 8. januar 2013 nr. 16 om adgang til å kreve gebyr og sektoravgift for tilsyn og annen oppfølging med arbeidsmiljø og sikkerhet i petroleumsvirksomheten</article></article></li><li data-li-identifier="-" data-name="-"><article class="listArticle" id="punkt-10-ledd-1-punkt-4"><article class="legalP" id="punkt-10-ledd-1-punkt-4-ledd-1">forskrift 5. desember 2014 nr. 1517 om utnyttelse av undersjøiske reservoarer på kontinentalsokkelen til lagring av CO<sub>2</sub> og om transport av CO<sub>2</sub> på kontinentalsokkelen</article></article></li><li data-li-identifier="-" data-name="-"><article class="listArticle" id="punkt-10-ledd-1-punkt-5"><article class="legalP" id="punkt-10-ledd-1-punkt-5-ledd-1">forskrift 25. februar 2020 nr. 186 om sikkerhet og arbeidsmiljø ved transport og injeksjon av CO<sub>2</sub> på kontinentalsokkelen</article></article></li></ul></article></article></li><li data-li-identifier="11." data-name="11."><article class="listArticle" id="punkt-11"><article class="legalP" id="punkt-11-ledd-1">Følgende delegeringsvedtak oppheves: <ul class="defaultList"><li data-li-identifier="-" data-name="-"><article class="listArticle" id="punkt-11-ledd-1-punkt-1"><article class="legalP" id="punkt-11-ledd-1-punkt-1-ledd-1">kgl.res. 15. desember 1978 nr. 8 om overføring av ansvar i saker vedr. sikkerhet og beredskap fra Olje- og energidepartementet til Kommunal- og arbeidsdepartementet</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-2"><article class="legalP" id="punkt-11-ledd-1-punkt-2-ledd-1">kronprinsreg.res. 19. desember 2003 nr. 1593 om delegering av myndighet til Petroleumstilsynet og Arbeids- og administrasjonsdepartementet etter lov om arbeidervern og arbeidsmiljø m.v. § 74 nr. 1 første ledd siste punktum og brann- og eksplosjonsvernloven § 31 første ledd</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-3"><article class="legalP" id="punkt-11-ledd-1-punkt-3-ledd-1">kgl.res. 13. mars 2009 nr. 321 om delegering av myndighet til Olje- og energidepartementet og Arbeids- og inkluderingsdepartementet etter lov om vitenskapelig utforskning og undersøkelse etter og utnyttelse av andre undersjøiske naturforekomster enn petroleumsforekomster § 2 annet ledd og § 3 vedrørende undersøkelse etter og utnyttelse av undersjøiske naturforekomster for lagring av CO<sub>2</sub></article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-4"><article class="legalP" id="punkt-11-ledd-1-punkt-4-ledd-1">kgl.res. 15. mai 2009 nr. 512 om delegering av myndighet til Olje- og energidepartementet og Arbeids- og inkluderingsdepartementet i medhold av lov 29. november 1996 nr. 72 om petroleumsvirksomhet</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-5"><article class="legalP" id="punkt-11-ledd-1-punkt-5-ledd-1">kgl.res. 1. februar 2013 nr. 134 om delegering av myndighet etter lov om petroleumsvirksomhet § 9-3 til Arbeidsdepartementet</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-6"><article class="legalP" id="punkt-11-ledd-1-punkt-6-ledd-1">kgl.res. 14. august 2020 nr. 1642 om overføring av forvaltningsansvaret for lov 4. juni 2010 nr. 21 om fornybar energiproduksjon til havs (havenergilova) § 5-1 fra Olje- og energidepartementet til Arbeids- og sosialdepartementet</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-7"><article class="legalP" id="punkt-11-ledd-1-punkt-7-ledd-1">kgl.res. 1. april 2022 nr. 502 om overføring av forvaltningsansvaret for enkelte bestemmelser i havbunnsmineralloven fra Olje- og energidepartementet til Arbeids- og inkluderingsdepartementet</article></article></li><li data-li-identifier="-" data-name="-"><article class="listArticle" id="punkt-11-ledd-1-punkt-8"><article class="legalP" id="punkt-11-ledd-1-punkt-8-ledd-1">kgl.res. 1. april 2022 nr. 504 om delegering av Kongens myndighet etter havbunnsmineralloven § 6-1 til Arbeids- og inkluderingsdepartementet</article></article></li></ul></article></article></li><li data-li-identifier="12." data-name="12."><article class="listArticle" id="punkt-12"><article class="legalP" id="punkt-12-ledd-1">Olje- og energidepartementet delegeres myndighet til å foreta endringer i avtaler, forskrifter, instrukser mv. som er en nødvendig følge av endringene.</article></article></li><li data-li-identifier="13." data-name="13."><article class="listArticle" id="punkt-13"><article class="legalP" id="punkt-13-ledd-1">Endringene har virkning fra 1. juli 2023.</article></article></li></ul></main></body></html>