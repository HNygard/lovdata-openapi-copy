<!DOCTYPE html><html lang="nb"><head><title>Forskrift om endring i forskrift til verdipapirhandelloven (verdipapirforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-03-7</dd><dt class="dokid">DokumentID</dt><dd class="dokid">LTI/forskrift/2023-01-03-7</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finanstilsynet</li></ul></dd><dt class="dateInForce">I kraft fra</dt><dd class="dateInForce">2023-01-05</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-06-29-876</li></ul></dd><dt class="basedOn">Hjemmel</dt><dd class="basedOn"><ul><li>lov/2007-06-29-75/§9-16</li><li>lov/2007-06-29-75/§9-19</li><li>lov/2007-06-29-75/§10-9</li><li>lov/2007-06-29-75/§10-10</li><li>lov/2007-06-29-75/§10-15</li><li>forskrift/2022-03-29-484/§2</li></ul></dd><dt class="dateOfPublication">Kunngjort</dt><dd class="dateOfPublication">2023-01-04 14:05</dd><dt class="journalNumber">Journalnummer</dt><dd class="journalNumber">2023-0011</dd><dt class="titleShort">Korttittel</dt><dd class="titleShort">Endr. i verdipapirforskriften</dd><dt class="title">Tittel</dt><dd class="title">Forskrift om endring i forskrift til verdipapirhandelloven (verdipapirforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finanstilsynet 3. januar 2023 med hjemmel i lov 29. juni 2007 nr. 75 om verdipapirhandel (verdipapirhandelloven) § 9-16 femte ledd, § 9-19 femte ledd, § 10-9 femte ledd, § 10-10 tiende ledd og § 10-15 sjuende ledd, jf. delegeringsvedtak 29. mars 2022 nr. 484 § 2 første ledd nr. 4. <br /> <strong>EØS-henvisninger:</strong> EØS-avtalen vedlegg IX nr. 31bah (forordning (EU) 2017/565 som endret ved forordning (EU) 2021/1253) og nr. 31bazj (direktiv (EU) 2017/593 som endret ved direktiv (EU) 2021/1269).</dd><dt class="refid">RefID</dt><dd class="refid">forskrift/2023-01-03-7</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift til verdipapirhandelloven (verdipapirforskriften)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-03-7" id="dokument"><h1>Forskrift om endring i forskrift til verdipapirhandelloven (verdipapirforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-03-7/KAPITTEL_1"><h2 data-text-align="center">I</h2><article class="defaultP">I forskrift 29. juni 2007 nr. 876 til verdipapirhandelloven (verdipapirforskriften) gjøres følgende endringer:</article> <article class="defaultP" margin-top="true">§ 2-2 første ledd skal lyde:</article><article class="numberedLegalP" data-numerator="1" id="kapittel-1-nummer-1">(1) EØS-avtalen vedlegg IX forordning (EU) 2017/565 (om utfylling av verdipapirmarkedsdirektivet med hensyn til organisatoriske krav og virksomhetskrav for verdipapirforetak og definisjoner av begreper for nevnte direktivs formål) som endret ved forordning (EU) 2017/2294, forordning (EU) 2019/1011, forordning (EU) 2021/527, forordning (EU) 2021/1253 og forordning (EU) 2021/1254 gjelder som forskrift med de tilpasninger som følger av vedlegg IX, protokoll 1 til avtalen og avtalen for øvrig.</article> <article class="defaultP" margin-top="true">§ 9-20 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) Verdipapirforetak skal på et tilstrekkelig detaljert nivå identifisere den potensielle målgruppen for hvert finansielt instrument og spesifisere den eller de typer kunder med behov, egenskaper og mål, herunder eventuelle bærekraftsrelaterte mål, som det finansielle instrumentet er forenlig med. Som ledd i denne prosessen skal foretaket identifisere enhver gruppe av kunder med behov, egenskaper og mål som det finansielle instrumentet ikke er forenlig med, med mindre det finansielle instrumentet tar hensyn til bærekraftsfaktorer. Med bærekraftsfaktorer menes bærekraftsfaktorer som definert i forordning (EU) 2019/2088 artikkel 2 nr. 24. Når verdipapirforetak samarbeider om å produsere et finansielt instrument, er det kun nødvendig å identifisere én målgruppe.</article> <article class="defaultP" margin-top="true">§ 9-20 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Verdipapirforetak skal fastslå om det finansielle instrumentet oppfyller behovene, egenskapene og målene som er identifisert for målgruppen, blant annet ved å undersøke om det finansielle instrumentets risiko- og avkastningsprofil og eventuelle bærekraftsfaktorer er forenlig med målgruppen, og om det finansielle instrumentet er utformet for å være til fordel for kunden, og ikke er basert på en forretningsmodell som forutsetter et ugunstig resultat for kunden for å være lønnsom.</article> <article class="defaultP" margin-top="true">§ 9-23 nytt annet ledd skal lyde:</article><article class="numberedLegalP" data-numerator="2" id="kapittel-1-nummer-4">(2) Det finansielle instrumentets bærekraftsfaktorer skal presenteres på en klar måte og gi distributørene de opplysninger som er relevante for å kunne vurdere kundens eller den potensielle kundens bærekraftsrelaterte mål.</article> <article class="defaultP" margin-top="true">§ 9-24 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1) Verdipapirforetak skal regelmessig gjennomgå de finansielle instrumentene de produserer, og ta i betraktning hendelser som kan få vesentlig innvirkning på den potensielle risikoen for den identifiserte målgruppen. Verdipapirforetaket skal vurdere om det finansielle instrumentet fortsatt er forenlig med målgruppens behov, egenskaper og mål, herunder eventuelle bærekraftsrelaterte mål, og om det distribueres til målgruppen, eller om det motsetningsvis distribueres til kunder med behov, egenskaper og mål som det finansielle instrumentet ikke er forenlig med.</article> <article class="defaultP" margin-top="true">§ 9-26 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) Verdipapirforetak skal ha hensiktsmessige ordninger for produkthåndtering, for å sikre at produkter og tjenester foretaket har til hensikt å tilby eller anbefale, er forenlig med den identifiserte målgruppens behov, egenskaper og mål, herunder eventuelle bærekraftsrelaterte mål, og for å sikre at den planlagte strategien for å distribuere produktene er forenlig med den identifiserte målgruppen.</article> <article class="defaultP" margin-top="true">§ 9-26 fjerde ledd skal lyde:</article><article class="numberedLegalP" data-numerator="4" id="kapittel-1-nummer-7">(4) Verdipapirforetak skal på en hensiktsmessig måte identifisere og vurdere situasjonen og behovene til kundene foretaket har til hensikt å rette seg mot, for å sikre at kundenes interesser ikke påvirkes negativt som følge av kommersielt press eller finansieringspress. Verdipapirforetaket skal identifisere alle grupper av kunder med behov, egenskaper og mål som produktet eller tjenesten ikke er forenlig med, med mindre det finansielle instrumentet tar hensyn til bærekraftsfaktorer.</article> <article class="defaultP" margin-top="true">§ 9-29 annet ledd skal lyde:</article><article class="numberedLegalP" data-numerator="2" id="kapittel-1-nummer-8">(2) Verdipapirforetak skal regelmessig gjennomgå produktene de tilbyr eller anbefaler og tjenestene de yter, og ta i betraktning enhver hendelse som kan få vesentlig innvirkning på den potensielle risikoen for den identifiserte målgruppen. Foretaket skal som et minimum vurdere om produktet eller tjenesten fortsatt er forenlig med den identifiserte målgruppens behov, egenskaper og mål, herunder eventuelle bærekraftsrelaterte mål, og om den planlagte strategien for å distribuere produktet fortsatt er hensiktsmessig.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-03-7/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 5. januar 2023.</article></section></main></body></html>