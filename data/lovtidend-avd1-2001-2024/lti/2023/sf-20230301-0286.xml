<!DOCTYPE html><html lang="nb"><head><title>Forskrift om endring i forskrift om sanksjoner og restriktive tiltak i lys av situasjonen i Den demokratiske republikken Kongo</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-01-286</dd><dt class="dokid">DokumentID</dt><dd class="dokid">LTI/forskrift/2023-03-01-286</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Rettsavdelingen</li></ul></dd><dt class="dateInForce">I kraft fra</dt><dd class="dateInForce">2023-03-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-10-10-1221</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18</li><li>forskrift/2003-10-10-1221/§5</li></ul></dd><dt class="dateOfPublication">Kunngjort</dt><dd class="dateOfPublication">2023-03-03 14:55</dd><dt class="journalNumber">Journalnummer</dt><dd class="journalNumber">2023-0228</dd><dt class="title">Tittel</dt><dd class="title">Forskrift om endring i forskrift om sanksjoner og restriktive tiltak i lys av situasjonen i Den demokratiske republikken Kongo</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 1. mars 2023 med hjemmel i forskrift 10. oktober 2003 nr. 1221 om sanksjoner og restriktive tiltak i lys av situasjonen i Den demokratiske republikken Kongo § 5.</dd><dt class="refid">RefID</dt><dd class="refid">forskrift/2023-03-01-286</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om sanksjoner og restriktive tiltak i lys av situasjonen i Den demokratiske republikken Kongo<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-01-286" id="dokument"><h1>Forskrift om endring i forskrift om sanksjoner og restriktive tiltak i lys av situasjonen i Den demokratiske republikken Kongo</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-01-286/KAPITTEL_1"><h2 data-text-align="center">I</h2><article class="defaultP">I forskrift 10. oktober 2003 nr. 1221 om sanksjoner og restriktive tiltak i lys av situasjonen i Den demokratiske republikken Kongo gjøres følgende endringer:</article> <article class="defaultP" margin-top="true">I Vedlegg A artikkel 1a annet ledd gjøres følgende endring:<ul class="defaultList"><li data-li-identifier="2." data-name="2."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">Det skal på forhånd gis underretning om yting av faglig bistand, finansiering eller finansiell bistand eller formidlingstjenester relatert til militære aktiviteter til enhver ikke-statlig eller annen person eller enhet eller ethvert organ i DR Kongo, eller til bruk i DR Kongo, unntatt yting av nevnte bistand til FNs stabiliseringsoperasjon i DR Kongo («MONUSCO») eller Den afrikanske unions regionale innsatsstyrke, og unntatt yting av bistand knyttet til ikke-dødbringende militært utstyr som utelukkende er ment for humanitære formål eller beskyttende bruk i samsvar med artikkel 1b nr. 1, til Sanksjonskomiteen som er opprettet i henhold til punkt 8 i FNs sikkerhetsrådsresolusjon 1533 (2004) («Sanksjonskomiteen»). Slik underretning skal inneholde all relevant informasjon, herunder, der det er nødvendig, sluttbruker, foreslått leveringsdato og forsendelsenes transportplan.</article></article></li></ul></article> <article class="defaultP" margin-top="true">Vedlegg A artikkel 1b første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">faglig bistand, finansiering eller finansiell bistand eller formidlingstjenester knyttet til ikke-dødbringende militært utstyr som utelukkende er ment for humanitære formål eller beskyttende bruk,</article></article></li></ul></article> <article class="defaultP" margin-top="true">I Vedlegg A artikkel 2a første ledd skal ny bokstav k lyde:<ul class="defaultList"><li data-li-identifier="k." data-name="k."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">å delta i produksjon, framstilling eller bruk av improviserte sprenglegemer i DR Kongo, eller å delta i bestilling, planlegging eller beordring av, bistand eller medvirkning til eller på annen måte støtte til angrep med improviserte sprenglegemer i DR Kongo.</article></article></li></ul></article> <article class="defaultP" margin-top="true">I Vedlegg A artikkel 2b første ledd gjøres følgende endringer:</article> <article class="defaultP" margin-top="true">Ny bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-punkt-4"><article class="legalP" id="kapittel-1-punkt-4-ledd-1">å være ansvarlig for å opprettholde den væpnede konflikten, ustabiliteten eller usikkerheten i DR Kongo,</article></article></li></ul></article> <article class="defaultP" margin-top="true">Ny bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-punkt-5"><article class="legalP" id="kapittel-1-punkt-5-ledd-1">å yte støtte til fysiske eller juridiske personer, enheter eller organer som omtalt i bokstav c,</article></article></li></ul></article> <article class="defaultP" margin-top="true">Ny bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-1-punkt-6"><article class="legalP" id="kapittel-1-punkt-6-ledd-1">å oppfordre til vold i tilknytning til handlinger som omtalt i bokstav b, c og d,</article></article></li></ul></article> <article class="defaultP" margin-top="true">Ny bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-punkt-7"><article class="legalP" id="kapittel-1-punkt-7-ledd-1">å utnytte den væpnede konflikten, ustabiliteten eller usikkerheten i DR Kongo, inkludert gjennom ulovlig utnytting av eller handel med naturressurser og viltlevende dyr,</article></article></li></ul></article> <article class="defaultP" margin-top="true">Nåværende bokstav c blir ny bokstav g, og skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-punkt-8"><article class="legalP" id="kapittel-1-punkt-8-ledd-1">å være tilknyttet de fysiske eller juridiske personene, enhetene eller organene omtalt i bokstav a, b, c, d, e eller f.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-01-286/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>