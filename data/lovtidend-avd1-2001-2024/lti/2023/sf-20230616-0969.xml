<!DOCTYPE html><html lang="nb"><head><title>Forskrift om endring i forskrift om post (postforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-16-969</dd><dt class="dokid">DokumentID</dt><dd class="dokid">LTI/forskrift/2023-06-16-969</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2023-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-09-18-1063</li></ul></dd><dt class="basedOn">Hjemmel</dt><dd class="basedOn"><ul><li>lov/2015-09-04-91/§5a</li><li>lov/2015-09-04-91/§35a</li><li>lov/2015-09-04-91/§35</li><li>lov/2015-09-04-91/§21</li><li>lov/2015-09-04-91/§39</li></ul></dd><dt class="dateOfPublication">Kunngjort</dt><dd class="dateOfPublication">2023-06-20 16:15</dd><dt class="journalNumber">Journalnummer</dt><dd class="journalNumber">2023-0691</dd><dt class="titleShort">Korttittel</dt><dd class="titleShort">Endr. i postforskriften</dd><dt class="title">Tittel</dt><dd class="title">Forskrift om endring i forskrift om post (postforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 16. juni 2023 med hjemmel i lov 4. september 2015 nr. 91 om posttjenester (postloven) § 5a, § 35a, § 35, § 21 og § 39. <br /> <strong>EØS-henvisninger:</strong> EØS-avtalen vedlegg XI nr. 5db (forordning (EU) 2018/644).</dd><dt class="refid">RefID</dt><dd class="refid">forskrift/2023-06-16-969</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om post (postforskriften)<ul class="tocSubUl"><li>I<ul class="tocSubUl"><li>§ 22. Gjennomføring av postnummerendringer</li><li>§ 23. Offentliggjøring av postnummerendringer</li><li>§ 26a. Forordning om pakkeleveringstjenester over landegrensene</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-16-969" id="dokument"><h1>Forskrift om endring i forskrift om post (postforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-16-969/KAPITTEL_1"><h2 data-text-align="center">I</h2><article class="defaultP">I forskrift 18. september 2015 nr. 1063 om post (postforskriften) gjøres følgende endringer:</article> <article class="defaultP" margin-top="true">§ 8 tredje ledd skal lyde:</article><article class="legalP" id="kapittel-1-ledd-1">Tilbyderen skal begrunne avslag på klage, og henvise til de regler som ligger til grunn for avgjørelsen. Videre skal tilbyderen i avslaget gi opplysninger om klageadgang til forbrukermyndigheten og Nasjonal kommunikasjonsmyndighet.</article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Gjennomføring av postnummerendringer</span></span><article class="legalP" id="kapittel-1-foreslåttparagraf-1-ledd-1">Endringer i postnummersystemet skal gjennomføres én gang hvert år til en fastsatt dato. Gjennomføring skjer i samarbeid med Statens kartverk ved at endringer inntas i matrikkelen. Registrerte tilbydere, Statens kartverk og berørte kommuner og berørte postmottakere skal underrettes senest én måned før endringer gjennomføres.</article><article class="legalP" id="kapittel-1-foreslåttparagraf-1-ledd-2">Endringer som ikke berører eksisterende postmottakere, som for eksempel postnummer til nye boligområder, tilpasning av eksisterende postnummergrenser ved utbygging, opphør av postnummer som ikke er i bruk og tildeling av postnummer til nytt postboksanlegg, kan gjennomføres fortløpende.</article><article class="legalP" id="kapittel-1-foreslåttparagraf-1-ledd-3">Endringer skal rapporteres til Statens kartverk på en måte som ligger til rette for å kunne føre endringene i matrikkelen.</article><article class="legalP" id="kapittel-1-foreslåttparagraf-1-ledd-4">Vesentlige endringer i postnummersystemet kan tidligst gjennomføres tre måneder etter at varsel er gitt etter postloven § 35a tredje ledd.</article><article class="legalP" id="kapittel-1-foreslåttparagraf-1-ledd-5">Unntak fra bestemmelsen her kan besluttes av myndigheten.</article></article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Offentliggjøring av postnummerendringer</span></span><article class="legalP" id="kapittel-1-foreslåttparagraf-2-ledd-1">Tilbyder med leveringsplikt skal offentliggjøre endringer på en hensiktsmessig måte og vederlagsfritt stille til rådighet endringene i elektronisk format, senest samtidig som endringen gjennomføres i matrikkelen.</article></article> <article class="defaultP" margin-top="true">I § 26 annet ledd skal nytt nr. 7 lyde:<ul class="defaultList"><li data-li-identifier="7." data-name="7."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">endringer i postnummersystemet etter postloven § 35a, herunder antall anmodninger som er behandlet og hvem som har anmodet om endringer.</article></article></li></ul></article> <article class="defaultP" margin-top="true">Ny § 26a skal lyde:</article><article class="futureLegalArticle" data-name="§26a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 26a</span>. <span class="legalArticleTitle">Forordning om pakkeleveringstjenester over landegrensene</span></span><article class="legalP" id="kapittel-1-foreslåttparagraf-3-ledd-1">EØS-avtalen vedlegg XI (Europaparlaments- og rådsforordning (EU) 2018/644 av 18. april 2018) om pakkeleveringstjenester over landegrensene gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-16-969/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft ved kunngjøring i Norsk Lovtidend.</article></section></main></body></html>