<!DOCTYPE html><html lang="nb"><head><title>Forskrift om endring i forskrift om forurensning og avfall på Svalbard</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-02-1237</dd><dt class="dokid">DokumentID</dt><dd class="dokid">LTI/forskrift/2023-06-02-1237</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-10-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2020-07-03-1517</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§3</li><li>lov/2007-02-16-9/§31</li><li>lov/2007-02-16-9/§32</li><li>lov/2007-02-16-9/§33</li><li>lov/2007-02-16-9/§37</li><li>lov/2007-02-16-9/§38</li></ul></dd><dt class="dateOfPublication">Kunngjort</dt><dd class="dateOfPublication">2023-07-05 14:45</dd><dt class="journalNumber">Journalnummer</dt><dd class="journalNumber">2023-0830</dd><dt class="title">Tittel</dt><dd class="title">Forskrift om endring i forskrift om forurensning og avfall på Svalbard</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 2. juni 2023 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 3, § 31, § 32, § 33, § 37 og § 38.</dd><dt class="refid">RefID</dt><dd class="refid">forskrift/2023-06-02-1237</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forurensning og avfall på Svalbard<ul class="tocSubUl"><li>I<ul class="tocSubUl"><li>§ 9-3a. (plikt til å levere avfall og lasterester)</li><li>§ 9-6. (tilsynsmyndighet)</li></ul></li><li>II</li><li>Kommentarer</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-02-1237" id="dokument"><h1>Forskrift om endring i forskrift om forurensning og avfall på Svalbard</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-02-1237/KAPITTEL_1"><h2 data-text-align="center">I</h2><article class="defaultP">I forskrift 3. juli 2020 nr. 1517 om forurensning og avfall på Svalbard kapittel 9 gjøres følgende endringer:</article> <article class="defaultP" margin-top="true">Ny § 9-3a skal lyde:</article><article class="futureLegalArticle" data-name="§9-3a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 9-3a</span>. <span class="legalArticleTitle">(plikt til å levere avfall og lasterester)</span></span><article class="legalP" id="kapittel-1-foreslåttparagraf-1-ledd-1">For skip som er nevnt i § 9-3 første ledd, skal skipsfører sørge for at avfall og lasterester leveres mottaksanlegget i Longyearbyen havn før avgang, i samsvar med de relevante utslippsnormene fastsatt i MARPOL-konvensjonen.</article><article class="legalP" id="kapittel-1-foreslåttparagraf-1-ledd-2">Skip som har dokumentert tilstrekkelig kapasitet til oppbevaring av avfall og lasterester som genereres under reisen i tillegg til det som allerede er om bord kan fortsette til neste havn uten å levere avfall og lasterester før avgang.</article><article class="legalP" id="kapittel-1-foreslåttparagraf-1-ledd-3">For oljeholdig avfall skal det være en restkapasitet på minst 75&#xa0;% av totalkapasiteten.</article><article class="legalP" id="kapittel-1-foreslåttparagraf-1-ledd-4">Dersom det ikke kan fastslås at neste anløpshavn har tilfredsstillende mottaksanlegg eller det ikke er kjent hva som er neste anløpshavn, kan Sjøfartsdirektoratet kreve at avfall og lasterester leveres før avgang selv om oppbevaringskapasiteten om bord anses tilstrekkelig etter annet og tredje ledd.</article></article> <article class="defaultP" margin-top="true">§ 9-6 skal lyde:</article><article class="futureLegalArticle" data-name="§9-6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9-6</span>. <span class="legalArticleTitle">(tilsynsmyndighet)</span></span><article class="legalP" id="kapittel-1-foreslåttparagraf-2-ledd-1">Sysselmesteren fører tilsyn med at havnens plikter etter dette kapitlet overholdes. Sjøfartsdirektoratet fører tilsyn med at meldeplikten i § 9-3 og leveringsplikten i § 9-3a overholdes.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-02-1237/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. oktober 2023.</article></section><section class="section" id="kapittel-3" data-lovdata-URL="LTI/forskrift/2023-06-02-1237/KAPITTEL_3"><h2>Kommentarer</h2><article class="defaultP">I «Kommentarer til forskrift om forurensning og avfall på Svalbard» gjøres følgende endringer:</article> <article class="defaultP" margin-top="true">Til kapittel 9 Om avfall fra skip</article> <article class="defaultP" margin-top="true">Siste setning i tredje avsnitt skal fjernes, slik at tredje avsnitt lyder slik:</article><article class="legalP" id="kapittel-3-ledd-1">Øvrige plikter rettet mot skipene følger av annet regelverk, herunder forskrift om miljømessig sikkerhet for skip og flyttbare innretninger.</article> <article class="defaultP" margin-top="true">Kommentarer til § 9-3a skal lyde:</article><article class="defaultP"><i>Til § 9-3a (plikt til å levere avfall og lasterester):</i></article><article class="legalP" id="kapittel-3-ledd-2">Bestemmelsen er en videreføring av regler som tidligere fulgte av forskrift om miljømessig sikkerhet for skip og flyttbare innretninger.</article> <article class="defaultP" margin-top="true">I kommentarene til § 9-6 gjøres følgende endringer:</article><article class="defaultP"><i>Til § 9-6 (tilsynsmyndighet)</i></article><article class="legalP" id="kapittel-3-ledd-3">Sysselmesteren fører tilsyn med alle bestemmelsene i kapittel 9, med unntak av § 9-3 om meldeplikt og § 9-3a om leveringsplikt for skipene. Disse bestemmelsene er gitt med hjemmel i skipssikkerhetsloven, og Sjøfartsdirektoratet er tilsynsmyndighet.</article></section></main></body></html>