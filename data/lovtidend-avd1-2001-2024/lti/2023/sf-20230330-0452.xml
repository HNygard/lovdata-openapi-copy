<!DOCTYPE html><html lang="no"><head><title>Forskrift om endring i forskrift om Norsk Pasientskadeerstatning og Pasientskadenemnda</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-03-30-452</dd><dt class="dokid">DokumentID</dt><dd class="dokid">LTI/forskrift/2023-03-30-452</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Helserettsavdelingen</li></ul></dd><dt class="dateInForce">I kraft fra</dt><dd class="dateInForce">2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2002-12-20-1625</li></ul></dd><dt class="basedOn">Hjemmel</dt><dd class="basedOn"><ul><li>lov/2001-06-15-53/§10a</li><li>forskrift/2002-12-20-1625/§19</li></ul></dd><dt class="dateOfPublication">Kunngjort</dt><dd class="dateOfPublication">2023-03-31 15:00</dd><dt class="journalNumber">Journalnummer</dt><dd class="journalNumber">2023-0357</dd><dt class="title">Tittel</dt><dd class="title">Forskrift om endring i forskrift om Norsk Pasientskadeerstatning og Pasientskadenemnda</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 30. mars 2023 med hjemmel i lov 15. juni 2001 nr. 53 om erstatning ved pasientskader mv. (pasientskadeloven) § 10a, jf. forskrift 20. desember 2002 nr. 1625 om Norsk Pasientskadeerstatning og Pasientskadenemnda § 19.</dd><dt class="refid">RefID</dt><dd class="refid">forskrift/2023-03-30-452</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om Norsk Pasientskadeerstatning og Pasientskadenemnda<ul class="tocSubUl"><li>I<ul class="tocSubUl"><li>§ 19. Godtgjøring til helsepersonell for gjennomgang, utskrift og oversendelse av opplysninger fra pasientjournal</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-03-30-452" id="dokument"><h1>Forskrift om endring i forskrift om Norsk Pasientskadeerstatning og Pasientskadenemnda</h1><section class="section" data-name="kapI" id="kapittel-1" data-lovdata-URL="LTI/forskrift/2023-03-30-452/KAPITTEL_1"><h2 data-text-align="center">I</h2><article class="defaultP">I forskrift 20. desember 2002 nr. 1625 om Norsk Pasientskadeerstatning og Pasientskadenemnda gjøres følgende endringer:</article> <article class="defaultP" margin-top="true">Nytt kapittel 6 skal lyde:</article><span class="futuretitle" id="kapittel-1-foreslåttittel-1">Kapittel 6. Godtgjøring for gjennomgang og oversendelse av opplysninger fra pasientjournal til Norsk pasientskadeerstatning og Pasientskadenemnda</span><article class="futureLegalArticle" data-name="§19" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Godtgjøring til helsepersonell for gjennomgang, utskrift og oversendelse av opplysninger fra pasientjournal</span></span><article class="legalP" id="kapittel-1-foreslåttparagraf-1-ledd-1">Godtgjøring for gjennomgang, utskrift og oversendelse av opplysninger fra pasientjournal etter henvendelse fra Norsk pasientskadeerstatning eller Nasjonalt klageorgan for helsetjenesten som sekretariat for Pasientskadenemnda, ytes etter de reglene som fremgår i denne paragrafen, jf. pasientskadeloven § 10a.</article><article class="legalP" id="kapittel-1-foreslåttparagraf-1-ledd-2">Godtgjørelse ytes til privatpraktiserende helsepersonell, uavhengig av om de har driftsavtale med det offentlige. Det ytes ikke godtgjørelse til helsepersonell som er innklaget som påstått skadevolder.</article><article class="legalP" id="kapittel-1-foreslåttparagraf-1-ledd-3">For arbeid og utgifter ved gjennomgang, utskrift og oversendelse av relevante deler av pasientjournal, ytes en stykkpris tilsvarende 0,5 ganger den timesatsen som fastsettes av Justisdepartementet etter forskrift 3. desember 1997 nr. 1441 om salær fra det offentlige til advokater m.v. § 2. Satsen på det tidspunkt henvendelsen ble mottatt, benyttes.</article><article class="legalP" id="kapittel-1-foreslåttparagraf-1-ledd-4">Krav om godtgjøring fremmes sammen med oversendelsen av opplysningene.</article><article class="legalP" id="kapittel-1-foreslåttparagraf-1-ledd-5">Helsepersonell som er forespurt om utdrag av pasientjournal, og som ved gjennomgang av journalen ikke finner relevante opplysninger å oversende, kan også fremme krav om godtgjøring etter denne bestemmelsen.</article></article> <article class="defaultP" margin-top="true">Nåværende § 19 blir § 20.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-03-30-452/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. juli 2023.</article></section></main></body></html>