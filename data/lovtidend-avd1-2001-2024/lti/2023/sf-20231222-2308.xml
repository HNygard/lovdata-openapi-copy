<!DOCTYPE html><html lang="nb"><head><title>Forskrift om utveksling av opplysninger gjennom registersammenkoblingssystemet (BRIS) mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-22-2308</dd><dt class="dokid">DokumentID</dt><dd class="dokid">LTI/forskrift/2023-12-22-2308</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="basedOn">Hjemmel</dt><dd class="basedOn"><ul><li>lov/1985-06-21-78/§8-3</li><li>lov/1994-06-03-15/§22a</li></ul></dd><dt class="dateOfPublication">Kunngjort</dt><dd class="dateOfPublication">2023-12-28 14:45</dd><dt class="journalNumber">Journalnummer</dt><dd class="journalNumber">2023-1605</dd><dt class="title">Tittel</dt><dd class="title">Forskrift om utveksling av opplysninger gjennom registersammenkoblingssystemet (BRIS) mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 22. desember 2023 med hjemmel i lov 21. juni 1985 nr. 78 om registering av foretak (foretaksregisterloven) § 8-3 og lov 3. juni 1994 nr. 15 om Enhetsregisteret § 22a. <br /> <strong>EØS-henvisninger:</strong> EØS-avtalen vedlegg XXII (direktiv (EU) 2019/1151).</dd><dt class="refid">RefID</dt><dd class="refid">forskrift/2023-12-22-2308</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om utveksling av opplysninger gjennom registersammenkoblingssystemet (BRIS) mv.<ul class="tocSubUl"><li>Kapittel 1. Registersammenkoblingssystemet<ul class="tocSubUl"><li>§ 1. Registersammenkoblingssystemet</li></ul></li><li>Kapittel 2. Foretaksregisterets og Enhetsregisterets utveksling av opplysninger gjennom registersammenkoblingssystemet mv.<ul class="tocSubUl"><li>§ 2. Utveksling av opplysninger ved endringer i registrerte opplysninger for aksjeselskap, allmennaksjeselskap og europeisk selskap mv.</li><li>§ 3. Utveksling av opplysninger ved registrering og sletting av filialer mv.</li><li>§ 4. Kontroll av opplysninger om hovedforetak ved registrering av utenlandsk foretak i Foretaksregisteret og Enhetsregisteret mv.</li><li>§ 5. Registrering av opplysninger i Foretaksregisteret om filialer til et norskregistrert hovedforetak</li></ul></li><li>Kapittel 3. Ikrafttredelse<ul class="tocSubUl"><li>§ 6. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-22-2308" id="dokument"><h1>Forskrift om utveksling av opplysninger gjennom registersammenkoblingssystemet (BRIS) mv.</h1><section class="section" data-name="kap1" id="kapittel-1" data-lovdata-URL="LTI/forskrift/2023-12-22-2308/KAPITTEL_1"><h2>Kapittel 1. Registersammenkoblingssystemet</h2><article class="legalArticle" data-lovdata-URL="LTI/forskrift/2023-12-22-2308/§1" data-name="§1" id="kapittel-1-paragraf-1"><h3 class="legalArticleHeader"><span class="legalArticleValue">§ 1</span>. <span class="legalArticleTitle">Registersammenkoblingssystemet</span></h3><article class="legalP" id="kapittel-1-paragraf-1-ledd-1">Med registersammenkoblingssystemet menes i denne forskriften systemet for sammenkobling av registre etter direktiv (EU) 2017/1132 artikkel 22.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2023-12-22-2308/KAPITTEL_2"><h2>Kapittel 2. Foretaksregisterets og Enhetsregisterets utveksling av opplysninger gjennom registersammenkoblingssystemet mv.</h2><article class="legalArticle" data-lovdata-URL="LTI/forskrift/2023-12-22-2308/§2" data-name="§2" id="kapittel-2-paragraf-1"><h3 class="legalArticleHeader"><span class="legalArticleValue">§ 2</span>. <span class="legalArticleTitle">Utveksling av opplysninger ved endringer i registrerte opplysninger for aksjeselskap, allmennaksjeselskap og europeisk selskap mv.</span></h3><article class="numberedLegalP" data-numerator="1" id="kapittel-2-paragraf-1-nummer-1">(1) Registerfører skal gjennom registersammenkoblingssystemet varsle registermyndigheten der en filial til et aksjeselskap, allmennaksjeselskap eller europeisk selskap er registrert, om endringer i registrerte opplysninger i Foretaksregisteret for slikt selskap som gjelder:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-nummer-1-punkt-1"><article class="legalP" id="kapittel-2-paragraf-1-nummer-1-punkt-1-ledd-1">selskapets foretaksnavn;</article></article></li><li data-li-identifier="b." data-name="b."><article class="listArticle" id="kapittel-2-paragraf-1-nummer-1-punkt-2"><article class="legalP" id="kapittel-2-paragraf-1-nummer-1-punkt-2-ledd-1">selskapets registrerte kontor;</article></article></li><li data-li-identifier="c." data-name="c."><article class="listArticle" id="kapittel-2-paragraf-1-nummer-1-punkt-3"><article class="legalP" id="kapittel-2-paragraf-1-nummer-1-punkt-3-ledd-1">selskapets organisasjonsnummer, og eventuelt EUID;</article></article></li><li data-li-identifier="d." data-name="d."><article class="listArticle" id="kapittel-2-paragraf-1-nummer-1-punkt-4"><article class="legalP" id="kapittel-2-paragraf-1-nummer-1-punkt-4-ledd-1">selskapets organisasjonsform;</article></article></li><li data-li-identifier="e." data-name="e."><article class="listArticle" id="kapittel-2-paragraf-1-nummer-1-punkt-5"><article class="legalP" id="kapittel-2-paragraf-1-nummer-1-punkt-5-ledd-1">selskapets regnskapsdokumenter som nevnt i regnskapsloven § 8-2;</article></article></li><li data-li-identifier="f." data-name="f."><article class="listArticle" id="kapittel-2-paragraf-1-nummer-1-punkt-6"><article class="legalP" id="kapittel-2-paragraf-1-nummer-1-punkt-6-ledd-1">opplysninger som nevnt i foretaksregisterloven § 3-8 første ledd nr. 2, 9 og 10.</article></article></li></ul><p class="leddfortsettelse">Varsel etter første punktum skal sendes uten opphold etter at endringen er registrert i Foretaksregisteret.</p></article><article class="numberedLegalP" data-numerator="2" id="kapittel-2-paragraf-1-nummer-2">(2) Dersom registerfører gjennom registersammenkoblingssystemet mottar varsel om endring av opplysninger som nevnt i første ledd på et hovedforetak som er registrert i annen EØS-stat, skal registerfører:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-1-nummer-2-punkt-1"><article class="legalP" id="kapittel-2-paragraf-1-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-li-identifier="b." data-name="b."><article class="listArticle" id="kapittel-2-paragraf-1-nummer-2-punkt-2"><article class="legalP" id="kapittel-2-paragraf-1-nummer-2-punkt-2-ledd-1">uten opphold sørge for at relevante dokumenter og opplysninger knyttet til hovedforetakets filial eller filialer i Foretaksregisteret blir oppdatert.</article></article></li></ul></article><article class="numberedLegalP" data-numerator="3" id="kapittel-2-paragraf-1-nummer-3">(3) Andre ledd gjelder tilsvarende for Enhetsregisterets utveksling av opplysninger gjennom registersammenkoblingssystemet så langt denne passer.</article></article><article class="legalArticle" data-lovdata-URL="LTI/forskrift/2023-12-22-2308/§3" data-name="§3" id="kapittel-2-paragraf-2"><h3 class="legalArticleHeader"><span class="legalArticleValue">§ 3</span>. <span class="legalArticleTitle">Utveksling av opplysninger ved registrering og sletting av filialer mv.</span></h3><article class="numberedLegalP" data-numerator="1" id="kapittel-2-paragraf-2-nummer-1">(1) Dersom et norskregistrert utenlandsk foretak, til et hovedforetak som er registrert i en annen EØS-stat, blir registrert i eller slettet fra Foretaksregisteret, skal registerfører gjennom registersammenkoblingssystemet varsle registermyndigheten i den staten om registreringen eller slettingen.</article><article class="numberedLegalP" data-numerator="2" id="kapittel-2-paragraf-2-nummer-2">(2) Dersom registerfører, gjennom registersammenkoblingssystemet, mottar varsel om at en filial, til et foretak som er registrert i Foretaksregisteret, har blitt registrert i eller slettet fra registeret i den staten, skal registerfører:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-2-nummer-2-punkt-1"><article class="legalP" id="kapittel-2-paragraf-2-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-li-identifier="b." data-name="b."><article class="listArticle" id="kapittel-2-paragraf-2-nummer-2-punkt-2"><article class="legalP" id="kapittel-2-paragraf-2-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ul></article><article class="numberedLegalP" data-numerator="3" id="kapittel-2-paragraf-2-nummer-3">(3) Andre ledd gjelder tilsvarende for Enhetsregisterets utveksling av opplysninger gjennom registersammenkoblingssystemet så langt denne passer.</article></article><article class="legalArticle" data-lovdata-URL="LTI/forskrift/2023-12-22-2308/§4" data-name="§4" id="kapittel-2-paragraf-3"><h3 class="legalArticleHeader"><span class="legalArticleValue">§ 4</span>. <span class="legalArticleTitle">Kontroll av opplysninger om hovedforetak ved registrering av utenlandsk foretak i Foretaksregisteret og Enhetsregisteret mv.</span></h3><article class="numberedLegalP" data-numerator="1" id="kapittel-2-paragraf-3-nummer-1">(1) Ved melding til Foretaksregisteret om registrering av et utenlandsk foretak med et hovedforetak som er registrert i en annen EØS-stat, kan registerfører kontrollere opplysninger om hovedforetaket som nevnt i foretaksregisterloven § 3-8 første ledd ved å innhente informasjon om hovedforetaket gjennom registersammenkoblingssystemet.</article><article class="numberedLegalP" data-numerator="2" id="kapittel-2-paragraf-3-nummer-2">(2) Dersom registerfører mottar varsel om endringer i opplysninger som nevnt i første ledd gjennom registersammenkoblingssystemet, skal registerfører:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-3-nummer-2-punkt-1"><article class="legalP" id="kapittel-2-paragraf-3-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-li-identifier="b." data-name="b."><article class="listArticle" id="kapittel-2-paragraf-3-nummer-2-punkt-2"><article class="legalP" id="kapittel-2-paragraf-3-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ul></article><article class="numberedLegalP" data-numerator="3" id="kapittel-2-paragraf-3-nummer-3">(3) Første og andre ledd gjelder tilsvarende for Enhetsregisterets utveksling og kontroll av opplysninger gjennom registersammenkoblingssystemet så langt denne passer.</article></article><article class="legalArticle" data-lovdata-URL="LTI/forskrift/2023-12-22-2308/§5" data-name="§5" id="kapittel-2-paragraf-4"><h3 class="legalArticleHeader"><span class="legalArticleValue">§ 5</span>. <span class="legalArticleTitle">Registrering av opplysninger i Foretaksregisteret om filialer til et norskregistrert hovedforetak</span></h3><article class="numberedLegalP" data-numerator="1" id="kapittel-2-paragraf-4-nummer-1">(1) Dersom Foretaksregisteret mottar varsel gjennom registersammenkoblingssystemet om at et norskregistrert hovedforetak har registrert en filial i en annen EØS-stat, skal registerfører registrere følgende opplysninger om filialen i Foretaksregisteret:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-1-punkt-1"><article class="legalP" id="kapittel-2-paragraf-4-nummer-1-punkt-1-ledd-1">filialens navn;</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-1-punkt-2"><article class="legalP" id="kapittel-2-paragraf-4-nummer-1-punkt-2-ledd-1">filialens registreringsnummer og eventuelt EUID;</article></article></li><li data-li-identifier="c." data-name="c."><article class="listArticle" id="kapittel-2-paragraf-4-nummer-1-punkt-3"><article class="legalP" id="kapittel-2-paragraf-4-nummer-1-punkt-3-ledd-1">i hvilken stat filialen er registrert;</article></article></li><li data-li-identifier="d." data-name="d."><article class="listArticle" id="kapittel-2-paragraf-4-nummer-1-punkt-4"><article class="legalP" id="kapittel-2-paragraf-4-nummer-1-punkt-4-ledd-1">sletting av filialen i utlandet.</article></article></li></ul></article><article class="numberedLegalP" data-numerator="2" id="kapittel-2-paragraf-4-nummer-2">(2) Dersom registerfører mottar varsel om endringer i opplysninger som nevnt i første ledd gjennom registersammenkoblingssystemet, skal registerfører:<ul class="defaultList"><li data-li-identifier="a." data-name="a."><article class="listArticle" id="kapittel-2-paragraf-4-nummer-2-punkt-1"><article class="legalP" id="kapittel-2-paragraf-4-nummer-2-punkt-1-ledd-1">bekrefte mottak av varselet gjennom registersammenkoblingssystemet, og</article></article></li><li data-li-identifier="b." data-name="b."><article class="listArticle" id="kapittel-2-paragraf-4-nummer-2-punkt-2"><article class="legalP" id="kapittel-2-paragraf-4-nummer-2-punkt-2-ledd-1">uten opphold registrere opplysningen i Foretaksregisteret.</article></article></li></ul></article></article></section><section class="section" data-name="kap3" id="kapittel-3" data-lovdata-URL="LTI/forskrift/2023-12-22-2308/KAPITTEL_3"><h2>Kapittel 3. Ikrafttredelse</h2><article class="legalArticle" data-lovdata-URL="LTI/forskrift/2023-12-22-2308/§6" data-name="§6" id="kapittel-3-paragraf-1"><h3 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h3><article class="legalP" id="kapittel-3-paragraf-1-ledd-1">Forskriften trer i kraft 1. januar 2024.</article></article></section></main></body></html>