<!DOCTYPE html><html lang="no"><head><title>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-04-04-480</dd><dt class="dokid">DokumentID</dt><dd class="dokid">LTI/forskrift/2023-04-04-480</dd><dt class="ministry">Departement</dt><dd class="ministry"><ul><li>Utenriksdepartementet</li></ul></dd><dt class="subunit">Etat</dt><dd class="subunit"><ul><li>Seksjon for humanitær- og strafferett</li></ul></dd><dt class="dateInForce">I kraft fra</dt><dd class="dateInForce">2023-04-04, 2023-06-03, 2023-06-04</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-08-15-1076</li></ul></dd><dt class="basedOn">Hjemmel</dt><dd class="basedOn"><ul><li>lov/2021-04-16-18/§2</li><li>forskrift/2014-08-15-1076/§23</li></ul></dd><dt class="dateOfPublication">Kunngjort</dt><dd class="dateOfPublication">2023-04-05 14:25</dd><dt class="journalNumber">Journalnummer</dt><dd class="journalNumber">2023-0376</dd><dt class="titleShort">Korttittel</dt><dd class="titleShort">Endr. i sanksjonsforskrift Ukraina (territoriell integritet mv.)</dd><dt class="title">Tittel</dt><dd class="title">Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Utenriksdepartementet 4. april 2023 med hjemmel i forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet § 23.</dd><dt class="refid">RefID</dt><dd class="refid">forskrift/2023-04-04-480</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet<ul class="tocSubUl"><li>I<ul class="tocSubUl"><li>§ 8. Allmenn rapporteringsplikt for å fremme overholdelse av § 3</li><li>§ 8cb. Forbud mot å la russiske statsborgere mv. inneha stillinger i visse styrende organer</li><li>§ 17aa. Forbud mot å tilby lagringskapasitet for naturgass</li><li>§ 19e. Lostjenester til fartøyer under uskyldig gjennomfart</li><li>§ 19f. Frigjøring av varer</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-04-04-480" id="dokument"><h1>Forskrift om endring i forskrift om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet</h1><section class="section" data-name="kapI" id="kapittel-1" data-lovdata-URL="LTI/forskrift/2023-04-04-480/KAPITTEL_1"><h2 data-text-align="center">I</h2><article class="defaultP">I forskrift 15. august 2014 nr. 1076 om restriktive tiltak vedrørende handlinger som undergraver eller truer Ukrainas territorielle integritet, suverenitet, uavhengighet og stabilitet gjøres følgende endringer:</article> <article class="defaultP" margin-top="true">§ 2 nye bokstaver gg til jj skal lyde:<ul class="defaultList"><li data-li-identifier="gg." data-name="gg."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">«kritisk infrastruktur»: infrastruktur som definert i sivilbeskyttelsesloven § 3 bokstav d</article></article></li><li data-li-identifier="hh." data-name="hh."><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">«europeisk kritisk infrastruktur»: infrastruktur som definert i sivilbeskyttelsesloven § 3 bokstav e</article></article></li><li data-li-identifier="ii." data-name="ii."><article class="listArticle" id="kapittel-1-punkt-3"><article class="legalP" id="kapittel-1-punkt-3-ledd-1">«eiere eller operatører av kritisk infrastruktur»: de enhetene som er ansvarlige for investeringer i, eller daglig drift av, en spesiell eiendel, et spesielt system eller del av disse, som er utpekt som kritisk infrastruktur eller europeisk kritisk infrastruktur etter bokstav gg og hh.</article></article></li></ul></article> <article class="defaultP" margin-top="true">I § 6b gjøres følgende endringer:</article> <article class="defaultP" margin-top="true">Sjette ledd skal lyde:</article><article class="legalP" id="kapittel-1-ledd-1">Som unntak fra § 3 kan Utenriksdepartementet gi tillatelse til å frigi visse frosne penger eller formuesgoder som tilhører Alfa-Bank JSC, Rosbank og Tinkoff Bank JCS, eller til å stille visse frosne penger eller formuesgoder til rådighet for disse enhetene, på de vilkårene som Utenriksdepartementet finner hensiktsmessige og etter å ha slått fast at disse pengene eller formuesgodene er nødvendige for, senest den 3. oktober 2023, å kunne avslutte transaksjoner, kontrakter eller andre avtaler, herunder korrespondentbankforbindelser, inngått med disse enhetene før 25. februar 2023, eller, med hensyn til Alfa-Bank JSC, for transaksjoner for betaling av beløp fra Jewish Claims Conference til mottakere i Russland innen 3. januar 2024, uavhengig av når operasjonene, kontraktene eller andre avtaler ble inngått.</article> <article class="defaultP" margin-top="true">Nåværende sjette ledd blir syvende ledd.</article> <article class="defaultP" margin-top="true">I bestemmelsens bokstav a erstattes datoen «14. april 2023» med datoen «8. juli 2023».</article> <article class="defaultP" margin-top="true">Nåværende syvende ledd blir åttende ledd.</article> <article class="defaultP" margin-top="true">Nåværende åttende ledd blir nytt niende ledd.</article> <article class="defaultP" margin-top="true">Nytt tiende ledd skal lyde:</article><article class="legalP" id="kapittel-1-ledd-2">Som unntak fra § 3 kan Utenriksdepartementet gi tillatelse til å frigi visse frosne penger eller formuesgoder som innehas av National Settlement Depository, eller til å stille visse frosne penger eller formuesgoder til rådighet for denne enheten, på de vilkårene Utenriksdepartementet finner hensiktsmessig og etter å ha slått fast at<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">disse pengene eller formuesgodene er nødvendige for avhending eller overføring av verdipapirer fra en enhet som er etablert i Norge eller EU, og som kontrolleres eller tidligere har vært kontrollert av VTB Bank,</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">slik avhending eller overføring fullføres innen 31. august 2023, og</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">slik avhending eller overføring gjennomføres på bakgrunn av operasjoner, kontrakter eller andre avtaler som er inngått med, eller på andre måter involverer, National Settlement Depository, før 3. juni 2022.</article></article></li></ul></article> <article class="defaultP" margin-top="true">Nytt ellevte ledd skal lyde:</article><article class="legalP" id="kapittel-1-ledd-3">Som unntak fra § 3 kan Utenriksdepartementet gi tillatelse til å frigi visse frosne penger eller formuesgoder som innehas av Limited Liability Company «Commercial Vehicles GAZ Group», eller til å stille visse penger eller formuesgoder til rådighet for denne enheten, på de vilkårene Utenriksdepartementet finner hensiktsmessig og etter å ha slått fast at disse pengene eller formuesgodene er nødvendige for at operasjoner, kontrakter eller andre avtaler som er inngått med, eller på annen måte involverer enheten, før 25. februar 2023, skal kunne avsluttes innen 3. oktober 2023.</article> <article class="defaultP" margin-top="true">§ 6f første ledd skal lyde:</article><article class="legalP" id="kapittel-1-ledd-4">Som unntak fra § 3 kan Utenriksdepartementet gi tillatelse til å frigi visse frosne penger eller formuesgoder som tilhører Bank Rossiya, Promsvyazbank, VEB.RF, Otkritie FC Bank, Novikombank, Sovcombank, VTB Bank, Sberbank, Credit Bank of Moscow, JC Dalnevostochniy Bank, Alfa-Bank JSC, Rosbank og Tinkoff Bank JSC, eller til å stille visse frosne penger eller formuesgoder til rådighet for disse enhetene, på de vilkårene Utenriksdepartementet finner hensiktsmessige og etter å ha slått fast at disse pengene eller formuesgodene er nødvendige for kjøp, import eller transport av landbruksprodukter og matvarer, herunder hvete og gjødsel.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Allmenn rapporteringsplikt for å fremme overholdelse av § 3</span></span><article class="legalP" id="kapittel-1-foreslåttparagraf-1-ledd-1">Uavhengig av gjeldende regler om rapportering, konfidensialitet og taushetsplikt, skal fysiske og juridiske personer<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1">senest to uker etter å ha mottatt relevante opplysninger, gi Utenriksdepartementet de opplysninger som kan lette gjennomføringen av § 3, herunder <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-1-ledd-1">opplysninger om penger og formuesgoder som er frosne i samsvar med § 3, eller opplysninger som innehas om penger og formuesgoder på norsk territorium som tilhører, innehas eller kontrolleres av fysiske eller juridiske personer oppført i vedlegg I, og som ikke er blitt behandlet som frosne av de fysiske og juridiske personene som er forpliktet til dette,</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-1-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-1-ledd-1-punkt-2-ledd-1">opplysninger om penger og formuesgoder på norsk territorium som tilhører, innehas eller kontrolleres av fysiske eller juridiske personer oppført i vedlegg I, og som har vært gjenstand for flytting, overføring, endring, bruk av, adgang til eller behandling som nevnt i § 2 bokstav c eller e i de to ukene forut for oppføringen av de nevnte fysiske eller juridiske personene i vedlegg I,</article></article></li></ul>og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-2"><article class="legalP" id="kapittel-1-foreslåttparagraf-1-ledd-1-punkt-2-ledd-1">samarbeide med Utenriksdepartementet om en eventuell verifisering av disse opplysningene.<br />Opplysningene om penger og formuesgoder gitt i henhold til første ledd, og som er frosne i samsvar med § 3, skal omfatte minst følgende:</article></article></li><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-1-punkt-3"><article class="legalP" id="kapittel-1-foreslåttparagraf-1-ledd-1-punkt-3-ledd-1">opplysninger som identifiserer de fysiske eller juridiske personene som eier, innehar eller kontrollerer de frosne pengene eller formuesgodene, herunder navn, adresse, mva-nummer eller organisasjonsnummer,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-1-punkt-4"><article class="legalP" id="kapittel-1-foreslåttparagraf-1-ledd-1-punkt-4-ledd-1">beløp eller markedsverdi for de nevnte pengene eller formuesgodene på rapporteringstidspunktet og på datoen for frysing, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-1-punkt-5"><article class="legalP" id="kapittel-1-foreslåttparagraf-1-ledd-1-punkt-5-ledd-1">form for penger, inndelt etter kategoriene fastsatt i § 2 bokstav d nr. i. til vii. samt kryptoeiendeler og andre relevante kategorier, og en ytterligere kategori som tilsvarer formuesgoder i henhold til § 2 bokstav b. For hver av disse kategoriene, og der det foreligger, skal det oppgis mengde, hvor pengene eller formuesgodene befinner seg og andre relevante aspekter ved pengene eller formuesgodene.</article></article></li></ul></article><article class="legalP" id="kapittel-1-foreslåttparagraf-1-ledd-2">Verdipapirsentraler skal gi de opplysningene som er nevnt i første og andre ledd, og opplysninger om ekstraordinært og uforutsett tap og skade som gjelder penger og formuesgoder som nevnt i første ledd bokstav a nr. i og a nr. ii, til Utenriksdepartementet, senest to uker etter å ha mottatt opplysningene og deretter hver tredje måned.</article><article class="legalP" id="kapittel-1-foreslåttparagraf-1-ledd-3">Relevante fysiske eller juridiske personer skal samarbeide med Utenriksdepartementet om enhver verifisering av opplysningene om pengene eller formuesgodene nevnt i første og andre ledd. Utenriksdepartementet kan anmode om ytterligere opplysninger som er nødvendige for å gjennomføre slik verifisering.</article><article class="legalP" id="kapittel-1-foreslåttparagraf-1-ledd-4">Enhver opplysning som gis eller mottas i henhold til denne paragraf, skal brukes bare til det formål den gis eller mottas for.</article><article class="legalP" id="kapittel-1-foreslåttparagraf-1-ledd-5">Enhver behandling av personopplysninger skal gjennomføres i samsvar med personopplysningsloven.</article></article> <article class="defaultP" margin-top="true">§ 8a andre ledd skal lyde:</article><article class="legalP" id="kapittel-1-ledd-5">Alle opplysninger som gis eller mottas i henhold til denne paragrafen, skal benyttes utelukkende til de formålene de gis eller mottas for.</article> <article class="defaultP" margin-top="true">I § 8c gjøres følgende endringer:</article> <article class="defaultP" margin-top="true">Syvende ledd skal lyde:</article><article class="legalP" id="kapittel-1-ledd-6">Uavhengig av gjeldende regler om rapportering, konfidensialitet og taushetsplikt skal fysiske og juridiske personer, herunder Norges Bank, foretak i finanssektoren som definert i finansforetaksloven § 1-3, forsikrings- og gjenforsikringsforetak som definert i artikkel 13 i europaparlaments- og rådsdirektiv 2009/138/EF jf. solvens II-forskriften § 53, verdipapirsentraler som definert i § 2 bokstav o og sentrale motparter som definert i artikkel 2 i europaparlaments- og rådsforordning (EU) nr. 648/2012, jf. CRR/CRD IV-forskriften § 2, senest to uker etter 4. juni 2023, framlegge for Utenriksdepartementet, opplysninger om reserver og eiendeler nevnt i sjette ledd som de innehar eller kontrollerer eller er motpart til. Nevnte opplysninger skal oppdateres hver tredje måned og skal minst dekke følgende:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-6-punkt-1"><article class="legalP" id="kapittel-1-ledd-6-punkt-1-ledd-1">opplysninger som identifiserer de fysiske eller juridiske personene som eier, innehar eller kontrollerer de nevnte reservene og eiendelene, herunder navn, adresse, mva-nummer eller organisasjonsnummer,</article></article></li><li data-li-identifier="b." data-name="b."><article class="listArticle" id="kapittel-1-ledd-6-punkt-2"><article class="legalP" id="kapittel-1-ledd-6-punkt-2-ledd-1">beløp eller markedsverdi for disse eiendelene eller reservene på rapporteringstidspunktet og datoen for immobilisering, og</article></article></li><li data-li-identifier="c." data-name="c."><article class="listArticle" id="kapittel-1-ledd-6-punkt-3"><article class="legalP" id="kapittel-1-ledd-6-punkt-3-ledd-1">type eiendeler og reserver, inndelt etter kategoriene fastsatt i § 2 bokstav d nr. i til vi samt kryptoeiendeler og andre relevante kategorier, og en ytterligere kategori som tilsvarer formuesgoder i henhold til § 2 bokstav b. For hver av disse kategoriene, og der det er tilgjengelig, skal det opplyses om relevante forhold, som mengde, hvor eiendelene og reservene befinner seg, valuta, løpetid og kontraktsvilkår mellom rapporterende foretak og eieren av eiendelen.</article></article></li></ul></article> <article class="defaultP" margin-top="true">Nytt åttende ledd skal lyde:</article><article class="legalP" id="kapittel-1-ledd-7">Dersom den rapporterende fysiske eller juridiske personen har fastslått en ekstraordinær og uforutsett skade eller tap på eiendelene og reservene nevnt i syvende ledd, skal disse opplysningene umiddelbart rapporteres til Utenriksdepartementet.</article> <article class="defaultP" margin-top="true">Nytt niende ledd skal lyde:</article><article class="legalP" id="kapittel-1-ledd-8">De fysiske og juridiske personene som omfattes av rapporteringskravet fastsatt i syvende ledd, skal samarbeide med Utenriksdepartementet for å verifisere opplysningene som er mottatt i henhold til syvende ledd. Utenriksdepartementet kan anmode om ytterligere opplysninger som er nødvendige for å gjennomføre slik verifisering.</article> <article class="defaultP" margin-top="true">Nytt tiende ledd skal lyde:</article><article class="legalP" id="kapittel-1-ledd-9">Alle opplysninger som gis eller mottas av i henhold til denne paragrafen, skal benyttes utelukkende til de formålene de gis eller mottas for.</article> <article class="defaultP" margin-top="true">Nytt ellevte ledd skal lyde:</article><article class="legalP" id="kapittel-1-ledd-10">Enhver behandling av personopplysninger skal gjennomføres i samsvar med personopplysningsloven.</article> <article class="defaultP" margin-top="true">Nåværende syvende ledd blir tolvte ledd.</article> <article class="defaultP" margin-top="true">I § 8ca gjøres følgende endringer:</article> <article class="defaultP" margin-top="true">Første ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-10-punkt-1"><article class="legalP" id="kapittel-1-ledd-10-punkt-1-ledd-1">juridiske personer som er etablert i Russland og er under offentlig kontroll, eller der det offentlige eier over 50&#xa0;%, eller der Russland, Russlands regjering eller Russlands sentralbank har rett til utbytte, eller der Russland, Russlands regjering eller Russlands sentralbank har andre betydelige økonomiske forbindelser, som oppført i vedlegg XIX, eller</article></article></li></ul></article> <article class="defaultP" margin-top="true">Trettende ledd bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-ledd-10-punkt-2"><article class="legalP" id="kapittel-1-ledd-10-punkt-2-ledd-1">transaksjoner, herunder salg, som er strengt nødvendige for avvikling innen 7. februar 2024 av et fellesforetak eller en lignende juridisk arrangement som er inngått før 25. mars 2022, og som involverer en juridisk person omhandlet i første ledd,</article></article></li></ul></article> <article class="defaultP" margin-top="true">Trettende ledd bokstav g skal lyde:<ul class="defaultList"><li data-li-identifier="g." data-name="g."><article class="listArticle" id="kapittel-1-ledd-10-punkt-3"><article class="legalP" id="kapittel-1-ledd-10-punkt-3-ledd-1">transaksjoner som er strengt nødvendige for å sikre tilgang til rettslige, administrative eller voldgiftsmessige saker i Norge eller en EU-medlemsstat, samt for anerkjennelse eller fullbyrdelse av en dom eller en voldgiftsdom avsagt i Norge eller en EU-medlemsstat og dersom slike transaksjoner er i overensstemmelse med formålene i denne forskriften,</article></article></li></ul></article> <article class="defaultP" margin-top="true">Trettende ledd ny bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-1-ledd-10-punkt-4"><article class="legalP" id="kapittel-1-ledd-10-punkt-4-ledd-1">yting av lostjenester til fartøyer under uskyldig gjennomfart, som definert i folkeretten, som er nødvendige av hensyn til sikkerheten til sjøs.</article></article></li></ul></article> <article class="defaultP" margin-top="true">Fjortende ledd skal lyde:</article><article class="legalP" id="kapittel-1-ledd-11">Som unntak fra første ledd kan Utenriksdepartementet gi tillatelse, på de vilkårene Utenriksdepartementet finner hensiktsmessige, til transaksjoner som er strengt nødvendige for avhending og tilbaketrekking at enhetene nevnt i første ledd eller deres datterselskaper i Norge eller EU innen 7. februar 2024 fra juridiske personer som er etablert i Norge eller EU.</article> <article class="defaultP" margin-top="true">Ny § 8cb skal lyde:</article><article class="futureLegalArticle" data-name="§8cb" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 8cb</span>. <span class="legalArticleTitle">Forbud mot å la russiske statsborgere mv. inneha stillinger i visse styrende organer</span></span><article class="legalP" id="kapittel-1-foreslåttparagraf-2-ledd-1">Fra og med 4. mai 2023 er det forbudt å la russiske statsborgere eller fysiske personer bosatt i Russland inneha stillinger i styrende organer til eiere eller operatører av kritisk infrastruktur og europeisk kritisk infrastruktur.</article><article class="legalP" id="kapittel-1-foreslåttparagraf-2-ledd-2">Første ledd får ikke anvendelse for statsborgere fra et medlemsland i Det europeiske økonomiske samarbeidsområde eller fra Sveits.</article></article> <article class="defaultP" margin-top="true">§ 14ca første ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-2-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1">direkte eller indirekte yting av finansiering eller finansiell bistand knyttet til varer og teknologi oppført i vedlegg II, til fysiske eller juridiske personer, i de angitte territoriene eller til bruk i de angitte territoriene av <ul class="defaultList"><li data-li-identifier="i." data-name="i."><article class="listArticle" id="kapittel-1-foreslåttparagraf-2-ledd-2-punkt-1-ledd-1-punkt-1"><article class="legalP" id="kapittel-1-foreslåttparagraf-2-ledd-2-punkt-1-ledd-1-punkt-1-ledd-1">offentlige organer eller juridiske personer som mottar offentlig finansiering fra Norge eller EU-medlemsstatene, forutsatt at varene, teknologien, tjenestene og bistanden er nødvendig utelukkende for humanitære formål i de angitte territoriene,</article></article></li><li data-li-identifier="ii." data-name="ii."><article class="listArticle" id="kapittel-1-foreslåttparagraf-2-ledd-2-punkt-1-ledd-1-punkt-2"><article class="legalP" id="kapittel-1-foreslåttparagraf-2-ledd-2-punkt-1-ledd-1-punkt-2-ledd-1">organisasjoner og byråer som er søylevurdert av EU, og som EU har undertegnet en rammeavtale om finansielt partnerskap med, der rammeavtalen er grunnlaget for at organisasjonene og byråene fungerer som EUs humanitære partnere, forutsatt at varene, teknologien, tjenestene og bistanden er nødvendig utelukkende for humanitære formål i de angitte territoriene,</article></article></li><li data-li-identifier="iii." data-name="iii."><article class="listArticle" id="kapittel-1-foreslåttparagraf-2-ledd-2-punkt-1-ledd-1-punkt-3"><article class="legalP" id="kapittel-1-foreslåttparagraf-2-ledd-2-punkt-1-ledd-1-punkt-3-ledd-1">organisasjoner og byråer som har fått utstedt et sertifikat for humanitært partnerskap av EU, eller som er sertifisert eller anerkjent av Norge eller en EU-medlemsstat i samsvar med nasjonale framgangsmåter, forutsatt at varene, teknologien, tjenestene og bistanden er nødvendig utelukkende for humanitære formål i de angitte territoriene, eller</article></article></li><li data-li-identifier="iv." data-name="iv."><article class="listArticle" id="kapittel-1-foreslåttparagraf-2-ledd-2-punkt-1-ledd-1-punkt-4"><article class="legalP" id="kapittel-1-foreslåttparagraf-2-ledd-2-punkt-1-ledd-1-punkt-4-ledd-1">Norges eller EU-medlemsstatenes særlige organer, forutsatt at varene, teknologien, tjenestene og bistanden er nødvendig utelukkende for humanitære formål i de angitte territoriene.</article></article></li></ul></article></article></li></ul></article> <article class="defaultP" margin-top="true">I § 16 gjøres følgende endringer:</article> <article class="defaultP" margin-top="true">Andre ledd skal lyde:</article><article class="legalP" id="kapittel-1-ledd-12">Transitt via Russlands territorium av flerbruksvarer og flerbruksteknologi, som nevnt i første ledd, eksportert fra Norge, er forbudt.</article> <article class="defaultP" margin-top="true">Nåværende andre ledd blir tredje ledd.</article> <article class="defaultP" margin-top="true">Nåværende tredje ledd blir fjerde ledd.</article> <article class="defaultP" margin-top="true">Femte ledd skal lyde:</article><article class="legalP" id="kapittel-1-ledd-13">Uten at det berører kravene til tillatelse for eksport av flerbruksvarer og flerbruksteknologi oppført på «Liste II – flerbruksvarer» i vedlegg II til forskrift 19. juni 2013 nr. 718 om eksport av forsvarsmateriell, flerbruksvarer, teknologi og tjenester, får forbudet i andre ledd ikke anvendelse på transitt via Russlands territorium av flerbruksvarer og flerbruksteknologi som er ment til bruk for formålene fastsatt i fjerde ledd bokstav a) til e) i denne bestemmelsen.</article> <article class="defaultP" margin-top="true">Nåværende fjerde ledd blir sjette ledd.</article> <article class="defaultP" margin-top="true">Syvende ledd skal lyde:</article><article class="legalP" id="kapittel-1-ledd-14">Som unntak fra bestemmelsene i andre ledd, og uten at det berører kravene til tillatelse for eksport av flerbruksvarer og flerbruksteknologi oppført på «Liste II – flerbruksvarer» i vedlegg II til forskrift 19. juni 2013 nr. 718 om eksport av forsvarsmateriell, flerbruksvarer, teknologi og tjenester, kan Utenriksdepartementet gi tillatelse til forsendelse via Russlands territorium av flerbruksvarer og flerbruksteknologi etter å ha slått fast at varene eller teknologien er ment til bruk for formålene fastsatt i sjette ledd bokstav b, c, d og h i denne bestemmelsen.</article> <article class="defaultP" margin-top="true">Nåværende femte ledd blir åttende ledd.</article> <article class="defaultP" margin-top="true">Nåværende sjette ledd blir niende ledd.</article> <article class="defaultP" margin-top="true">Nåværende syvende ledd blir tiende ledd.</article> <article class="defaultP" margin-top="true">I § 16aa skal andre ledd lyde:</article><article class="legalP" id="kapittel-1-ledd-15">Transitt via Russlands territorium av skytevåpen samt deler, vesentlige komponenter og ammunisjon til skytevåpen, som nevnt i første ledd, eksportert fra Norge, er forbudt.</article> <article class="defaultP" margin-top="true">Nåværende andre ledd blir tredje ledd.</article> <article class="defaultP" margin-top="true">§ 16b andre ledd skal lyde:</article><article class="legalP" id="kapittel-1-ledd-16">Utenriksdepartementet kan oppheve, suspendere, endre eller tilbakekalle en lisens som departementet har gitt i henhold til første ledd, dersom departementet finner at en slik oppheving, suspensjon, endring eller tilbakekalling er nødvendig for en effektiv gjennomføring av denne forskriften.</article> <article class="defaultP" margin-top="true">Ny § 17aa skal lyde:</article><article class="futureLegalArticle" data-name="§17aa" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 17aa</span>. <span class="legalArticleTitle">Forbud mot å tilby lagringskapasitet for naturgass</span></span><article class="legalP" id="kapittel-1-foreslåttparagraf-3-ledd-1">Det er forbudt å tilby lagringskapasitet på et lagringsanlegg som definert i naturgassforskriften § 1-3 første ledd bokstav b til<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">russiske statsborgere, fysiske personer bosatt i Russland eller juridiske personer etablert i Russland,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">juridiske personer hvis eiendomsrettigheter direkte eller indirekte er mer enn 50&#xa0;% eid av en juridisk person nevnt i bokstav a i dette ledd, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">fysiske eller juridiske personer som handler på vegne av eller på instruks fra en juridisk person nevnt i bokstav a eller b i dette ledd.</article></article></li></ul></article><article class="legalP" id="kapittel-1-foreslåttparagraf-3-ledd-2">Første ledd gjelder ikke for den delen av anlegg for flytende naturgass som brukes til lagring.</article><article class="legalP" id="kapittel-1-foreslåttparagraf-3-ledd-3">Første ledd gjelder ikke operasjoner som er strengt nødvendig for senest 4. mai 2023 å kunne si opp kontrakter som ikke oppfyller kravene i denne bestemmelsen og som er inngått før 5. april 2023, eller tilleggskontrakter som er nødvendige for å oppfylle slike kontrakter.</article><article class="legalP" id="kapittel-1-foreslåttparagraf-3-ledd-4">Som unntak fra første ledd kan Utenriksdepartementet, på de vilkårene Utenriksdepartementet finner hensiktsmessige, tillate levering av lagringskapasitet som nevnt i første ledd, etter at de har slått fast at dette er nødvendig for å sikre kritisk kraftforsyning i Norge eller EU.</article></article> <article class="defaultP" margin-top="true">I § 17c skal åttende ledd lyde:</article><article class="legalP" id="kapittel-1-ledd-17">Med hensyn til varene oppført i vedlegg XII del D gjelder forbudene i første og fjerde ledd ikke oppfyllelse innen 4. mai 2023 av kontrakter inngått før 5. april 2023 eller tilknyttede kontrakter som er nødvendige for å oppfylle slike kontrakter.</article> <article class="defaultP" margin-top="true">Nåværende åttende ledd blir niende ledd.</article> <article class="defaultP" margin-top="true">Nåværende niende ledd blir tiende ledd.</article> <article class="defaultP" margin-top="true">Nåværende tiende ledd blir ellevte ledd.</article> <article class="defaultP" margin-top="true">Nåværende ellevte ledd blir tolvte ledd.</article> <article class="defaultP" margin-top="true">Nåværende tolvte ledd blir trettende ledd.</article> <article class="defaultP" margin-top="true">Nåværende trettende ledd blir fjortende ledd.</article> <article class="defaultP" margin-top="true">I § 17g gjøres følgende endringer:</article> <article class="defaultP" margin-top="true">Åttende ledd skal lyde:</article><article class="legalP" id="kapittel-1-ledd-18">Med hensyn til varene oppført i vedlegg XXI del C gjelder forbudene i første og andre ledd ikke oppfyllelse innen 4. juli 2023 av kontrakter inngått før 5. april 2023 eller tilknyttede kontrakter som er nødvendige for å oppfylle slike kontrakter.<p class="leddfortsettelse">Denne bestemmelsen gjelder ikke varer som hører inn under KN-kode 2803 og 4002 som oppført i vedlegg XXI del C. For disse varene gjelder bestemmelsen i niende ledd.</p></article> <article class="defaultP" margin-top="true">Niende ledd skal lyde:</article><article class="legalP" id="kapittel-1-ledd-19">Forbudene i første og andre ledd gjelder fram til 7. august 2024 ikke import, kjøp eller transport eller tilknyttet faglig eller finansiell bistand som er nødvendig for import til Norge av<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-19-punkt-1"><article class="legalP" id="kapittel-1-ledd-19-punkt-1-ledd-1">752&#xa0;475 tonn for varer som hører inn under KN-kode 2803,</article></article></li><li data-li-identifier="b." data-name="b."><article class="listArticle" id="kapittel-1-ledd-19-punkt-2"><article class="legalP" id="kapittel-1-ledd-19-punkt-2-ledd-1">562&#xa0;973 tonn for varer som hører inn under KN-kode 4002.</article></article></li></ul></article> <article class="defaultP" margin-top="true">Nåværende åttende ledd blir tiende ledd</article> <article class="defaultP" margin-top="true">Nåværende niende ledd blir ellevte ledd.</article> <article class="defaultP" margin-top="true">Nåværende tiende ledd blir tolvte ledd.</article> <article class="defaultP" margin-top="true">I § 17i gjøres følgende endringer:</article> <article class="defaultP" margin-top="true">Sjette ledd skal lyde:</article><article class="legalP" id="kapittel-1-ledd-20">Med hensyn til varene oppført i vedlegg XXIII del C gjelder forbudene i første og andre ledd ikke oppfyllelse innen 4. mai 2023 av kontrakter inngått før 5. april 2023 eller tilknyttede kontrakter som er nødvendige for å oppfylle slike kontrakter.<p class="leddfortsettelse">Denne bestemmelsen gjelder ikke varer som hører inn under KN-kode 7208 25, 7208 90, 7209 25, 7209 28 og 7219 24 som oppført i vedlegg XXIII del C. For disse varene gjelder bestemmelsen i tredje ledd.</p></article> <article class="defaultP" margin-top="true">Nåværende sjette ledd blir syvende ledd.</article> <article class="defaultP" margin-top="true">Nåværende syvende ledd blir åttende ledd.</article> <article class="defaultP" margin-top="true">Nåværende åttende ledd blir niende ledd og skal lyde:</article><article class="legalP" id="kapittel-1-ledd-21">Utenriksdepartementet kan, på de vilkårene Utenriksdepartementet finner hensiktsmessige, gi tillatelse til salg, levering, overføring eller eksport av varer som hører inn under KN-kode 8417&#xa0;20, eller til yting av tilknyttet faglig eller finansiell bistand, etter å ha slått fast at slike varer eller yting av tilknyttet faglig eller finansiell bistand er nødvendig for personlig bruk i fysiske personers husholdning.</article> <article class="defaultP" margin-top="true">Tiende ledd skal lyde:</article><article class="legalP" id="kapittel-1-ledd-22">Som unntak fra første og andre ledd kan Utenriksdepartementet, på de vilkårene Utenriksdepartementet finner hensiktsmessige, gi tillatelse til salg, levering, overføring eller eksport av varene oppført i vedlegg XXIII del C eller til yting av tilknyttet faglig bistand, formidlingstjenester, finansiering eller finansiell bistand, etter å ha slått fast at dette er strengt nødvendig for produksjonen av varer av titan som kreves i luftfartsindustrien, og som det ikke finnes alternativ forsyning av.</article> <article class="defaultP" margin-top="true">Nåværende niende ledd blir ellevte ledd og skal lyde:</article><article class="legalP" id="kapittel-1-ledd-23">Når Utenriksdepartementet treffer beslutning om søknader om tillatelser omhandlet i åttende, niende og tiende ledd, skal Utenriksdepartementet ikke gi eksporttillatelse til fysiske eller juridiske personer i Russland eller til bruk i Russland, dersom Utenriksdepartementet har rimelig grunn til å anta at varene kan være beregnet på militær sluttbruk.</article> <article class="defaultP" margin-top="true">I § 19 gjøres følgende endringer:</article> <article class="defaultP" margin-top="true">Nytt femte ledd skal lyde:</article><article class="legalP" id="kapittel-1-ledd-24">Luftfartøyoperatører som bedriver ikke-regelbundne flyginger mellom Russland og Norge, direkte eller via tredjeland, skal gi Utenriksdepartementet alle relevante opplysninger om flygningen minst 48 timer før den finner sted.</article> <article class="defaultP" margin-top="true">Nytt sjette ledd skal lyde:</article><article class="legalP" id="kapittel-1-ledd-25">Dersom en flygning som er innmeldt i samsvar med femte ledd, avvises, skal Utenriksdepartementet umiddelbart underrette nettverksforvalteren.</article> <article class="defaultP" margin-top="true">I § 19d gjøres følgende endringer:</article> <article class="defaultP" margin-top="true">Første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-ledd-25-punkt-1"><article class="legalP" id="kapittel-1-ledd-25-punkt-1-ledd-1">Utenriksdepartementet har ingen rimelig grunn til å anta at varene kan være beregnet på militær sluttbruk, eller har militær sluttbruk, i Russland, og</article></article></li></ul></article> <article class="defaultP" margin-top="true">Nytt tredje ledd lyde:</article><article class="legalP" id="kapittel-1-ledd-26">Som unntak fra § 19c kan Utenriksdepartementet tillate videreføring av tjenesteyting til 7. februar 2024, dersom nevnte tjenesteyting er strengt nødvendig for avhendelser fra Russland eller avvikling av forretningsvirksomhet i Russland, forutsatt at følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-26-punkt-1"><article class="legalP" id="kapittel-1-ledd-26-punkt-1-ledd-1">nevnte tjenester ytes til, og utelukkende til fordel for, de juridiske personene som er resultatet av avhendelsen, og</article></article></li><li data-li-identifier="b." data-name="b."><article class="listArticle" id="kapittel-1-ledd-26-punkt-2"><article class="legalP" id="kapittel-1-ledd-26-punkt-2-ledd-1">Utenriksdepartementet har ingen rimelig grunn til å anta at tjenestene kan bli tilbudt, direkte eller indirekte, til Russlands regjering eller til en militær sluttbruker, eller ha militær sluttbruk i Russland.</article></article></li></ul></article> <article class="defaultP" margin-top="true">Ny § 19e skal lyde:</article><article class="futureLegalArticle" data-name="§19e" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19e</span>. <span class="legalArticleTitle">Lostjenester til fartøyer under uskyldig gjennomfart</span></span><article class="legalP" id="kapittel-1-foreslåttparagraf-4-ledd-1">Forbudene mot å tilby faglig bistand fastsatt i denne forskriften får ikke anvendelse på levering av lostjenester til fartøyer under uskyldig gjennomfart, som definert i folkeretten, og som er nødvendige av hensyn til sikkerheten til sjøs.</article></article> <article class="defaultP" margin-top="true">Ny § 19f skal lyde:</article><article class="futureLegalArticle" data-name="§19f" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 19f</span>. <span class="legalArticleTitle">Frigjøring av varer</span></span><article class="legalP" id="kapittel-1-foreslåttparagraf-5-ledd-1">Med hensyn til forbudene mot import av varer fastsatt i denne forskriften, kan tollmyndighetene frigjøre varer som fysisk befinner seg i Norge for disponering, som fastsatt i vareførselsloven kapittel 3 og 4, forutsatt at de har vært framlagt for tollmyndighetene for kontroll i samsvar med vareførselsloven § 2-4 før ikrafttredelses- eller anvendelsesdatoen for de respektive importforbudene, avhengig av hva som inntreffer sist.</article><article class="legalP" id="kapittel-1-foreslåttparagraf-5-ledd-2">Alle administrative skritt som er nødvendige for frigjørelsen nevnt i første og femte ledd av de relevante varene, skal være tillatt.</article><article class="legalP" id="kapittel-1-foreslåttparagraf-5-ledd-3">Tollmyndighetene skal ikke frigjøre varer for tollprosedyrer for innførsel dersom det er rimelig grunn til å anta at regelverket omgås, og de skal ikke tillate gjenutførsel av varene til Russland etter vareførselsloven § 1-3 første ledd.</article><article class="legalP" id="kapittel-1-foreslåttparagraf-5-ledd-4">Betaling i forbindelse med slike varer skal være i overenstemmelse med bestemmelsene i og målene med denne forskriften, særlig med hensyn til forbud mot kjøp.</article><article class="legalP" id="kapittel-1-foreslåttparagraf-5-ledd-5">Varer som fysisk befinner seg i Norge og har vært framlagt for tollmyndighetene for kontroll i samsvar med vareførselsloven § 2-4 før 5. april 2023, og som ble stoppet i henhold til anvendelse av denne forskriften, kan frigjøres av tollmyndighetene i henhold til vareførselsloven kapittel 3 etter vilkårene fastsatt i første til fjerde ledd.</article></article> <article class="defaultP" margin-top="true">Endringene i vedleggene til forskriften skal lyde:<sup class="footnotereference" data-footnotereferencevalue="1" data-unique-footnote-counter="1">1</sup></article><article class="defaultP">(pdf)</article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Forskriften i html-format vil være ferdig konsolidert med endringene i vedleggene over påske. Lovtidend-redaksjonen.</article></footer></section><section class="section" data-name="kapII" id="kapittel-2" data-lovdata-URL="LTI/forskrift/2023-04-04-480/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article><article class="legalP" id="kapittel-2-ledd-2">Endringene i forskriftens § 8 trer i kraft 3. juni 2023.</article><article class="legalP" id="kapittel-2-ledd-3">Endringene i forskriftens § 8c trer i kraft 4. juni 2023.</article></section></main></body></html>