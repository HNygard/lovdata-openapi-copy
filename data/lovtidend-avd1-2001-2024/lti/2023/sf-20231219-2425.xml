<!DOCTYPE html><html lang="nb"><head><title>Forskrift om endring i forskrift om post (postforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-19-2425</dd><dt class="dokid">DokumentID</dt><dd class="dokid">LTI/forskrift/2023-12-19-2425</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for luftfart, post og kjøp</li></ul></dd><dt class="dateInForce">I kraft fra</dt><dd class="dateInForce">2023-12-19</dd><dt class="changesToDocuments">Endrer</dt><dd class="changesToDocuments"><ul><li>forskrift/2015-09-18-1063</li></ul></dd><dt class="basedOn">Hjemmel</dt><dd class="basedOn"><ul><li>lov/2015-09-04-91/§5a</li><li>lov/2015-09-04-91/§27</li><li>lov/2015-09-04-91/§28</li></ul></dd><dt class="dateOfPublication">Kunngjort</dt><dd class="dateOfPublication">2024-01-11 15:45</dd><dt class="journalNumber">Journalnummer</dt><dd class="journalNumber">2024-0026</dd><dt class="titleShort">Korttittel</dt><dd class="titleShort">Endr. i postforskriften</dd><dt class="title">Tittel</dt><dd class="title">Forskrift om endring i forskrift om post (postforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 19. desember 2023 med hjemmel i lov 4. september 2015 nr. 91 om posttjenester (postloven) § 5a, § 27 og § 28 <br /><strong>EØS-henvisninger:</strong> EØS-avtalen vedlegg XI nr. 5db (forordning (EU) 2018/644) og nr. 5dc (forordning (EU) 2018/1263).</dd><dt class="refid">RefID</dt><dd class="refid">forskrift/2023-12-19-2425</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om post (postforskriften)<ul class="tocSubUl"><li>I<ul class="tocSubUl"><li>§ 6. Oppbevaring av ikke-leverbar postsending</li><li>§ 9. Erstatning for tap, skade eller forsinkelse av registrert postsending</li><li>§ 26a. Gjennomføring av forordning (EU) 2018/644 om pakkeleveringstjenester over landegrensene og tilhørende forordning</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-19-2425" id="dokument"><h1>Forskrift om endring i forskrift om post (postforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-19-2425/KAPITTEL_1"><h2 data-text-align="center">I</h2><article class="defaultP">I forskrift 18. september 2015 nr. 1063 om post (postforskriften) gjøres følgende endringer:</article> <article class="defaultP" margin-top="true">I § 6 endres bestemmelsens tittel og første ledd.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Oppbevaring av ikke-leverbar postsending</span></span><article class="legalP" id="kapittel-1-foreslåttparagraf-1-ledd-1">Tilbydere med godkjent system for forsvarlig behandling av ikke-leverbar postsending etter postloven § 27 tredje ledd skal oppbevare brevpost inntil 2 kg og lettgods inntil 31,5 kg i minst tre måneder.</article><article class="legalP" id="kapittel-1-foreslåttparagraf-1-ledd-2">Tilbydere med godkjent system kan selge ikke-leverbar postsending etter utløp av tidsfristene i første ledd. Nettoutbyttet av salget skal utbetales til den som melder seg innen ett år etter at salget har funnet sted og godtgjør å ha krav på beløpet.</article><article class="legalP" id="kapittel-1-foreslåttparagraf-1-ledd-3">Postsending som ikke har salgsverdi eller av andre grunner ikke bør legges ut for salg etter annet ledd kan tilintetgjøres.</article></article> <article class="defaultP" margin-top="true">I § 9 endres bestemmelsens første ledd nr. 2 fra «20 kg» til «31,5 kg».</article> <article class="defaultP" margin-top="true">§ 9 skal lyde:</article><article class="futureLegalArticle" data-name="§9" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Erstatning for tap, skade eller forsinkelse av registrert postsending</span></span><article class="legalP" id="kapittel-1-foreslåttparagraf-2-ledd-1">Tilbyderen skal betale erstatning etter postloven § 28 for den registrerte postsendingens økonomiske verdi ved tap eller skade. Ved delvis tap eller skade skal en forholdsmessig andel erstattes. Erstatningsbeløpet ved fullstendig tap eller skade eller delvis tap eller skade begrenses oppad til:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">kr 1&#xa0;000 for registrert postsending med vekt inntil 2 kg</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">kr 10&#xa0;000 for registrert postsending inntil 31,5 kg.</article></article></li></ul></article><article class="legalP" id="kapittel-1-foreslåttparagraf-2-ledd-2">Tilbyderen skal også betale erstatning for portokostnadene ved tap eller skade.</article><article class="legalP" id="kapittel-1-foreslåttparagraf-2-ledd-3">Ved forsinkelse skal tilbyderen betale erstatning for portokostnadene når det er betalt et særlig vederlag for at postsendingen skal komme raskt frem, eller for at den skal komme frem til særskilt avtalt leveringstidspunkt eller leveringsperiode. Ved vesentlig forsinkelse skal postsendingen anses tapt og tilbyderen skal erstatte postsendingens økonomiske verdi etter første ledd.</article><article class="legalP" id="kapittel-1-foreslåttparagraf-2-ledd-4">Tilbyderen kan fastsette høyere erstatningsnivå enn det som følger av første og tredje ledd.</article></article> <article class="defaultP" margin-top="true">I § 26a endres bestemmelsens tittel og nytt annet ledd legges til.</article> <article class="defaultP" margin-top="true">§ 26a skal lyde:</article><article class="futureLegalArticle" data-name="§26a" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 26a</span>. <span class="legalArticleTitle">Gjennomføring av forordning (EU) 2018/644 om pakkeleveringstjenester over landegrensene og tilhørende forordning</span></span><article class="legalP" id="kapittel-1-foreslåttparagraf-3-ledd-1">EØS-avtalen vedlegg XI (Europaparlaments- og rådsforordning (EU) 2018/644 av 18. april 2018) om pakkeleveringstjenester over landegrensene gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article><article class="legalP" id="kapittel-1-foreslåttparagraf-3-ledd-2">EØS-avtalen vedlegg XI (Kommisjonens gjennomføringsforordning (EU) 2018/1263 av 20. september 2018) om utarbeiding av skjemaene som skal brukes av pakkeleveringsvirksomheter til å gi opplysninger i henhold til europaparlaments- og rådsforordning (EU) 2018/644 gjelder som forskrift med de tilpasninger som følger av vedlegg XI, protokoll 1 til avtalen og avtalen for øvrig.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-19-2425/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>