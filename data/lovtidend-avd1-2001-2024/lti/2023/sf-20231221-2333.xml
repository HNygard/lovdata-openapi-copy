<!DOCTYPE html><html lang="nb"><head><title>Forskrift om endring i forskrift om kvoteordningen for melk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-21-2333</dd><dt class="dokid">DokumentID</dt><dd class="dokid">LTI/forskrift/2023-12-21-2333</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-12-23-1502</li></ul></dd><dt class="basedOn">Hjemmel</dt><dd class="basedOn"><ul><li>lov/1936-07-10-6/§5a</li></ul></dd><dt class="dateOfPublication">Kunngjort</dt><dd class="dateOfPublication">2023-12-29 14:30</dd><dt class="journalNumber">Journalnummer</dt><dd class="journalNumber">2023-1587</dd><dt class="title">Tittel</dt><dd class="title">Forskrift om endring i forskrift om kvoteordningen for melk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. desember 2023 med hjemmel i lov 10. juli 1936 nr. 6 til å fremja umsetnaden av jordbruksvaror § 5a.</dd><dt class="refid">RefID</dt><dd class="refid">forskrift/2023-12-21-2333</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om kvoteordningen for melk<ul class="tocSubUl"><li>I<ul class="tocSubUl"><li>§ 5. Historiske leveringsretter</li><li>§ 5a. Historisk leveringsrett ved igangsatte bruksutvidelser</li><li>§ 6. Lokalforedlingskvote</li><li>§ 12. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-21-2333" id="dokument"><h1>Forskrift om endring i forskrift om kvoteordningen for melk</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-21-2333/KAPITTEL_1"><h2 data-text-align="center">I</h2><article class="defaultP">I forskrift 23. desember 2011 nr. 1502 om kvoteordningen for melk gjøres følgende endringer:</article> <article class="defaultP" margin-top="true">§ 4 andre, tredje og fjerde ledd skal lyde:</article><article class="legalP" id="kapittel-1-ledd-1">Foretakets disponible kvote i et enkelt kvoteår utgjør grunnkvote multiplisert med forholdstall for disponibel kvote på 1,02 for kumelkkvote og 0,95 for geitemelkkvote. Kvoteåret starter 1. januar.</article><article class="legalP" id="kapittel-1-ledd-2">Disponibel kvote for et enkelt foretak eller fra en enkelt landbrukseiendom kan ikke overstige et produksjonstak på 714&#xa0;000 liter kumelk eller 350&#xa0;000 liter geitemelk, med mindre foretaket har en større historisk leveringsrett etter § 5 eller § 5a. Ved forholdstall for disponibel kvote større enn 1,00 settes produksjonstaket for foretak med historisk leveringsrett etter § 5 eller § 5a til foretakets historiske leveringsrett multiplisert med forholdstallet.</article><article class="legalP" id="kapittel-1-ledd-3">For foretak som produserer både ku- og geitemelk, omregnes geitemelkkvote til kumelkkvote i forholdet 1:2.</article> <article class="defaultP" margin-top="true">§ 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Historiske leveringsretter</span></span><article class="legalP" id="kapittel-1-foreslåttparagraf-1-ledd-1">For foretak som per 1. januar 2024 disponerte grunnkvote på over 700&#xa0;000 liter kumelk eller 350&#xa0;000 liter geitemelk, fastsettes en historisk leveringsrett lik det antall liter grunnkvote foretaket disponerte på denne datoen, begrenset oppad til 900&#xa0;000 liter.</article><article class="legalP" id="kapittel-1-foreslåttparagraf-1-ledd-2">For foretak som hadde en høyere historisk leveringsrett enn 900&#xa0;000 liter kumelk eller 900&#xa0;000 liter geitemelk etter forskrift 7. januar 2003 nr. 14 om kvoteordningen for melk, videreføres denne retten.</article><article class="legalP" id="kapittel-1-foreslåttparagraf-1-ledd-3">Dersom innehaver av et melkeproduksjonsforetak også er eier av landbrukseiendom hvor det per 1. januar 2024 tillå grunnkvote på over 700&#xa0;000 liter kumelk eller 350&#xa0;000 liter geitemelk, kan foretaket uten hensyn til vilkårene i første ledd kreve å få fastsatt en historisk leveringsrett lik størrelsen på denne grunnkvoten, begrenset oppad til 900&#xa0;000 liter.</article><article class="legalP" id="kapittel-1-foreslåttparagraf-1-ledd-4">Foretak som fikk beregnet samdriftskvote i kvoteåret 2014 og disponerte én eller flere grunnkvoter fra en annen produksjonsregion enn der foretaket har sitt driftssenter, kan fortsatt produsere på disse grunnkvotene i den produksjonsregionen driftssenteret lå i 2014. Enhver som hadde landbrukseiendom med grunnkvote som inngikk i samdriften i kvoteåret 2014 kan overta denne retten når foretaket opphører, såfremt denne grunnkvoten fortsatt inngår i foretakets disponible kvote på dette foretakets opphørstidspunkt.</article></article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 5a</span>. <span class="legalArticleTitle">Historisk leveringsrett ved igangsatte bruksutvidelser</span></span><article class="legalP" id="kapittel-1-foreslåttparagraf-2-ledd-1">Et foretak som innen 31. desember 2023 var i prosess for å utvide melkeproduksjonen ut over 700&#xa0;000 liter kumelk eller 350&#xa0;000 liter geitemelk, kan etter søknad få fastsatt en historisk leveringsrett på inntil 900&#xa0;000 liter.</article><article class="legalP" id="kapittel-1-foreslåttparagraf-2-ledd-2">Det kan settes vilkår ved fastsettelse av historisk leveringsrett etter første ledd, herunder kan Landbruksdirektoratet bestemme at tilsagnet faller bort dersom utvidelsesprosessen ikke er sluttført innen en fastsatt frist.</article><article class="legalP" id="kapittel-1-foreslåttparagraf-2-ledd-3">Frist for søknad om historisk leveringsrett etter bestemmelsen her er 31. mars 2024.</article></article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Lokalforedlingskvote</span></span><article class="legalP" id="kapittel-1-foreslåttparagraf-3-ledd-1">Ethvert foretak som produserer melk som foredles på, eller i nærheten av, den landbrukseiendommen der melken produseres, kan få beregnet en lokalforedlingskvote tilsvarende produksjonstakene i § 4 tredje ledd, fratrukket eventuelle grunnkvoter som foretaket disponerer.</article><article class="legalP" id="kapittel-1-foreslåttparagraf-3-ledd-2">Foretak som i ett eller flere av de siste tre årene før 1. januar 2024 produserte mer enn 700&#xa0;000 liter kumelk eller 350&#xa0;000 liter geitemelk, og der en andel av produksjonen ble foredlet lokalt, får beregnet lokalforedlingskvote på grunnlag av foretakets høyeste årlige produksjonsvolum i denne perioden dersom dette medfører en høyere lokalforedlingskvote enn hva som følger av første ledd.</article><article class="legalP" id="kapittel-1-foreslåttparagraf-3-ledd-3">Dersom flere foretak leverer melk til samme foredlingsforetak, settes produksjonstaket til summen av foretakenes lokalforedlingskvoter, begrenset oppad til produksjonstakene i § 4 tredje ledd.</article></article> <article class="defaultP" margin-top="true">§ 6a oppheves.</article> <article class="defaultP" margin-top="true">§ 8 første og andre ledd skal lyde:</article><article class="legalP" id="kapittel-1-ledd-4">Eier av landbrukseiendom kan selge hele eller deler av eiendommens grunnkvote. Inntil 60&#xa0;% av kvotemengden som ønskes solgt, kan avhendes til kjøpere som eier landbrukseiendom innenfor samme produksjonsregion, jf. § 3. Den resterende delen skal selges til staten for kr 4,00 per liter, med mindre annet er bestemt i jordbruksavtalen. Selger av kvote kan ikke kjøpe kvote i samme omsetningsrunde.</article><article class="legalP" id="kapittel-1-ledd-5">Uten hensyn til hva som følger av første ledd kan hele kvotemengden som ønskes solgt i 2023 og 2024 avhendes til kjøpere som eier landbrukseiendom innenfor samme produksjonsregion.</article> <article class="defaultP" margin-top="true">Nåværende annet, tredje, fjerde og femte ledd blir nytt tredje ledd, fjerde, femte og sjette ledd.</article> <article class="defaultP" margin-top="true">§ 8a oppheves.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-4-ledd-1">Landbruksdirektoratet kan i særlige tilfeller dispensere fra § 5 fjerde ledd, § 5a, og § 6, samt fristene i § 9a, § 9b, § 9d og § 14.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-21-2333/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2024.</article></section></main></body></html>