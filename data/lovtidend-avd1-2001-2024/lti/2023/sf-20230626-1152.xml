<!DOCTYPE html><html lang="nb"><head><title>Forskrift om betalingsløsning for betaling ved lading av elektrisk drevet kjøretøy</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-26-1152</dd><dt class="dokid">DokumentID</dt><dd class="dokid">LTI/forskrift/2023-06-26-1152</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Bane-, plan- og miljøavdelingen</li></ul></dd><dt class="dateInForce">I kraft fra</dt><dd class="dateInForce">2023-07-01</dd><dt class="basedOn">Hjemmel</dt><dd class="basedOn"><ul><li>lov/2020-06-19-95/§3</li></ul></dd><dt class="dateOfPublication">Kunngjort</dt><dd class="dateOfPublication">2023-06-29 15:00</dd><dt class="journalNumber">Journalnummer</dt><dd class="journalNumber">2023-0781</dd><dt class="title">Tittel</dt><dd class="title">Forskrift om betalingsløsning for betaling ved lading av elektrisk drevet kjøretøy</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 26. juni 2023 med hjemmel i lov 19. juni 2020 nr. 95 om infrastruktur for alternativt drivstoff § 3a.</dd><dt class="refid">RefID</dt><dd class="refid">forskrift/2023-06-26-1152</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om betalingsløsning for betaling ved lading av elektrisk drevet kjøretøy<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Krav til betalingsløsning</li><li>§ 4. Overgangsbestemmelse</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-26-1152" id="dokument"><h1>Forskrift om betalingsløsning for betaling ved lading av elektrisk drevet kjøretøy</h1><article class="legalArticle" data-lovdata-URL="LTI/forskrift/2023-06-26-1152/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriftens formål er øke brukervennligheten ved å legge til rette for enkel betalingsløsning ved lading av elektrisk drevet kjøretøy.</article></article><article class="legalArticle" data-lovdata-URL="LTI/forskrift/2023-06-26-1152/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for operatører av et offentlig tilgjengelig ladepunkt eller ladestasjon for lading av elektrisk drevet kjøretøy. Forskriften gjelder for ladepunkt med et effektuttak fra og med 50 kW.</article><article class="legalP" id="paragraf-2-ledd-2">Med ladepunkt menes et grensesnitt hvor ett elektrisk kjøretøy om gangen kan lades eller få byttet batteri. Et ladepunkt er offentlig tilgjengelig hvis allmenhetens tilgang ikke er begrenset.</article></article><article class="legalArticle" data-lovdata-URL="LTI/forskrift/2023-06-26-1152/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til betalingsløsning</span></h2><article class="legalP" id="paragraf-3-ledd-1">For nye ladepunkt eller ladestasjon som settes i drift etter at forskriften har trådt i kraft, skal betalingsoppgjør for lading av elektrisk drevet kjøretøy kunne gjøres ved en betalingsterminal som er knyttet til ladepunktet eller ladestasjon.</article><article class="legalP" id="paragraf-3-ledd-2">Et ladepunkt defineres som nytt når det er satt i drift. En ladestasjon er en samling av ladepunkt som betjenes av samme operatør.</article><article class="legalP" id="paragraf-3-ledd-3">Operatøren er den som er driftsansvarlig for ladepunktet eller ladestasjonen</article><article class="legalP" id="paragraf-3-ledd-4">En betalingsterminal er en elektronisk kortavleser med eller uten kontaktløs funksjon som gjør det mulig for brukeren av ladepunktet å betale for lading av elektrisk kjøretøy med de fleste typer fysiske betalingskort eller som kan aktiveres med en smartklokke, mobiltelefon eller andre elektroniske enheter.</article></article><article class="legalArticle" data-lovdata-URL="LTI/forskrift/2023-06-26-1152/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overgangsbestemmelse</span></h2><article class="legalP" id="paragraf-4-ledd-1">Forskriften får anvendelse for operatører som bestiller ladepunkt etter forskriftens ikrafttredelse.</article></article><article class="legalArticle" data-lovdata-URL="LTI/forskrift/2023-06-26-1152/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 1. juli 2023.</article></article></main></body></html>