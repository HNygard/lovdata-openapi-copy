<!DOCTYPE html><html lang="nb"><head><title>Lov om endringer i skatteloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-12-20-98</dd><dt class="dokid">DokumentID</dt><dd class="dokid">LTI/lov/2023-12-20-98</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="dateInForce">I kraft fra</dt><dd class="dateInForce">2023-12-20, 2023-12-20 med virkning fra og med inntektsåret 2024, 2024-01-01, 2023-12-20 med virkning fra og med inntektsåret 2023, 2023-12-20 med virkning fra og med 3. desember 2023</dd><dt class="changesToDocuments">Endrer</dt><dd class="changesToDocuments"><ul><li>lov/1999-03-26-14</li></ul></dd><dt class="legalArea">Rettsområde</dt><dd class="legalArea"><ul><li>Skatte- og avgiftsrett &gt; Inntekts- og formueskatt</li></ul></dd><dt class="dateOfPublication">Kunngjort</dt><dd class="dateOfPublication">2023-12-20 11:40</dd><dt class="lastupdated">Rettet</dt><dd class="lastupdated">2023-12-29 (se nederst).</dd><dt class="journalNumber">Journalnummer</dt><dd class="journalNumber">2023-1480</dd><dt class="titleShort">Korttittel</dt><dd class="titleShort">Endringslov til skatteloven</dd><dt class="title">Tittel</dt><dd class="title">Lov om endringer i skatteloven</dd><dt class="miscInformation">Annet om dokumentet</dt><dd class="miscInformation">Prop.1 LS (2023–2024), Innst.4 L (2023–2024), Lovvedtak 26 (2023–2024). Stortingets første og andre gangs behandling hhv. 14. og 18. desember 2023. Fremmet av Finansdepartementet.</dd><dt class="refid">RefID</dt><dd class="refid">lov/2023-12-20-98</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i skatteloven<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/lov/2023-12-20-98" id="dokument"><h1>Lov om endringer i skatteloven</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 26. mars 1999 nr. 14 om skatt av formue og inntekt (skatteloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-12-20-98/KAPITTEL_1"><h2 data-text-align="center">I</h2><article class="document-change" data-document="lov/1999-03-26-14" id="kapittel-1-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="change" data-change-part="lov/1999-03-26-14/§4-19/ledd/4" id="kapittel-1-dokumentendring-1-endring-1"><article class="defaultP">§ 4-19 fjerde ledd skal lyde:</article><article class="numberedLegalP" data-numerator="4" id="kapittel-1-dokumentendring-1-endring-1-nummer-1">(4) Ved beregning av verdien av ikke-børsnotert aksje etter § 4-12 annet og tredje ledd og andel i selskap med deltakerfastsetting etter § 4-40, hvor selskapet eier akvakulturtillatelser som verdsettes etter § 4-17 tredje ledd, skal den delen av selskapets gjeld som svarer til forholdet mellom omsetningsverdien av akvakulturtillatelsen og verdien av selskapets øvrige eiendeler, verdsettes med 25 prosent.</article></article> <article class="change" data-change-part="lov/1999-03-26-14/§5-15/ledd/1/bokstav/q" id="kapittel-1-dokumentendring-1-endring-2"><article class="defaultP">§ 5-15 første ledd bokstav q siste punktum skal lyde:</article><article class="legalP" id="kapittel-1-dokumentendring-1-endring-2-ledd-1">Skattefritaket gjelder ikke arbeidsgivers dekning av utgifter til kost, losji og besøksreiser til hjemmet for arbeidstaker som er pendler, og som får standardfradrag for utenlandsk arbeidstaker eller som skattlegges etter særreglene for utenlandske arbeidstakere i skatteloven kapittel 20.</article></article> <article class="change" data-change-part="lov/1999-03-26-14/§20-3" id="kapittel-1-dokumentendring-1-endring-3"><article class="defaultP">§ 20-3 skal lyde:</article><article class="futureLegalArticle" data-name="§20-3" id="kapittel-1-dokumentendring-1-endring-3-foreslåttparagraf-1"><span class="futureLegalArticleHeader"><span class="legalArticleValue">§ 20-3</span>. <span class="legalArticleTitle">Inntektstak</span></span><article class="legalP" id="kapittel-1-dokumentendring-1-endring-3-foreslåttparagraf-1-ledd-1">Har skattyter årlig brutto arbeidsinntekt, jf. § 20-1, over et fastsatt inntektstak, skal skattlegging skje etter skattelovens alminnelige regler for hele inntekten.</article></article></article> <article class="change" data-change-part="lov/1999-03-26-14/§20-4/setning/1" id="kapittel-1-dokumentendring-1-endring-4"><article class="defaultP">§ 20-4 første punktum skal lyde:</article><article class="legalP" id="kapittel-1-dokumentendring-1-endring-4-ledd-1">Har skattyter andre skattepliktige inntekter enn nevnt i § 20-1, skal vedkommende skattlegges etter skattelovens alminnelige regler for alle inntekter.</article></article> <article class="change" data-change-part="lov/1999-03-26-14/§20-7" id="kapittel-1-dokumentendring-1-endring-5"><article class="defaultP">§ 20-7 skal lyde:</article><article class="futureLegalArticle" data-name="§20-7" id="kapittel-1-dokumentendring-1-endring-5-foreslåttparagraf-1"><span class="futureLegalArticleHeader"><span class="legalArticleValue">§ 20-7</span>. <span class="legalArticleTitle">Forskrift</span></span><article class="legalP" id="kapittel-1-dokumentendring-1-endring-5-foreslåttparagraf-1-ledd-1">Departementet kan gi forskrift om skattesubjektene i ordningen, jf. § 20-1, inntektstak for arbeidsinntekt, jf. § 20-3, inntektstak for kapitalinntekt, jf. § 20-5 annet punktum og vilkår for valgadgang, jf. § 20-6.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2023-12-20-98/KAPITTEL_2"><h2 data-text-align="center">II</h2><article class="document-change" data-document="lov/1999-03-26-14" id="kapittel-2-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="change" data-add-new-part="lov/1999-03-26-14/§2-3/ledd/1/bokstav/k lov/1999-03-26-14/§2-3/ledd/1/bokstav/l lov/1999-03-26-14/§2-3/ledd/1/bokstav/m" id="kapittel-2-dokumentendring-1-endring-1"><article class="defaultP">§ 2-3 første ledd nye bokstaver k, l og m skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-2-dokumentendring-1-endring-1-punkt-1"><article class="legalP" id="kapittel-2-dokumentendring-1-endring-1-punkt-1-ledd-1">inntekt av undersøkelse og utvinning av mineralforekomster og dertil knyttet virksomhet på norsk kontinentalsokkel som fastsatt i kontinentalsokkelloven. Departementet kan i forskrift unnta visse typer skipstransport fra skatteplikten etter denne bokstav,</article></article></li><li data-li-identifier="l." data-name="l."><article class="listArticle" id="kapittel-2-dokumentendring-1-endring-1-punkt-2"><article class="legalP" id="kapittel-2-dokumentendring-1-endring-1-punkt-2-ledd-1">inntekt av undersøkelse og utnyttelse av fornybare energiressurser og dertil knyttet virksomhet i sonene opprettet i medhold av økonomiske soneloven. Skatteplikten gjelder også omforming og overføring av elektrisk energi utenfor sonene når det følger av folkeretten eller av særskilt avtale med fremmed stat. Kongen kan bestemme at skatteplikten etter denne bokstav skal gjelde på norsk kontinentalsokkel som fastsatt i kontinentalsokkelloven,</article></article></li><li data-li-identifier="m." data-name="m."><article class="listArticle" id="kapittel-2-dokumentendring-1-endring-1-punkt-3"><article class="legalP" id="kapittel-2-dokumentendring-1-endring-1-punkt-3-ledd-1">inntekt av undersøkelse og utøvelse av karbonhåndtering og dertil knyttet virksomhet i sonene opprettet i medhold av økonomiske soneloven og på norsk kontinentalsokkel som fastsatt i kontinentalsokkelloven. Skatteplikten gjelder også transport av CO<sub>2</sub> og utnyttelse av undersjøiske reservoarer til lagring av CO<sub>2</sub> utenfor norsk kontinentalsokkel når det følger av folkeretten eller av særskilt avtale med fremmed stat. Departementet kan i forskrift unnta visse typer skips-transport fra skatteplikten etter denne bokstav.</article></article></li></ul></article></article> <article class="change" data-change-part="lov/1999-03-26-14/§2-34/ledd/2" id="kapittel-2-dokumentendring-1-endring-2"><article class="defaultP">§ 2-34 annet ledd skal lyde:</article><article class="numberedLegalP" data-numerator="2" id="kapittel-2-dokumentendring-1-endring-2-nummer-1">(2) Første ledd gjelder ikke for tilfeller hvor Norge i skatteavtale er tillagt eksklusiv rett til å skattlegge formue og inntekt som nevnt i første ledd, eller virksomhet som er skattepliktig etter § 2-3 første ledd bokstav k, l eller m eller petroleumsskatteloven.</article></article> <article class="change" data-change-part="lov/1999-03-26-14/§6-19/ledd/2/setning/4" id="kapittel-2-dokumentendring-1-endring-3"><article class="defaultP">§ 6-19 annet ledd fjerde punktum skal lyde:</article><article class="legalP" id="kapittel-2-dokumentendring-1-endring-3-ledd-1">Fradrag kan enten gis med inntil 8&#xa0;000 kroner eller med inntil to promille av samlet utbetalt lønn.</article></article> <article class="change" data-change-part="lov/1999-03-26-14/§6-20/ledd/3/setning/2" id="kapittel-2-dokumentendring-1-endring-4"><article class="defaultP">§ 6-20 tredje ledd annet punktum skal lyde:</article><article class="legalP" id="kapittel-2-dokumentendring-1-endring-4-ledd-1">Fradrag kan samlet gis med inntil 8&#xa0;000 kroner eller med en forholdsmessig del av dette beløpet når fradragsberettiget kontingent er betalt bare for en del av året.</article></article> <article class="change" data-change-part="lov/1999-03-26-14/§6-41/ledd/3" id="kapittel-2-dokumentendring-1-endring-5"><article class="defaultP">§ 6-41 tredje ledd skal lyde:</article><article class="numberedLegalP" data-numerator="3" id="kapittel-2-dokumentendring-1-endring-5-nummer-1">(3) Netto rentekostnader kan ikke fradras for den delen som overstiger 25 prosent av alminnelig inntekt eller årets udekkede underskudd før begrensning av fradrag etter denne paragraf, tillagt rentekostnader og skattemessige avskrivninger, og redusert med renteinntekter. For selskap mv. i konsern avskjæres rentefradrag etter første punktum i netto rentekostnader på gjeld til nærstående og ikke-nærstående part. For selskap mv. som ikke er i konsern, avskjæres rentefradrag etter første punktum bare for et beløp inntil størrelsen på netto rentekostnader på gjeld til nærstående part. Det gis ikke fradrag for ytterligere fremført underskudd, jf. § 14-6, eller konsernbidrag, jf. § 10-4, etter at det er foretatt avskjæring av rentefradrag etter dette ledd.</article></article> <article class="change" data-change-part="lov/1999-03-26-14/§6-41/ledd/9" id="kapittel-2-dokumentendring-1-endring-6"><article class="defaultP">§ 6-41 niende ledd skal lyde:</article><article class="numberedLegalP" data-numerator="9" id="kapittel-2-dokumentendring-1-endring-6-nummer-1">(9) Uten hensyn til unntaksregelen i åttende ledd og terskelbeløpet i fjerde ledd annet punktum, gjelder bestemmelsen i tredje ledd tredje punktum tilsvarende for selskap mv. i konsern som har netto rentekostnader på gjeld til nærstående part utenfor samme konsern. Ved anvendelsen av forrige punktum skal netto rentekostnader som har en overstigende del som ikke kan fradras, tillegges selskapets netto konserninterne renteinntekter. Avskjæring av rentefradraget etter første punktum foretas bare for et beløp inntil størrelsen på netto rentekostnader til slik nærstående part, og bare dersom netto rentekostnader tillagt netto konserninterne renteinntekter overstiger 5 millioner kroner.</article></article> <article class="change" data-change-part="lov/1999-03-26-14/§6-41/ledd/13/setning/1 lov/1999-03-26-14/§6-41/ledd/13/setning/2" id="kapittel-2-dokumentendring-1-endring-7"><article class="defaultP">§ 6-41 trettende ledd første og annet punktum skal lyde:</article><article class="legalP" id="kapittel-2-dokumentendring-1-endring-7-ledd-1">Departementet kan gi forskrift til utfylling og gjennomføring av denne paragraf, og herunder gi nærmere regler om hva som skal anses som renteinntekter og rentekostnader, og hva som skal inngå ved beregningen av alminnelig inntekt og årets udekkede underskudd i tredje ledd. Departementet kan i forskrift også gi regler om hvilke nærstående parter som skal omfattes av syvende ledd bokstav a.</article></article> <article class="change" data-change-part="lov/1999-03-26-14/§6-44/ledd/1/setning/2" id="kapittel-2-dokumentendring-1-endring-8"><article class="defaultP">§ 6-44 første ledd annet punktum skal lyde:</article><article class="legalP" id="kapittel-2-dokumentendring-1-endring-8-ledd-1">Fradrag er begrenset til den del av beløpet som overstiger 14&#xa0;950 kroner, og gis ikke for beløp som overstiger 97&#xa0;000 kroner i året.</article></article> <article class="change" data-change-part="lov/1999-03-26-14/§12-11/ledd/4" id="kapittel-2-dokumentendring-1-endring-9"><article class="defaultP">§ 12-11 fjerde ledd skal lyde:</article><article class="numberedLegalP" data-numerator="4" id="kapittel-2-dokumentendring-1-endring-9-nummer-1">(4) For enkeltpersonforetak beregnes ikke personinntekt av gevinst ved realisasjon av alminnelig gårdsbruk, melkekvote eller skogbruk.</article></article> <article class="change" data-change-part="lov/1999-03-26-14/§14-40" id="kapittel-2-dokumentendring-1-endring-10"><article class="defaultP">§ 14-40 skal lyde:</article><article class="futureLegalArticle" data-name="§14-40" id="kapittel-2-dokumentendring-1-endring-10-foreslåttparagraf-1"><span class="futureLegalArticleHeader"><span class="legalArticleValue">§ 14-40</span>. <span class="legalArticleTitle">Hvilke driftsmidler som kan saldoavskrives</span></span><article class="numberedLegalP" data-numerator="1" id="kapittel-2-dokumentendring-1-endring-10-foreslåttparagraf-1-nummer-1">(1) Følgende driftsmidler avskrives etter §§ 14-41 til 14-48:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-10-foreslåttparagraf-1-nummer-1-punkt-1"><article class="legalP" id="kapittel-2-dokumentendring-1-endring-10-foreslåttparagraf-1-nummer-1-punkt-1-ledd-1">Varige og betydelige driftsmidler. Et driftsmiddel regnes som varig når det ved ervervet antas å ha en brukstid på minst tre år. Det regnes som betydelig når kostpris er 30&#xa0;000 kroner eller høyere, inkludert merverdiavgift dersom det ikke foreligger fradragsrett.</article></article></li><li data-li-identifier="b." data-name="b."><article class="listArticle" id="kapittel-2-dokumentendring-1-endring-10-foreslåttparagraf-1-nummer-1-punkt-2"><article class="legalP" id="kapittel-2-dokumentendring-1-endring-10-foreslåttparagraf-1-nummer-1-punkt-2-ledd-1">Ervervet forretningsverdi med kostpris på 30&#xa0;000 kroner eller høyere.</article></article></li></ul></article><article class="numberedLegalP" data-numerator="2" id="kapittel-2-dokumentendring-1-endring-10-foreslåttparagraf-1-nummer-2">(2) Driftsmiddel med kortere brukstid enn tre år eller lavere kostpris enn 30&#xa0;000 kroner kan fradragsføres i anskaffelsesåret eller avskrives.</article><article class="numberedLegalP" data-numerator="3" id="kapittel-2-dokumentendring-1-endring-10-foreslåttparagraf-1-nummer-3">(3) Påkostning på driftsmiddel som avskrives, skal føres inn på saldo selv om påkostningen er mindre enn 30&#xa0;000 kroner.</article></article></article> <article class="change" data-repeal-part="lov/1999-03-26-14/§14-43/ledd/4" id="kapittel-2-dokumentendring-1-endring-11"><article class="defaultP">§ 14-43 fjerde ledd oppheves.</article></article> <article class="change" data-change-part="lov/1999-03-26-14/§14-47" id="kapittel-2-dokumentendring-1-endring-12"><article class="defaultP">§ 14-47 skal lyde:</article><article class="futureLegalArticle" data-name="§14-47" id="kapittel-2-dokumentendring-1-endring-12-foreslåttparagraf-1"><span class="futureLegalArticleHeader"><span class="legalArticleValue">§ 14-47</span>. <span class="legalArticleTitle">Rest på saldo</span></span><article class="numberedLegalP" data-numerator="1" id="kapittel-2-dokumentendring-1-endring-12-foreslåttparagraf-1-nummer-1">(1) Avskrivningsgrunnlag og tapssaldo på gevinst- og tapskonto som ved utløpet av inntektsåret, før reduksjon med årets fradragsføring, er mindre enn 30&#xa0;000 kroner, kan i sin helhet fradragsføres i dette året.</article><article class="numberedLegalP" data-numerator="2" id="kapittel-2-dokumentendring-1-endring-12-foreslåttparagraf-1-nummer-2">(2) Negativ saldo i gruppe a, c, d og j og gevinstsaldo på gevinst- og tapskonto som ved utløpet av inntektsåret, før årets inntektsføring, er mindre enn 30&#xa0;000 kroner, skal i sin helhet inntektsføres dette året.</article></article></article> <article class="change" data-change-part="lov/1999-03-26-14/§15-5" id="kapittel-2-dokumentendring-1-endring-13"><article class="defaultP">Overskriften i § 15-5 skal lyde:</article><article class="futureLegalArticle" data-name="§15-5" id="kapittel-2-dokumentendring-1-endring-13-foreslåttparagraf-1"><span class="futureLegalArticleHeader"><span class="legalArticleValue">§ 15-5</span>. <span class="legalArticleTitle">Særskilt fradrag i alminnelig inntekt i Finnmark og Nord-Troms</span></span></article></article> <article class="change" data-change-part="lov/1999-03-26-14/§15-5/ledd/1 lov/1997-02-28-19/§15-5/ledd/2" id="kapittel-2-dokumentendring-1-endring-14"><article class="defaultP">§ 15-5 første og annet ledd skal lyde:</article><article class="numberedLegalP" data-numerator="1" id="kapittel-2-dokumentendring-1-endring-14-nummer-1">(1) Personlig skattyter som etter § 3-1 er skattemessig bosatt i en kommune i Finnmark fylke eller kommunene Karlsøy, Kvænangen, Kåfjord, Lyngen, Nordreisa, Skjervøy og Storfjord i Troms fylke, og som får fastsatt personfradrag etter § 15-4, skal ha et særskilt fradrag i alminnelig inntekt. Fradrag gis likevel ikke til barn som ikke er fylt 17 år ved utløpet av inntektsåret.</article><article class="numberedLegalP" data-numerator="2" id="kapittel-2-dokumentendring-1-endring-14-nummer-2">(2) Fradraget gis ved skatteberegningen med 30&#xa0;000 kroner, men får ikke virkning ved beregning av trygdeavgift og trinnskatt.</article></article> <article class="change" data-add-new-part="lov/1999-03-26-14/§18-3/ledd/2/bokstav/a/nummer/2/setning/3" id="kapittel-2-dokumentendring-1-endring-15"><article class="defaultP">§ 18-3 annet ledd bokstav a nr. 2 nytt tredje punktum skal lyde:</article><article class="legalP" id="kapittel-2-dokumentendring-1-endring-15-ledd-1">Kraft levert i henhold til langsiktig kjøpekontrakt med uavhengig kjøper inngått fra og med 1. januar 2024, som ikke er levert i henhold til vilkår fastsatt av Stortinget, verdsettes til kontraktsprisen når kontrakten har varighet på fra og med tre år og inntil syv år, i samsvar med avgrensninger og retningslinjer fastsatt av departementet i forskrift.</article></article> <article class="change" data-add-new-part="lov/1999-03-26-14/§19-5/ledd/1/bokstav/d" id="kapittel-2-dokumentendring-1-endring-16"><article class="defaultP">§ 19-5 første ledd ny bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-2-dokumentendring-1-endring-16-punkt-1"><article class="legalP" id="kapittel-2-dokumentendring-1-endring-16-punkt-1-ledd-1">Inntekter fra avtaler om finansiell sikring mot spotmarkedsprisen, dersom disse er inngått med uavhengig part og rapportert til prisrådet, jf. tredje ledd.</article></article></li></ul></article></article> <article class="change" data-change-part="lov/1999-03-26-14/§19-5/ledd/3/setning/1 lov/1999-03-26-14/§19-5/ledd/3/setning/2" id="kapittel-2-dokumentendring-1-endring-17"><article class="defaultP">§ 19-5 tredje ledd første og annet punktum skal lyde:</article><article class="legalP" id="kapittel-2-dokumentendring-1-endring-17-ledd-1">Til bruk ved fastsettingen av brutto inntekt etter første ledd bokstav a og d kan et prisråd for havbruk, felles for flere eller for et enkelt salg, med bindende virkning fastsette en skatteavregningspris for laks, ørret og regnbueørret som produseres i henhold til akvakulturtillatelse som nevnt i § 19-1. Skatteavregningsprisen skal svare til markedsverdien ved merdkanten av laks, ørret og regnbueørret.</article></article> <article class="change" data-change-part="lov/1999-03-26-14/§19-6/ledd/1/bokstav/h" id="kapittel-2-dokumentendring-1-endring-18"><article class="defaultP">§ 19-6 første ledd bokstav h skal lyde:<ul class="defaultList"><li data-li-identifier="h." data-name="h."><article class="listArticle" id="kapittel-2-dokumentendring-1-endring-18-punkt-1"><article class="legalP" id="kapittel-2-dokumentendring-1-endring-18-punkt-1-ledd-1">Tap fra avtaler om finansiell sikring mot spotmarkedsprisen, dersom disse er inngått med uavhengig part og rapportert til prisrådet, jf. § 19-5 tredje ledd.</article></article></li></ul></article></article> <article class="change" data-change-part="lov/1999-03-26-14/§19-6/ledd/1/bokstav/h lov/1999-03-26-14/§19-6/ledd/1/bokstav/i lov/1999-03-26-14/§19-6/ledd/1/bokstav/j" id="kapittel-2-dokumentendring-1-endring-19"><article class="defaultP">§ 19-6 første ledd nåværende bokstav h, i og j blir bokstav i, j og ny k.</article></article> <article class="change" data-change-part="lov/1999-03-26-14/§19-6/ledd/4/bokstav/c/setning/1" id="kapittel-2-dokumentendring-1-endring-20"><article class="defaultP">§ 19-6 fjerde ledd bokstav c første punktum skal lyde:</article><article class="legalP" id="kapittel-2-dokumentendring-1-endring-20-ledd-1">Vederlag ved erverv av akvakulturtillatelser, unntatt for tillatelser som nevnt i første ledd bokstav i.</article></article></article></section><section class="section" data-name="kapIII" id="kapittel-3" data-lovdata-URL="LTI/lov/2023-12-20-98/KAPITTEL_3"><h2 data-text-align="center">III</h2><article class="document-change" data-document="lov/1999-03-26-14" id="kapittel-3-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="change" data-change-part="lov/1999-03-26-14/§3-1/ledd/6/setning/4" id="kapittel-3-dokumentendring-1-endring-1"><article class="defaultP">§ 3-1 sjette ledd fjerde punktum skal lyde:</article><article class="legalP" id="kapittel-3-dokumentendring-1-endring-1-ledd-1">Departementet kan i forskrift bestemme at personer som nevnt i første punktum, kan frasi seg nærmere angitte skattemessige lempninger som gjelder for bosatte i Finnmark og Nord-Troms.</article></article> <article class="change" data-change-part="lov/1999-03-26-14/§8-1/ledd/7/setning/1" id="kapittel-3-dokumentendring-1-endring-2"><article class="defaultP">§ 8-1 syvende ledd første punktum skal lyde:</article><article class="legalP" id="kapittel-3-dokumentendring-1-endring-2-ledd-1">Ved fastsettelsen av årets positive næringsinntekt fra skiferproduksjon i Finnmark fylke eller kommunene Karlsøy, Kvænangen, Kåfjord, Lyngen, Nordreisa, Skjervøy og Storfjord i Troms fylke gis produsenten et inntektsfradrag på inntil 54&#xa0;200 kroner per år.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2023-12-20-98/KAPITTEL_4"><h2 data-text-align="center">IV</h2><article class="document-change" data-document="lov/1999-03-26-14" id="kapittel-4-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="change" data-add-new-part="lov/1999-03-26-14/§11-2/ledd/3/setning/3" id="kapittel-4-dokumentendring-1-endring-1"><article class="defaultP">§ 11-2 tredje ledd nytt tredje punktum skal lyde:</article><article class="legalP" id="kapittel-4-dokumentendring-1-endring-1-ledd-1">Er overdragende selskap en sparebank, skal vederlag i form av egenkapitalbevis som utstedes eller overføres til en sparebankstiftelse opprettet av den overdragende sparebanken i forbindelse med sammenslåingen, likestilles med vederlag til eier av et overdragende selskap.</article></article> <article class="change" data-add-new-part="lov/1999-03-26-14/§11-4/ledd/3/setning/3" id="kapittel-4-dokumentendring-1-endring-2"><article class="defaultP">§ 11-4 tredje ledd nytt tredje punktum skal lyde:</article><article class="legalP" id="kapittel-4-dokumentendring-1-endring-2-ledd-1">Er overdragende selskap en sparebank, skal vederlag i form av egenkapitalbevis som overføres til en sparebankstiftelse opprettet av den overdragende sparebanken i forbindelse med delingen, likestilles med vederlag til eier av et overdragende selskap.</article></article> <article class="change" data-change-part="lov/1999-03-26-14/§11-7/ledd/2" id="kapittel-4-dokumentendring-1-endring-3"><article class="defaultP">§ 11-7 annet ledd skal lyde:</article><article class="numberedLegalP" data-numerator="2" id="kapittel-4-dokumentendring-1-endring-3-nummer-1">(2) Ved fusjon i konsern etter aksjeloven og allmennaksjeloven § 13-2 annet ledd og fisjon i konsern etter aksjeloven og allmennaksjeloven § 14-2 tredje ledd, der vederlaget er aksjer i overtakende selskaps morselskap, og der kapitalforhøyelsen i morselskapet gjennomføres ved at en fordring utstedt av overtakende selskap nyttes som aksjeinnskudd, skal skattemessig verdi på fordringen settes lik fordringens pålydende.</article></article> <article class="change" data-add-new-part="lov/1999-03-26-14/§11-7/ledd/4/setning/2" id="kapittel-4-dokumentendring-1-endring-4"><article class="defaultP">§ 11-7 fjerde ledd nytt annet punktum skal lyde:</article><article class="legalP" id="kapittel-4-dokumentendring-1-endring-4-ledd-1">Samlet inngangsverdi for vederlag i form av egenkapitalbevis som utstedes eller overføres til en sparebankstiftelse opprettet av den overdragende sparebanken i forbindelse med en sammenslåing eller deling av sparebanker, settes lik verdien av egenkapitalbevisene.</article></article> <article class="change" data-add-new-part="lov/1999-03-26-14/§11-11/ledd/8" id="kapittel-4-dokumentendring-1-endring-5"><article class="defaultP">§ 11-11 nytt åttende ledd skal lyde:</article><article class="numberedLegalP" data-numerator="8" id="kapittel-4-dokumentendring-1-endring-5-nummer-1">(8) Første, tredje, femte, sjette og syvende ledd gjelder tilsvarende ved fusjon av verdipapirfond. Skattefrihet etter dette ledd gjelder bare for fusjon som gjennomføres i samsvar med verdipapirfondloven kapittel fem eller annen lovgivning i en EØS-stat basert på direktiv 2009/65/EF. Bestemmelsene i §§ 11-6 og 11-7 gjelder tilsvarende.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2023-12-20-98/KAPITTEL_5"><h2 data-text-align="center">V</h2><article class="document-change" data-document="lov/1999-03-26-14" id="kapittel-5-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endringer:</article> <article class="change" data-change-part="lov/1999-03-26-14/§5-42/bokstav/a" id="kapittel-5-dokumentendring-1-endring-1"><article class="defaultP">§ 5-42 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-5-dokumentendring-1-endring-1-punkt-1"><article class="legalP" id="kapittel-5-dokumentendring-1-endring-1-punkt-1-ledd-1">stønad, omsorgspenger og annen utbetaling fra omsorgs- og trygdeinnretning, herunder arbeidsavklaringspenger etter folketrygdloven kapittel 11, uføretrygd etter folketrygdloven kapittel 12, uføre-ytelser fra andre ordninger, overgangsstønad etter folketrygdloven § 15-5 og kapittel 17 A og omstillingsstønad etter folketrygdloven kapittel 17.</article></article></li></ul></article></article> <article class="change" data-change-part="lov/1999-03-26-14/§5-43/ledd/1/bokstav/d/nummer/7 lov/1999-03-26-14/§5-43/ledd/1/bokstav/d/nummer/8" id="kapittel-5-dokumentendring-1-endring-2"><article class="defaultP">§ 5-43 første ledd bokstav d nr. 7 og 8 skal lyde:<ul class="defaultList"><li data-li-identifier="7." data-name="7."><article class="listArticle" id="kapittel-5-dokumentendring-1-endring-2-punkt-1"><article class="legalP" id="kapittel-5-dokumentendring-1-endring-2-punkt-1-ledd-1">stønad til barnetilsyn etter §§ 15-10 og 17-10</article></article></li><li data-li-identifier="8." data-name="8."><article class="listArticle" id="kapittel-5-dokumentendring-1-endring-2-punkt-2"><article class="legalP" id="kapittel-5-dokumentendring-1-endring-2-punkt-2-ledd-1">tilleggsstønader og stønad til skolepenger mv. etter §§ 15-11, 17-10 og 17-15</article></article></li></ul></article></article> <article class="change" data-change-part="lov/1999-03-26-14/§6-32/ledd/1/bokstav/a/setning/2" id="kapittel-5-dokumentendring-1-endring-3"><article class="defaultP">§ 6-32 første ledd bokstav a annet punktum skal lyde:</article><article class="legalP" id="kapittel-5-dokumentendring-1-endring-3-ledd-1">Tilsvarende gjelder for minstefradrag i arbeidsavklaringspenger, uføretrygd etter folketrygdloven kapittel 12 og uføreytelser fra andre ordninger samt minstefradrag i overgangsstønad etter folketrygdloven § 15-5 og omstillingsstønad etter folketrygdloven kapittel 17.</article></article> <article class="change" data-change-part="lov/1999-03-26-14/§12-2/bokstav/c" id="kapittel-5-dokumentendring-1-endring-4"><article class="defaultP">§ 12-2 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-5-dokumentendring-1-endring-4-punkt-1"><article class="legalP" id="kapittel-5-dokumentendring-1-endring-4-punkt-1-ledd-1">arbeidsavklaringspenger etter folketrygdloven kapittel 11 og overgangsstønad etter folketrygdloven § 15-5 og kapittel 17 A.</article></article></li></ul></article></article> <article class="change" data-add-new-part="lov/1999-03-26-14/§12-2/bokstav/k" id="kapittel-5-dokumentendring-1-endring-5"><article class="defaultP">§ 12-2 ny bokstav k skal lyde:<ul class="defaultList"><li data-li-identifier="k." data-name="k."><article class="listArticle" id="kapittel-5-dokumentendring-1-endring-5-punkt-1"><article class="legalP" id="kapittel-5-dokumentendring-1-endring-5-punkt-1-ledd-1">omstillingsstønad etter folketrygdloven kapittel 17.</article></article></li></ul></article></article> <article class="change" data-change-part="lov/1999-03-26-14/§17-1/ledd/1" id="kapittel-5-dokumentendring-1-endring-6"><article class="defaultP">§ 17-1 første ledd skal lyde:</article><article class="numberedLegalP" data-numerator="1" id="kapittel-5-dokumentendring-1-endring-6-nummer-1">(1) Hvis alminnelig inntekt med tillegg etter tredje ledd, fradratt tillegg i alminnelig inntekt etter § 10-42, ikke overstiger et beløp fastsatt av Stortinget, skal det for skattyter som mottar pensjon eller overgangsstønad etter folketrygdloven kapittel 17 A, ikke fastsettes skatt eller trygdeavgift.</article></article></article></section><section class="section" data-name="kapVI" id="kapittel-6" data-lovdata-URL="LTI/lov/2023-12-20-98/KAPITTEL_6"><h2 data-text-align="center">VI</h2><article class="document-change" data-document="lov/1999-03-26-14" id="kapittel-6-dokumentendring-1"><article class="defaultP">I lov 26. mars 1999 nr. 14 om skatt av formue og inntekt gjøres følgende endring:</article> <article class="change" data-change-part="lov/1999-03-26-14/§10-70/ledd/1/setning/2" id="kapittel-6-dokumentendring-1-endring-1"><article class="defaultP">§ 10-70 første ledd annet punktum skal lyde:</article><article class="legalP" id="kapittel-6-dokumentendring-1-endring-1-ledd-1">Tilsvarende gjelder ved overføring av eiendel som nevnt i annet ledd til person, selskap eller innretning som ikke har skatteplikt etter §§ 2-1 eller 2-2 eller som skal anses bosatt eller hjemmehørende i en annen stat etter skatteavtale.</article></article></article></section><section class="section" data-name="kapVII" id="kapittel-7" data-lovdata-URL="LTI/lov/2023-12-20-98/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Endringene under I trer i kraft straks.</article><article class="legalP" id="kapittel-7-ledd-2">Endringene under II trer i kraft straks med virkning fra og med inntektsåret 2024.</article><article class="legalP" id="kapittel-7-ledd-3">Endringene under III trer i kraft 1. januar 2024.</article><article class="legalP" id="kapittel-7-ledd-4">Endringene under IV trer i kraft straks med virkning fra og med inntektsåret 2023.</article><article class="legalP" id="kapittel-7-ledd-5">For selskap som er omfattet av endringen i skatteloven § 11-7 annet ledd, gjelder følgende overgangsregel: Selskap som per utgangen av inntektsåret 2023 har en latent skatteposisjon etter skatteloven § 11-7 annet ledd, jf. tredje ledd som følge av at den skattemessige verdien på en urealisert fusjons- eller fisjonsfordring avviker fra fordringens pålydende (fordringens regnskapsmessige verdi), kan velge å utligne forskjellen uten beskatning. Valgfriheten er betinget av at både mor- og datterselskap treffer samme beslutning.</article><article class="legalP" id="kapittel-7-ledd-6">Endringene under V trer i kraft straks med virkning fra og med inntektsåret 2024.</article><article class="legalP" id="kapittel-7-ledd-7">Det gjelder følgende overgangsregel: For personer som har rett til overgangsstønad etter folketrygdloven §§ 16-7 eller 17-6 med virkning før 1. januar 2024, og som ikke er omfattet av overgangsreglene i folketrygdloven kapittel 17 A, skattlegges overgangsstønaden som pensjonsinntekt i vedtaksperioden. Ytelsen gir rett til skattlegging etter skatteloven § 17-1 om skattebegrensning ved lav alminnelig inntekt. For personer som med virkning før 1. januar 2024 har rett til stønad til barnetilsyn, tilleggsstønader eller stønad til skolepenger mv. etter folketrygdloven §§ 16-9 eller 17-9, skal ytelsene være skattefrie i vedtaksperioden.</article><article class="legalP" id="kapittel-7-ledd-8">Endringen under VI trer i kraft straks med virkning fra og med 3. desember 2023.</article></section><section class="section" id="kapittel-8" data-lovdata-URL="LTI/lov/2023-12-20-98/KAPITTEL_8"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-12-29" data-gazette-note-type="rettelse"><article class="defaultP">Del V, § 5-42 bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-8-punkt-1"><article class="legalP" id="kapittel-8-punkt-1-ledd-1">stønad, omsorgspenger og annen utbetaling fra omsorgs- og trygdeinnretning, herunder arbeidsavklaringspenger etter folketrygdloven kapittel 11, uføretrygd etter folketrygdloven kapittel 12, <i>uføreytelser</i> fra andre ordninger, overgangsstønad etter folketrygdloven § 15-5 og kapittel 17 A og omstillingsstønad etter folketrygdloven kapittel 17.</article></article></li></ul></article></article></section></main></body></html>