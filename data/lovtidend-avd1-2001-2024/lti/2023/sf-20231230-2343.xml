<!DOCTYPE html><html lang="nb"><head><title>Forskrift om endring i forskrift om aktivitetshjelpemidler til personer over 26 år og forskrift om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-30-2343</dd><dt class="dokid">DokumentID</dt><dd class="dokid">LTI/forskrift/2023-12-30-2343</dd><dt class="ministry">Departement</dt><dd class="ministry"><ul><li>Arbeids- og inkluderingsdepartementet</li></ul></dd><dt class="subunit">Etat</dt><dd class="subunit"><ul><li>Velferdspolitisk avdeling</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2014-06-25-865</li><li>forskrift/1997-04-18-336</li></ul></dd><dt class="basedOn">Hjemmel</dt><dd class="basedOn"><ul><li>lov/1997-02-28-19/§10-7</li><li>lov/1814-05-17/§75</li></ul></dd><dt class="dateOfPublication">Kunngjort</dt><dd class="dateOfPublication">2024-01-02 14:40</dd><dt class="journalNumber">Journalnummer</dt><dd class="journalNumber">2023-1623</dd><dt class="title">Tittel</dt><dd class="title">Forskrift om endring i forskrift om aktivitetshjelpemidler til personer over 26 år og forskrift om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Arbeids- og inkluderingsdepartementet 30. desember 2023 med hjemmel i lov 28. februar 1997 nr. 19 om folketrygd (folketrygdloven) § 10-7 og Kongeriket Norges Grunnlov 17. mai 1814 § 75 bokstav d.</dd><dt class="refid">RefID</dt><dd class="refid">forskrift/2023-12-30-2343</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om aktivitetshjelpemidler til personer over 26 år og forskrift om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk<ul class="tocSubUl"><li>I<ul class="tocSubUl"><li>§ 1. Virkeområde og personkrets</li><li>§ 6. Saksbehandlingsregler</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-30-2343" id="dokument"><h1>Forskrift om endring i forskrift om aktivitetshjelpemidler til personer over 26 år og forskrift om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-30-2343/KAPITTEL_1"><h2 data-text-align="center">I</h2><article class="defaultP">I forskrift 25. juni 2014 nr. 865 om aktivitetshjelpemidler til personer over 26 år gjøres følgende endringer:</article> <article class="defaultP" margin-top="true">Hjemmelsgrunnlaget endres fra lov 28. februar 1997 nr. 19 om folketrygd (folketrygdloven) til Stortingets årlige budsjettvedtak, se Kongeriket Norges Grunnlov 17. mai 1814 § 75 bokstav d.</article> <article class="defaultP" margin-top="true">§ 1 med paragrafoverskrift skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Virkeområde og personkrets</span></span><article class="legalP" id="kapittel-1-foreslåttparagraf-1-ledd-1">Forskriften regulerer stønad til aktivitetshjelpemidler til personer som har fylt 26 år.</article><article class="legalP" id="kapittel-1-foreslåttparagraf-1-ledd-2">Forskriften omfatter medlemmer av folketrygden, se folketrygdloven kapittel 2, som fyller vilkårene i folketrygdloven § 10-6.</article></article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-1">Med <i>aktivitetshjelpemiddel</i> menes et hjelpemiddel som er spesielt utviklet for at personer med nedsatt funksjonsevne skal kunne delta i fysisk aktivitet. Det kan lånes ut aktivitetshjelpemidler for å bedrive aktivitet alene eller sammen med andre.</article><article class="legalP" id="kapittel-1-ledd-2">Det kan også lånes ut hjelpemidler som er spesielt utviklet for å aktivisere bevegelsesapparatet dersom personen ikke er i stand til å benytte seg av ordinære aktivitetshjelpemidler. Det lånes ikke ut konkurranseutstyr, vanlig sportsutstyr eller hjelpemidler til hobbyaktiviteter.</article> <article class="defaultP" margin-top="true">§ 3 skal lyde:</article><article class="legalP" id="kapittel-1-ledd-3">Aktivitetshjelpemidler lånes ut gjennom hjelpemiddelsentralen. Hjelpemidlet er statens eiendom og skal leveres tilbake når det ikke lenger er i bruk.</article><article class="legalP" id="kapittel-1-ledd-4">Utgifter til innkjøp og reparasjon dekkes av staten innenfor en årlig budsjettramme fastsatt av Stortinget.</article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-5">Medlemmet skal betale en egenandel på 10 prosent av innkjøpsprisen for hjelpemidlet. Ved utlån av nye aktivitetshjelpemidler skal egenandelen likevel ikke utgjøre mer enn 7000 kroner per hjelpemiddel. Ved utlån av brukte aktivitetshjelpemidler skal egenandelen ikke utgjøre mer enn 2000 kroner per hjelpemiddel.</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-6">Utgifter til spesialtilpasning av ordinært utstyr dekkes fullt ut.</article> <article class="defaultP" margin-top="true">§ 6 med paragrafoverskrift skal lyde:</article><article class="futureLegalArticle" data-name="§6" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Saksbehandlingsregler</span></span><article class="legalP" id="kapittel-1-foreslåttparagraf-2-ledd-1">Saksbehandlingsreglene i folketrygdloven kapittel 21 og kapittel 22 gjelder med de særlige bestemmelser som er fastsatt i denne forskriften.</article><article class="legalP" id="kapittel-1-foreslåttparagraf-2-ledd-2">Avslag som skyldes manglende budsjettmidler, vil ikke kunne påklages.</article></article> <article class="defaultP" margin-top="true">§ 7 skal lyde:</article><article class="legalP" id="kapittel-1-ledd-7">Retten til ytelser etter denne forskriften faller bort i den utstrekning ytelsene kommer inn under ansvarsområdet til annen lovgivning. Folketrygdloven § 10-8 gjelder tilsvarende.</article><article class="legalP" id="kapittel-1-ledd-8">Stønad til ortopediske aktivitetshjelpemidler dekkes etter forskrift 18. april 1997 nr. 336 om stønad til dekning av utgifter til ortopediske hjelpemidler, brystprotese, ansiktsdefektsprotese, øyeprotese og parykk.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-30-2343/KAPITTEL_2"><h2 data-text-align="center">II</h2><article class="defaultP">I forskrift 18. april 1997 nr. 336 om stønad til dekning av utgifter til ortopediske hjelpemidler, brystprotese, ansiktsdefektprotese, øyeprotese og parykk skal § 1 første ledd lyde:</article><article class="legalP" id="kapittel-2-ledd-1">Et medlem med varige og vesentlige funksjonsforstyrrelser i støtte- og bevegelsesorganene, har rett til stønad til dekning av utgifter til anskaffelse, fornyelse og vedlikehold av nødvendig og hensiktsmessig protese eller ortose. Det kan også gis stønad til spesialprotese til fritidsbruk.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-12-30-2343/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Forskriften trer i kraft med virkning fra 1. januar 2024.</article></section></main></body></html>