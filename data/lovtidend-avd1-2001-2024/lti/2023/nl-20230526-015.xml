<!DOCTYPE html><html lang="nb"><head><title>Lov om endringer i lov om regulering av eksporten av fisk og fiskevarer (utvidelse av lovens virkeområde)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-05-26-15</dd><dt class="dokid">DokumentID</dt><dd class="dokid">LTI/lov/2023-05-26-15</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1990-04-27-9</li></ul></dd><dt class="legalArea">Rettsområde</dt><dd class="legalArea"><ul><li>Fiskeri- og fangstrett og havbruk &gt; Fiskeri</li> <li>Fiskeri- og fangstrett og havbruk &gt; Akvakultur. Havbruk</li> <li>Næringsrett &gt; Inn- og utførsel</li></ul></dd><dt class="dateOfPublication">Kunngjort</dt><dd class="dateOfPublication">2023-05-26 11:45</dd><dt class="journalNumber">Journalnummer</dt><dd class="journalNumber">2023-0483</dd><dt class="titleShort">Korttittel</dt><dd class="titleShort">Endringslov til fiskeeksportloven</dd><dt class="title">Tittel</dt><dd class="title">Lov om endringer i lov om regulering av eksporten av fisk og fiskevarer (utvidelse av lovens virkeområde)</dd><dt class="miscInformation">Annet om dokumentet</dt><dd class="miscInformation">Prop.47 L (2022–2023), Innst.332 L (2022–2023), Lovvedtak 56 (2022–2023). Stortingets første og andre gangs behandling hhv. 11. og 15. mai 2023. Fremmet av Nærings- og fiskeridepartementet.</dd><dt class="refid">RefID</dt><dd class="refid">lov/2023-05-26-15</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i lov om regulering av eksporten av fisk og fiskevarer (utvidelse av lovens virkeområde)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-05-26-15" id="dokument"><h1>Lov om endringer i lov om regulering av eksporten av fisk og fiskevarer (utvidelse av lovens virkeområde)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 27. april 1990 nr. 9 om regulering av eksporten av fisk og fiskevarer.</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-05-26-15/KAPITTEL_1"><h2 data-text-align="center">I</h2><article class="defaultP">I lov 27. april 1990 nr. 9 om regulering av eksporten av fisk og fiskevarer gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP"><i>Lov om regulering av eksporten av fisk, fiskevarer og marine produkter (fiskeeksportloven)</i></article> <article class="defaultP" margin-top="true">§ 1 første og annet ledd skal lyde:</article><article class="legalP" id="kapittel-1-ledd-1">Loven gjelder eksport av fisk, fiskevarer og marine produkter, herunder reeksport og direkte levering til utlandet eller til utenlandsk fartøy fra norsk fiskefartøy.</article><article class="legalP" id="kapittel-1-ledd-2">Med fisk, fiskevarer og marine produkter menes alle arter fisk, krepsdyr, bløtdyr, pigghuder og makroalger, samt varer der disse artene er det eneste eller en vesentlig del av råstoffet. Loven gjelder også fisk, fiskevarer og marine produkter av utenlandsk opprinnelse. Departementet avgjør i tvilstilfeller hva som skal anses som fisk, fiskevarer og marine produkter etter loven.</article> <article class="defaultP" margin-top="true">§ 3 første ledd første og andre punktum skal lyde:</article><article class="legalP" id="kapittel-1-ledd-3">Eksport av fisk, fiskevarer og marine produkter kan bare foretas av eksportører som er registrert i henhold til lovens bestemmelser. Departementet gir forskrift om registreringsordningen, blant annet om unntak fra kravet om registrering.</article> <article class="defaultP" margin-top="true">§ 3 annet ledd skal lyde:</article><article class="legalP" id="kapittel-1-ledd-4">Departementet kan gi forskrift om at Sjømatrådet får fullmakt til å forvalte registreringsordningen og føre register over eksportører som etter loven har rett til å eksportere fisk, fiskevarer og marine produkter.</article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-5">Departementet kan gi forskrift om at forhandlinger om og gjennomføring av salg av bestemte typer eller arter av fisk, fiskevarer og marine produkter til nærmere bestemte utenlandske markeder bare skal kunne foretas av ett eller flere salgsforetak med begrenset ansvar (sentralisert salg).</article> <article class="defaultP" margin-top="true">§ 5 overskriften skal lyde:</article><article class="defaultP"><i>Salgsvilkår og minsteeksportpriser mv.</i></article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-6">Departementet kan gi forskrift om at salg til utlandet av fisk, fiskevarer og marine produkter bare kan finne sted på nærmere bestemte salgsvilkår. I forskrift etter første punktum kan det også fastsettes minsteeksportpriser og, ved ekstraordinære markedsforhold, andre tiltak av midlertidig karakter for bestemte varer til bestemte markeder, når dette skjer av hensyn til internasjonale avtaler.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-7">Departementet kan gi forskrift om kontroll med at eksporten av fisk, fiskevarer og marine produkter skjer i samsvar med bestemmelser fastsatt i eller i medhold av denne loven.</article></section><section class="section" data-name="kapII" id="kapittel-2" data-lovdata-URL="LTI/lov/2023-05-26-15/KAPITTEL_2"><h2 data-text-align="center">II</h2><article class="defaultP">Loven trer i kraft fra den tiden Kongen bestemmer.</article></section></main></body></html>