<!DOCTYPE html><html lang="nb"><head><title>Forskrift om sektoravgift for dekning av kostnader til Norges vassdrags- og energidirektorats (NVE) tilsyns- og kontrollarbeid</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-27-1518</dd><dt class="dokid">DokumentID</dt><dd class="dokid">LTI/forskrift/2023-09-27-1518</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-10-28-1058</li></ul></dd><dt class="basedOn">Hjemmel</dt><dd class="basedOn"><ul><li>lov/1917-12-14-17/§31</li><li>lov/1990-06-29-50/§10-1</li><li>lov/2000-11-24-82/§58</li></ul></dd><dt class="dateOfPublication">Kunngjort</dt><dd class="dateOfPublication">2023-09-29 15:55</dd><dt class="journalNumber">Journalnummer</dt><dd class="journalNumber">2023-1033</dd><dt class="title">Tittel</dt><dd class="title">Forskrift om sektoravgift for dekning av kostnader til Norges vassdrags- og energidirektorats (NVE) tilsyns- og kontrollarbeid</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartementet 27. september 2023 med hjemmel i lov 14. desember 1917 nr. 17 om regulering og kraftutbygging i vassdrag (vassdragsreguleringsloven) § 31, lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven) § 10-1 og lov 24. november 2000 nr. 82 om vassdrag og grunnvann (vannressursloven) § 58.</dd><dt class="refid">RefID</dt><dd class="refid">forskrift/2023-09-27-1518</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om sektoravgift for dekning av kostnader til Norges vassdrags- og energidirektorats (NVE) tilsyns- og kontrollarbeid<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Fordelingen av kostnader mellom tilsynsområdene og innad i tilsynsområdene</li><li>§ 4. Periode for sektoravgift</li><li>§ 5. Sektoravgift for NVEs tilsyns- og kontrollarbeid</li><li>§ 6. Rapportering</li><li>§ 7. Enkeltvedtak</li><li>§ 8. Ikrafttreden</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-27-1518" id="dokument"><h1>Forskrift om sektoravgift for dekning av kostnader til Norges vassdrags- og energidirektorats (NVE) tilsyns- og kontrollarbeid</h1><article class="legalArticle" data-lovdata-URL="LTI/forskrift/2023-09-27-1518/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Forskriften regulerer Norges vassdrags- og energidirektorats (NVE) adgang til å kreve inn sektoravgifter til dekning av kostnader med tilsyns- og kontrollarbeid i medhold av lov 29. juni 1990 nr. 50 om produksjon, omforming, overføring, omsetning, fordeling og bruk av energi m.m. (energiloven), lov 24. november 2000 nr. 82 om vassdrag og grunnvann (vannressursloven) og lov 14. desember 1917 nr. 17 om regulering og kraftutbygging i vassdrag (vassdragsreguleringsloven).</article></article><article class="legalArticle" data-lovdata-URL="LTI/forskrift/2023-09-27-1518/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder fordeling, beregning og innkreving av sektoravgifter for følgende tilsynsområder:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">tilsyn og kontroll med fjernvarmeanlegg etter energiloven kapittel 5.</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">tilsyn og kontroll med drift, vedlikehold og modernisering av elektriske anlegg etter energiloven kapittel 3.</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">miljøtilsyn og kontroll med energianlegg etter energiloven kapittel 3 og 5, og vassdragstiltak knyttet til oppfølging av krav fastsatt i eller i medhold av vannressursloven og vassdragsreguleringsloven.</article></article></li></ul></article><article class="legalP" id="paragraf-2-ledd-2">Forskriften gjelder ikke dekning av kostnader til oppfølging av bestemmelsene i forskrift 18. desember 2009 nr. 1600 om sikkerhet ved vassdragsanlegg (damsikkerhetsforskriften) eller dekning av kostnader til oppfølging av bestemmelsene i energiloven kapittel 9 og forskrift 7. desember 2012 nr. 1157 om sikkerhet og beredskap i kraftforsyningen (kraftberedskapsforskriften).</article></article><article class="legalArticle" data-lovdata-URL="LTI/forskrift/2023-09-27-1518/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Fordelingen av kostnader mellom tilsynsområdene og innad i tilsynsområdene</span></h2><article class="legalP" id="paragraf-3-ledd-1">NVE fastsetter:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">hvordan kostnadene med tilsyns- og kontrollarbeidet skal fordeles mellom tilsynsområdene som er omfattet av denne forskrift, på grunnlag av anslått ressursbruk i NVEs årsregnskap siste regnskapsår,</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">hvordan kostnadene skal fordeles mellom ulike typer konsesjonærer innenfor det enkelte tilsynsområde, på grunnlag av anslått tidsbruk med de ulike typene konsesjonærer.</article></article></li></ul></article></article><article class="legalArticle" data-lovdata-URL="LTI/forskrift/2023-09-27-1518/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Periode for sektoravgift</span></h2><article class="legalP" id="paragraf-4-ledd-1">Sektoravgift skal betales årlig av konsesjonærer med anlegg som er idriftsatt per 1. januar det året sektoravgiften beregnes for. Dette gjelder også anlegg med midlertidig driftsstans.</article><article class="legalP" id="paragraf-4-ledd-2">Plikten til å betale sektoravgift opphører det påfølgende året etter at anlegget er lovlig nedlagt.</article></article><article class="legalArticle" data-lovdata-URL="LTI/forskrift/2023-09-27-1518/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Sektoravgift for NVEs tilsyns- og kontrollarbeid</span></h2><article class="legalP" id="paragraf-5-ledd-1">Til dekning av NVEs kostnader med tilsyns- og kontrollarbeid knyttet til overholdelse av krav fastsatt i eller i medhold av vannressursloven og vassdragsreguleringsloven og energiloven kapittel 3 og 5, kan NVE innkreve en årlig sektoravgift.</article><article class="legalP" id="paragraf-5-ledd-2">For de med anleggskonsesjon til nettanlegg, områdekonsesjon, fjernvarmekonsesjon og konsesjon til kraftproduksjon, fastsetter NVE sektoravgiften for den enkelte konsesjonær på grunnlag av installert ytelse i anlegget.</article><article class="legalP" id="paragraf-5-ledd-3">For de med konsesjon til vannuttak til settefiskproduksjon fastsetter NVE sektoravgiften for den enkelte konsesjonær på grunnlag av antall settefiskanlegg pr. konsesjonær.</article><article class="legalP" id="paragraf-5-ledd-4">For tilsyn og kontroll med andre vassdragstiltak enn de som er omfattet av annet og tredje ledd i denne bestemmelsen, kan NVE fastsette minstesatser.</article><article class="legalP" id="paragraf-5-ledd-5">Sektoravgiftene fastsettes slik at de samlede sektoravgiftene ikke overskrider kostnadene Norges vassdrags- og energidirektorat har med tilsyns- og kontrollarbeidet.</article></article><article class="legalArticle" data-lovdata-URL="LTI/forskrift/2023-09-27-1518/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Rapportering</span></h2><article class="legalP" id="paragraf-6-ledd-1">NVE kan pålegge konsesjonærene å rapportere opplysninger som er nødvendige for beregningen av sektoravgiften. NVE fastsetter innhold, format og frist for rapportering etter denne paragrafen.</article></article><article class="legalArticle" data-lovdata-URL="LTI/forskrift/2023-09-27-1518/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Enkeltvedtak</span></h2><article class="legalP" id="paragraf-7-ledd-1">NVEs fastsettelse av sektoravgift etter § 5 er et enkeltvedtak.</article></article><article class="legalArticle" data-lovdata-URL="LTI/forskrift/2023-09-27-1518/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Ikrafttreden</span></h2><article class="legalP" id="paragraf-8-ledd-1">Denne forskriften trer i kraft 1. januar 2024. Fra samme tidspunkt oppheves forskrift 28. oktober 2011 nr. 1058 om internkontroll etter vassdragslovgivningen (IK-vassdrag) § 12.</article></article></main></body></html>