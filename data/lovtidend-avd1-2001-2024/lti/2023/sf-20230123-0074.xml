<!DOCTYPE html><html lang="nb"><head><title>Forskrift om endring i forskrift om omregningsfaktorer fra produktvekt til rund vekt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-23-74</dd><dt class="dokid">DokumentID</dt><dd class="dokid">LTI/forskrift/2023-01-23-74</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2023-02-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2009-05-20-534</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§34</li><li>lov/2008-06-06-37/§36</li><li>lov/2008-06-06-37/§42</li><li>lov/1976-12-17-91/§4</li><li>forskrift/1977-05-13-2/§14</li><li>forskrift/1977-06-03-6/§3</li><li>forskrift/1977-06-03-6/§4</li><li>forskrift/1978-04-28-20/§1</li><li>forskrift/1978-04-28-20/§3</li><li>forskrift/2009-05-20-534/§3</li></ul></dd><dt class="dateOfPublication">Kunngjort</dt><dd class="dateOfPublication">2023-01-24 14:15</dd><dt class="journalNumber">Journalnummer</dt><dd class="journalNumber">2023-0074</dd><dt class="title">Tittel</dt><dd class="title">Forskrift om endring i forskrift om omregningsfaktorer fra produktvekt til rund vekt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 23. januar 2023 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 34, § 36 og § 42, lov 17. desember 1976 nr. 91 om Norges økonomiske sone § 4, forskrift 13. mai 1977 nr. 2 om utlendingers fiske og fangst mv. i Norges økonomiske sone og landinger til eller annen bruk av norsk havn § 14, forskrift 3. juni 1977 nr. 6 om fiskevernsone ved Svalbard § 3 og § 4, forskrift 28. april 1978 nr. 20 om regulering ved fiske og fangst mv. i Svalbards territorialfarvann og indre farvann § 1 og § 3 og forskrift 20. mai 2009 nr. 534 om omregningsfaktorer fra produktvekt til rund vekt § 3.</dd><dt class="refid">RefID</dt><dd class="refid">forskrift/2023-01-23-74</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om omregningsfaktorer fra produktvekt til rund vekt<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-23-74" id="dokument"><h1>Forskrift om endring i forskrift om omregningsfaktorer fra produktvekt til rund vekt</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-23-74/KAPITTEL_1"><h2 data-text-align="center">I</h2><article class="defaultP">I forskrift 20. mai 2009 nr. 534 om omregningsfaktorer fra produktvekt til rund vekt gjøres følgende endringer:</article> <article class="defaultP" margin-top="true">Forskriftens tittel (endret) skal lyde:</article><article class="defaultP"><i>Forskrift om omregningsfaktorer fra produktvekt og antall til rund vekt</i></article> <article class="defaultP" margin-top="true">§ 2 første ledd (endret) skal lyde:</article><article class="legalP" id="kapittel-1-ledd-1">Fartøy som nevnt i § 1 skal angi fangster i rund vekt. Ved beregning av kvantum rund vekt ved kvoteavregning og kontroll av de beskrevne produkttilstander, skal omregningsfaktorer angitt i Fiskeridirektoratets tabeller «Omregningsfaktorer for produkter av ulike arter fra produktvekt til rund vekt» og «Omregningsfaktorer fra antall individ til rund vekt», benyttes.</article> <article class="defaultP" margin-top="true">§ 2 andre ledd (endret) skal lyde:</article><article class="legalP" id="kapittel-1-ledd-2">Dersom produktet ikke er beskrevet i Fiskeridirektoratets tabell over omregningsfaktorer for produkter av ulike arter fra produktvekt til rund vekt, eller i tabellen for omregningsfaktorer fra antall individ til rund vekt, må fisker i detalj dokumentere og beskrive produktet. I tillegg kan Fiskeridirektoratet pålegge fisker å sende inn opplysninger som nevnt i første setning, samt legge til rette for kontroll om bord i fartøyet.</article> <article class="defaultP" margin-top="true">Forskriftens vedlegg tas ut av forskriften.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-23-74/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. februar 2023.</article></section></main></body></html>