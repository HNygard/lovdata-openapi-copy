<!DOCTYPE html><html lang="nb"><head><title>Lov om endringer i kulturrådsloven (tydeliggjøring av skillet mellom ulike oppgaver)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-16-63</dd><dt class="dokid">DokumentID</dt><dd class="dokid">LTI/lov/2023-06-16-63</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/2013-06-07-31</li></ul></dd><dt class="legalArea">Rettsområde</dt><dd class="legalArea"><ul><li>Kultur, idrett og underholdning &gt; Kunst</li> <li>Kultur, idrett og underholdning &gt; Musikk og teater</li> <li>Kultur, idrett og underholdning &gt; Film</li></ul></dd><dt class="dateOfPublication">Kunngjort</dt><dd class="dateOfPublication">2023-06-16 14:00</dd><dt class="journalNumber">Journalnummer</dt><dd class="journalNumber">2023-0626</dd><dt class="titleShort">Korttittel</dt><dd class="titleShort">Endringslov til kulturrådsloven</dd><dt class="title">Tittel</dt><dd class="title">Lov om endringer i kulturrådsloven (tydeliggjøring av skillet mellom ulike oppgaver)</dd><dt class="miscInformation">Annet om dokumentet</dt><dd class="miscInformation">Prop.106 L (2022–2023), Innst.422 L (2022–2023), Lovvedtak 111 (2022–2023). Stortingets første og andre gangs behandling hhv. 8. og 12. juni 2023. Fremmet av Kultur- og likestillingsdepartementet.</dd><dt class="refid">RefID</dt><dd class="refid">lov/2023-06-16-63</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i kulturrådsloven (tydeliggjøring av skillet mellom ulike oppgaver)<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Organisering og oppgaver</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-06-16-63" id="dokument"><h1>Lov om endringer i kulturrådsloven (tydeliggjøring av skillet mellom ulike oppgaver)</h1><article class="defaultP" data-text-size="small">Endringer i følgende lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 7. juni 2013 nr. 31 om Norsk kulturråd (kulturrådsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-16-63/KAPITTEL_1"><h2 data-text-align="center">I</h2><article class="defaultP">I lov 7. juni 2013 nr. 31 om Norsk kulturråd gjøres følgende endringer:</article> <article class="defaultP" margin-top="true">Lovens tittel skal lyde:</article><article class="defaultP"><i>Lov om Kulturrådet (kulturrådsloven)</i></article> <article class="defaultP" margin-top="true">§ 1 skal lyde:</article><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Kulturrådet har som formål å stimulere samtidens mangfoldige kunst- og kulturuttrykk og å bidra til at kunst og kultur skapes, bevares, dokumenteres og gjøres tilgjengelig for flest mulig.</article></article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Organisering og oppgaver</span></span><article class="legalP" id="kapittel-1-foreslåttparagraf-2-ledd-1">Kulturrådet er et statlig forvaltningsorgan som har hele landet som virkeområde.</article><article class="legalP" id="kapittel-1-foreslåttparagraf-2-ledd-2">Kulturrådet skal forvalte Norsk kulturfond og andre statlige tilskudd som er lagt til rådet, og være et rådgivende organ for staten i kulturspørsmål.</article><article class="legalP" id="kapittel-1-foreslåttparagraf-2-ledd-3">Kulturrådet kan nedsette utvalg til forberedelse av saker. Det kan delegere avgjørelsesmyndighet til utvalg, rådets leder og sekretariatet.</article><article class="legalP" id="kapittel-1-foreslåttparagraf-2-ledd-4">Kulturrådet skal ha ti medlemmer og numeriske varamedlemmer etter behov. Kulturrådets medlemmer, inkludert lederen, og varamedlemmer oppnevnes av Kongen etter tilråding fra departementet, og de kan gjenoppnevnes én gang. Medlemmene skal oppnevnes på grunnlag av kunst- og kulturfaglig kompetanse.</article><article class="legalP" id="kapittel-1-foreslåttparagraf-2-ledd-5">Halvparten av Kulturrådets medlemmer skal oppnevnes hvert annet år. Oppnevningene skal skje hvert valgår med virkning fra 1. januar året etter, og de skal gjelde for fire år. Departementet kan fravike bestemmelsene i første og andre punktum dersom det er nødvendig for å sikre at Kulturrådet er fulltallig og kan utføre oppgavene sine.</article></article> <article class="defaultP" margin-top="true">§§ 3 og 4 oppheves.</article> <article class="defaultP" margin-top="true">§ 5 første ledd skal lyde:</article><article class="legalP" id="kapittel-1-ledd-1">Kulturrådet er faglig uavhengig i sitt arbeid og kan ikke instrueres når det gjelder enkeltvedtak om fordeling av tilskudd.</article> <article class="defaultP" margin-top="true">§ 6 første ledd skal lyde:</article><article class="legalP" id="kapittel-1-ledd-2">Departementet kan ikke overprøve vedtak fattet av Kulturrådet når det gjelder det kunst- og kulturfaglige skjønnet.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-3">Departementet kan ikke på grunnlag av et annet kunst- og kulturfaglig skjønn omgjøre vedtak om tilskudd fattet av Kulturrådet.</article></section><section class="section" data-name="kapII" id="kapittel-2" data-lovdata-URL="LTI/lov/2023-06-16-63/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Loven gjelder fra den tid Kongen bestemmer.</article></section></main></body></html>