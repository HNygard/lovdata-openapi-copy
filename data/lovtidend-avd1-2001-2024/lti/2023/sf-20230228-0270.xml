<!DOCTYPE html><html lang="no"><head><title>Forskrift om endring i forskrifter gitt med hjemmel i akvakulturloven i forbindelse med omorganisering av Fiskeridirektoratet</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-02-28-270</dd><dt class="dokid">DokumentID</dt><dd class="dokid">LTI/forskrift/2023-02-28-270</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Havbruksavdelingen</li></ul></dd><dt class="dateInForce">I kraft fra</dt><dd class="dateInForce">2023-02-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-08-28-1110</li><li>forskrift/2008-06-17-822</li><li>forskrift/2009-06-22-961</li><li>forskrift/2014-12-15-1831</li><li>forskrift/2015-02-05-89</li><li>forskrift/2017-01-16-61</li></ul></dd><dt class="basedOn">Hjemmel</dt><dd class="basedOn"><ul><li>lov/2005-06-17-79/§4</li><li>lov/2005-06-17-79/§5</li><li>lov/2005-06-17-79/§6</li><li>lov/2005-06-17-79/§7</li><li>lov/2005-06-17-79/§8</li><li>lov/2005-06-17-79/§9</li><li>lov/2005-06-17-79/§10</li><li>lov/2005-06-17-79/§11</li><li>lov/2005-06-17-79/§12</li><li>lov/2005-06-17-79/§13</li><li>lov/2005-06-17-79/§24</li></ul></dd><dt class="dateOfPublication">Kunngjort</dt><dd class="dateOfPublication">2023-03-01 14:15</dd><dt class="journalNumber">Journalnummer</dt><dd class="journalNumber">2023-0211</dd><dt class="title">Tittel</dt><dd class="title">Forskrift om endring i forskrifter gitt med hjemmel i akvakulturloven i forbindelse med omorganisering av Fiskeridirektoratet</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. februar 2023 med hjemmel l i lov 17. juni 2005 nr. 79 om akvakultur (akvakulturloven) § 4, § 5, § 6, § 7, § 8, § 9, § 10, § 11, § 12, § 13 og § 24.</dd><dt class="refid">RefID</dt><dd class="refid">forskrift/2023-02-28-270</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrifter gitt med hjemmel i akvakulturloven i forbindelse med omorganisering av Fiskeridirektoratet<ul class="tocSubUl"><li>I</li><li>II</li><li>III</li><li>IV</li><li>V</li><li>VI</li><li>VII</li></ul></li></ul></dd></dl></header><main class="documentBody" data-lovdata-URL="LTI/forskrift/2023-02-28-270" id="dokument"><h1>Forskrift om endring i forskrifter gitt med hjemmel i akvakulturloven i forbindelse med omorganisering av Fiskeridirektoratet</h1><section class="section" data-name="kapI" id="kapittel-1" data-lovdata-URL="LTI/forskrift/2023-02-28-270/KAPITTEL_1"><h2 data-text-align="center">I</h2><article class="defaultP">I forskrift 28. august 2003 nr. 1110 om tildeling og drift ved havbeiteverksemd (havbeiteforskrifta) gjøres følgende endring:</article> <article class="defaultP" margin-top="true">§ 16 andre ledd skal lyde:</article><article class="legalP" id="kapittel-1-ledd-1">Kvart år innan 1. oktober skal innehavar av løyve levere inn driftsplan til Fiskeridirektoratet. Planen skal gjere greie for drifta dei to neste kalenderåra.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-02-28-270/KAPITTEL_2"><h2 data-text-align="center">II</h2><article class="defaultP">I forskrift 17. juni 2008 nr. 822 om drift av akvakulturanlegg (akvakulturdriftsforskriften) gjøres følgende endringer:</article> <article class="defaultP" margin-top="true">§ 35 tredje og fjerde ledd skal lyde:</article><article class="legalP" id="kapittel-2-ledd-1">På lokaliteter hvor undersøkelsene vanskelig lar seg gjennomføre etter NS 9410 eller tilsvarende internasjonal standard eller anerkjent norm på grunn av dybdeforhold eller lokalitet med stein- eller fjellbunn, kan Fiskeridirektoratet i samråd med Statsforvalterens miljøvernavdeling fatte vedtak om alternativt overvåkingsprogram.</article><article class="legalP" id="kapittel-2-ledd-2">Etter endt undersøkelse skal det rapporteres til Fiskeridirektoratet.</article> <article class="defaultP" margin-top="true">§ 36 første og andre ledd skal lyde:</article><article class="legalP" id="kapittel-2-ledd-3">Dersom trendovervåkingen av bunnforholdene under anlegget (B-undersøkelsen) viser uakseptabel miljøtilstand (etter NS 9410 tilstand 4), skal det tas et større antall prøver under anlegget (utvidet B-undersøkelse). Fiskeridirektoratet kan i samråd med Statsforvalterens miljøvernavdeling i tillegg kreve undersøkelse av bunntilstanden under anlegget (nærsonen) og utover i resipienten (fjernsonen) (i NS 9410 kalt C-undersøkelse) i henhold til NS 9410 jf. NS 9423 eller tilsvarende internasjonal standard eller anerkjent norm, som i tilfelle skal utføres av et organ som er akkreditert for å utføre oppgaven.</article><article class="legalP" id="kapittel-2-ledd-4">Viser undersøkelser etter første ledd fortsatt uakseptabel miljøtilstand, kan Fiskeridirektoratet i samråd med Statsforvalterens miljøvernavdeling fatte vedtak om brakklegging av lokaliteten. Vedtak om brakklegging oppheves ikke før ny undersøkelse viser at miljøtilstanden er i de høyeste tilstandskategoriene (tilstand 1 eller 2).</article> <article class="defaultP" margin-top="true">§ 39 andre til femte ledd skal lyde:</article><article class="legalP" id="kapittel-2-ledd-5">Dersom mulighetene for å få gjenfanget rømt fisk tilsier det, kan Fiskeridirektoratet i samråd med Statsforvalterens miljøvernavdeling utvide eller innskrenke gjenfangstpliktens omfang i tid og geografisk utstrekning.</article><article class="legalP" id="kapittel-2-ledd-6">Både oppstart og avslutning av gjenfangstfiske må meldes til Fiskeridirektoratet og Statsforvalterens miljøvernavdeling.</article><article class="legalP" id="kapittel-2-ledd-7">Det foreligger plikt til å ta imot egen fisk som lovlig blir fisket av andre i et område definert av Fiskeridirektoratet i samråd med Statsforvalterens miljøvernavdeling.</article><article class="legalP" id="kapittel-2-ledd-8">Fiskeridirektoratet kan frita for gjenfangstplikten ved rømt villfanget marin fisk og rømt settefisk.</article> <article class="defaultP" margin-top="true">§ 40 femte til syvende ledd skal lyde:</article><article class="legalP" id="kapittel-2-ledd-9">Driftsplan for matfisk og stamfisk av laks, ørret, regnbueørret og torsk for de neste to kalenderår, skal før 1. oktober sendes til Fiskeridirektoratet for godkjenning. Kravet om innsending og godkjenning gjelder ikke for akvakultur av torsk som baserer seg på villfanget fisk.</article><article class="legalP" id="kapittel-2-ledd-10">Fiskeridirektoratet skal i samråd med Mattilsynet fatte vedtak om godkjenning av den del av planen som gjelder det første året. Mattilsynet kan i vedtak nekte godkjenning dersom hensynet til fiskehelse på den enkelte lokaliteten eller i et område tilsier det.</article><article class="legalP" id="kapittel-2-ledd-11">Ved vesentlige endringer i forhold til godkjent del av plan, skal det snarest sendes søknad om godkjenning av endringene til Fiskeridirektoratet.</article> <article class="defaultP" margin-top="true">§ 44 fjerde ledd skal lyde:</article><article class="legalP" id="kapittel-2-ledd-12">Fra akvakulturanlegg på land eller i ferskvann, skal det meldes fra til Fiskeridirektoratet når:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-12-punkt-1"><article class="legalP" id="kapittel-2-ledd-12-punkt-1-ledd-1">et akvakulturanlegg tas i bruk og hvilken art som settes ut,</article></article></li><li data-li-identifier="b." data-name="b."><article class="listArticle" id="kapittel-2-ledd-12-punkt-2"><article class="legalP" id="kapittel-2-ledd-12-punkt-2-ledd-1">et akvakulturanlegg er tømt for akvakulturdyr, og</article></article></li><li data-li-identifier="c." data-name="c."><article class="listArticle" id="kapittel-2-ledd-12-punkt-3"><article class="legalP" id="kapittel-2-ledd-12-punkt-3-ledd-1">ved kontinuerlig drift skal beholdning i form av art, antall og årsklasse meldes årlig. Frist for innsendelse er 7. januar.</article></article></li></ul></article> <article class="defaultP" margin-top="true">§ 48 første ledd skal lyde:</article><article class="legalP" id="kapittel-2-ledd-13">Innehavere av akvakulturtillatelse innen samme konsern, jf. regnskapsloven § 1-3, kan etter søknad til Fiskeridirektoratet innvilges et felles biomassetak. Felles biomassetak omfatter tillatt biomasse etter alle tillatelser til samme formål, av samme type og samme art tilhørende søkerne innenfor et produksjonsområde i tråd med gjeldende regler for det samme produksjonsområdet.</article> <article class="defaultP" margin-top="true">§ 48 tredje og fjerde ledd skal lyde:</article><article class="legalP" id="kapittel-2-ledd-14">Oppdatert dokumentasjon på konserntilknytning må årlig sendes Fiskeridirektoratet innen 30. april.</article><article class="legalP" id="kapittel-2-ledd-15">Retten til felles biomassetak faller bort dersom konserntilknytningen opphører. Dersom det skjer endringer i konserntilknytningen som er avgjørende for godkjenningen av det felles biomassetaket, skal det straks meldes fra om dette til Fiskeridirektoratet.</article> <article class="defaultP" margin-top="true">§ 48b fjerde ledd skal lyde:</article><article class="legalP" id="kapittel-2-ledd-16">Søknad og årlig dokumentasjon sendes til Fiskeridirektoratet.</article> <article class="defaultP" margin-top="true">§ 49 andre og tredje ledd skal lyde:</article><article class="legalP" id="kapittel-2-ledd-17">Samdrift skal meldes til Fiskeridirektoratet senest en kalendermåned før iverksettelse. Meldingen skal inneholde opplysninger om:<ul class="defaultList"><li data-li-identifier="a." data-name="a."><article class="listArticle" id="kapittel-2-ledd-17-punkt-1"><article class="legalP" id="kapittel-2-ledd-17-punkt-1-ledd-1">hvilke lokaliteter, hvilke tillatelser og hvilke innehavere som er omfattet av samdriften, og</article></article></li><li data-li-identifier="b." data-name="b."><article class="listArticle" id="kapittel-2-ledd-17-punkt-2"><article class="legalP" id="kapittel-2-ledd-17-punkt-2-ledd-1">hvilken ideell andel av fisken som knytter seg til de ulike tillatelsene.</article></article></li></ul></article><article class="legalP" id="kapittel-2-ledd-18">Endringer i forhold som nevnt i andre ledd bokstav a kan først iverksettes en kalendermåned etter at ny melding er kommet frem til Fiskeridirektoratet. Endringer i forhold som nevnt i andre ledd bokstav b må senest fremkomme sammen med rapportering av samdriften etter § 44.</article> <article class="defaultP" margin-top="true">§ 65 skal lyde:</article><article class="legalP" id="kapittel-2-ledd-19">Driftsdata skal årlig rapporteres til Fiskeridirektoratet innen 1. oktober. Rapporten skal inneholde tidspunkt for når akvakulturanlegget ble tatt i bruk eller planlegges tatt i bruk, art, beholdning i form av antall eller biomasse, årsklasse og planlagt tidspunkt for høsting. Avvik fra planlagt høstetidspunkt skal meldes til Fiskeridirektoratet minst 14 dager før høsting gjennomføres eller den planlagte høsting skulle vært gjennomført. Høsting gjelder i denne sammenheng også tømming av anlegget for akvakulturdyr.</article> <article class="defaultP" margin-top="true">§ 66 andre ledd skal lyde:</article><article class="legalP" id="kapittel-2-ledd-20">Dokumentasjonen skal foreligge i form av bekreftelse fra finansinstitusjon, forsikringsinstitusjon eller annen relevant institusjon, og skal sendes Fiskeridirektoratet.</article> <article class="defaultP" margin-top="true">§ 66 fjerde ledd skal lyde:</article><article class="legalP" id="kapittel-2-ledd-21">Finansinstitusjonen kan utbetale depositumet med frigjørende virkning dersom Fiskeridirektoratet samtykker til det. Det skal fremgå av samtykket hvem utbetalingen skal skje til. Ved overføring av tillatelse gir Fiskeridirektoratets samtykke til utbetaling til tidligere innehaver når krav til sikkerhet er innfridd av ny innehaver.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-02-28-270/KAPITTEL_3"><h2 data-text-align="center">III</h2><article class="defaultP">I forskrift 22. Juni 2009 nr. 961 om særskilte krav til akvakulturrelatert virksomhet i eller ved nasjonale laksevassdrag og nasjonale laksefjorder gjøres følgende endringer:</article> <article class="defaultP" margin-top="true">§ 5 andre ledd skal lyde:</article><article class="legalP" id="kapittel-3-ledd-1">Plan for flytting skal være fremlagt for Fiskeridirektoratet innen 1. august 2010</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-3-ledd-2">Akvakulturanlegg som nevnt i første ledd, som er nærmere enn 5 km fra nasjonalt vassdrag, skal flyttes innen 1. august 2011. Plan for dette skal fremlegges Fiskeridirektoratet innen 1. august 2010.</article></section><section class="section" data-name="kapIV" id="kapittel-4" data-lovdata-URL="LTI/forskrift/2023-02-28-270/KAPITTEL_4"><h2 data-text-align="center">IV</h2><article class="defaultP">I forskrift 15. desember 2014 nr. 1831 om fangstbasert akvakultur gjøres følgende endringer:</article> <article class="defaultP" margin-top="true">§ 37 tredje og fjerde ledd skal lyde:</article><article class="legalP" id="kapittel-4-ledd-1">På lokaliteter hvor undersøkelsene vanskelig lar seg gjennomføre etter NS 9410 eller tilsvarende internasjonal standard eller anerkjent norm på grunn av dybdeforhold eller lokalitet med stein- eller fjellbunn, kan Fiskeridirektoratet i samråd med Statsforvalterens miljøvernavdeling fatte vedtak om alternativt overvåkingsprogram.</article><article class="legalP" id="kapittel-4-ledd-2">Etter endt undersøkelse skal det rapporteres til Fiskeridirektoratet.</article> <article class="defaultP" margin-top="true">§ 38 første og andre ledd skal lyde:</article><article class="legalP" id="kapittel-4-ledd-3">Dersom trendovervåkingen av bunnforholdene under anlegget (B-undersøkelsen) viser uakseptabel miljøtilstand (etter NS 9410 tilstand 4), skal det tas et større antall prøver under anlegget (utvidet B-undersøkelse). Fiskeridirektoratet kan i samråd med Statsforvalterens miljøvernavdeling i tillegg kreve undersøkelse av bunntilstanden under anlegget (nærsonen) og utover i resipienten (fjernsonen) (i NS 9410 kalt C-undersøkelse) i henhold til NS 9410 jf. NS 9423 eller tilsvarende internasjonal standard eller anerkjent norm, som i tilfelle skal utføres av et organ som er akkreditert for å utføre oppgaven.</article><article class="legalP" id="kapittel-4-ledd-4">Viser undersøkelser etter første ledd fortsatt uakseptabel miljøtilstand, kan Fiskeridirektoratet i samråd med Statsforvalterens miljøvernavdeling fatte vedtak om brakklegging av lokaliteten. Vedtak om brakklegging oppheves ikke før ny undersøkelse viser at miljøtilstanden er i de høyeste tilstandskategoriene (tilstand 1 eller 2).</article></section><section class="section" data-name="kapV" id="kapittel-5" data-lovdata-URL="LTI/forskrift/2023-02-28-270/KAPITTEL_5"><h2 data-text-align="center">V</h2><article class="defaultP">I forskrift 5. februar 2015 nr. 89 om fellesansvar for utfisking mv. av rømt oppdrettsfisk gjøres følgende endring:</article> <article class="defaultP" margin-top="true">§ 11 skal lyde:</article><article class="legalP" id="kapittel-5-ledd-1">Fiskeridirektoratet sin klagesakseining er klageinstans for forvaltningsavgjerder tekne av samanslutninga, med unntak av avgjerder etter § 3 femte ledd der Nærings- og fiskeridepartementet er klageinstans.</article></section><section class="section" data-name="kapVI" id="kapittel-6" data-lovdata-URL="LTI/forskrift/2023-02-28-270/KAPITTEL_6"><h2 data-text-align="center">VI</h2><article class="defaultP">I forskrift 16. Januar 2017 nr. 61 om produksjonsområder for akvakultur av matfisk i sjø av laks, ørret og regnbueørret (produksjonsområdeforskriften) gjøres følgende endring:</article> <article class="defaultP" margin-top="true">§ 6 skal lyde:</article><article class="legalP" id="kapittel-6-ledd-1">Fiskeridirektoratet skriver ut nytt tillatelsesdokument etter innplassering i produksjonsområde.</article></section><section class="section" data-name="kapVII" id="kapittel-7" data-lovdata-URL="LTI/forskrift/2023-02-28-270/KAPITTEL_7"><h2 data-text-align="center">VII</h2><article class="legalP" id="kapittel-7-ledd-1">Endringene trer i kraft straks.</article></section></main></body></html>