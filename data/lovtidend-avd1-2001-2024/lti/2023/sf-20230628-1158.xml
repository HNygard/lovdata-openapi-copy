<!DOCTYPE html><html lang="nb"><head><title>Forskrift om endring i forskrift om gjennomføring av høsting av viltlevende marine ressurser</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-28-1158</dd><dt class="dokid">DokumentID</dt><dd class="dokid">LTI/forskrift/2023-06-28-1158</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeriavdelingen</li></ul></dd><dt class="dateInForce">I kraft fra</dt><dd class="dateInForce">2023-06-28</dd><dt class="changesToDocuments">Endrer</dt><dd class="changesToDocuments"><ul><li>forskrift/2021-12-23-3910</li></ul></dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§16</li><li>lov/2008-06-06-37/§34</li></ul></dd><dt class="dateOfPublication">Kunngjort</dt><dd class="dateOfPublication">2023-06-29 15:00</dd><dt class="journalNumber">Journalnummer</dt><dd class="journalNumber">2023-0809</dd><dt class="titleShort">Korttittel</dt><dd class="titleShort">Endr. i høstingsforskriften</dd><dt class="title">Tittel</dt><dd class="title">Forskrift om endring i forskrift om gjennomføring av høsting av viltlevende marine ressurser</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 28. juni 2023 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 16 og § 34.</dd><dt class="refid">RefID</dt><dd class="refid">forskrift/2023-06-28-1158</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om gjennomføring av høsting av viltlevende marine ressurser<ul class="tocSubUl"><li>I<ul class="tocSubUl"><li>§ 54a. Forbud mot sorteringsmaskiner ved fiske etter sild, makrell, hestmakrell og kolmule</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-28-1158" id="dokument"><h1>Forskrift om endring i forskrift om gjennomføring av høsting av viltlevende marine ressurser</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-28-1158/KAPITTEL_1"><h2 data-text-align="center">I</h2><article class="defaultP">I forskrift 23. desember 2021 nr. 3910 om gjennomføring av fiske, fangst og høsting av viltlevende marine ressurser (høstingsforskriften) gjøres følgende endringer:</article> <article class="defaultP" margin-top="true">Ny § 54a skal lyde:</article><article class="futureLegalArticle" data-name="§54a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 54a</span>. <span class="legalArticleTitle">Forbud mot sorteringsmaskiner ved fiske etter sild, makrell, hestmakrell og kolmule</span></span><article class="legalP" id="kapittel-1-foreslåttparagraf-1-ledd-1">Med mindre hele fangsten er fryst om bord i fartøyet, er det forbudt å ha om bord sorteringsmaskin som er i stand til automatisk å sortere makrell, sild, kolmule eller hestmakrell etter størrelse.</article><article class="legalP" id="kapittel-1-foreslåttparagraf-1-ledd-2">Dette forbudet gjelder ikke:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-ledd-2-punkt-1"><article class="legalP" id="kapittel-1-foreslåttparagraf-1-ledd-2-punkt-1-ledd-1">dersom sorteringsmaskin er fjernet fra strømkilde(r), eller hydraulikk på sorteringsmaskinen er frakoblet, på en slik måte at sorteringsmaskinen ikke kan brukes, og det som hindrer bruk av sorteringsmaskinen er forseglet av Fiskeridirektoratet før starten av fisketuren,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-ledd-2-punkt-2"><article class="legalP" id="kapittel-1-foreslåttparagraf-1-ledd-2-punkt-2-ledd-1">for fiskefartøy som frakter mer enn 75&#xa0;% av fangsten fryst eller er hvor fangsten fryses under den turen,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-1-ledd-2-punkt-3"><article class="legalP" id="kapittel-1-foreslåttparagraf-1-ledd-2-punkt-3-ledd-1">dersom fiskefartøy er utstyrt med elektroniske systemer som overvåker etterlevelse av landingsplikten, eller</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-1-ledd-2-punkt-4"><article class="legalP" id="kapittel-1-foreslåttparagraf-1-ledd-2-punkt-4-ledd-1">dersom fiskefartøy har observatører om bord med det formål å overvåke etterlevelse av landingsplikten.</article></article></li></ul></article><article class="legalP" id="kapittel-1-foreslåttparagraf-1-ledd-3">Dersom Fiskeridirektoratet ikke har anledning til å foreta forsegling som beskrevet i annet ledd bokstav a kan fisker foreta forsegling, dokumentere forseglingen med bilder som tydelig viser hva som er forseglet og oversende bildene umiddelbart per e-post til fmc@fiskeridir.no for verifikasjon. Når forseglingen brytes skal fisker dokumentere dette med bilder som oversendes per e-post til fmc@fiskeridir.no. Begge e-postene merkes med «Sorteringsmaskin» og fartøyets navn, kallesignal og registreringsmerke.</article><article class="legalP" id="kapittel-1-foreslåttparagraf-1-ledd-4">Forsegling etter denne bestemmelsen må være gjennomført og verifisert før fiske som beskrevet i fjerde ledd påbegynnes.</article><article class="legalP" id="kapittel-1-foreslåttparagraf-1-ledd-5">Forbudet i første ledd gjelder ikke ved fiske med pelagisk tråltillatelse etter konsesjonsforskriften § 2-6 eller nordsjøtråltillatelse etter konsesjonsforskriften § 2-10 i norske farvann sør for 64° N.</article><article class="legalP" id="kapittel-1-foreslåttparagraf-1-ledd-6">All sortert fisk skal fryses umiddelbart etter sortering, bearbeiding og pakking. Kravet om å fryse all gradert fangst gjelder ikke biprodukter eller bifangst, ødelagt fisk eller fisk som ikke er egnet til konsum og deretter bearbeidet til fiskemel.</article></article> <article class="defaultP" margin-top="true">§ 55 andre og tredje ledd oppheves.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-28-1158/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>