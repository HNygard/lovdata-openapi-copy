<!DOCTYPE html><html lang="nb"><head><title>Forskrift om endring i forurensningsforskriften, avfallsforskriften og produktforskriften (forskriftsbestemmelser om overtredelsesgebyr etter forurensningsloven og produktkontrolloven)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-13-1000</dd><dt class="dokid">DokumentID</dt><dd class="dokid">LTI/forskrift/2023-06-13-1000</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-06-13, 2025-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2004-06-01-931</li><li>forskrift/2004-06-01-930</li><li>forskrift/2004-06-01-922</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§80</li><li>lov/1976-06-11-79/§12a</li></ul></dd><dt class="dateOfPublication">Kunngjort</dt><dd class="dateOfPublication">2023-06-22 14:45</dd><dt class="journalNumber">Journalnummer</dt><dd class="journalNumber">2023-0678</dd><dt class="titleShort">Korttittel</dt><dd class="titleShort">Endr. i forurensningsforskriften, avfallsforskriften og produktforskriften</dd><dt class="title">Tittel</dt><dd class="title">Forskrift om endring i forurensningsforskriften, avfallsforskriften og produktforskriften (forskriftsbestemmelser om overtredelsesgebyr etter forurensningsloven og produktkontrolloven)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 13. juni 2023 med hjemmel i lov 13. mars 1981 nr. 6 om vern mot forurensninger og avfall (forurensningsloven) § 80 og lov 11. juni 1976 nr. 79 om kontroll med produkter og forbrukertjenester (produktkontrolloven) § 12a.</dd><dt class="refid">RefID</dt><dd class="refid">forskrift/2023-06-13-1000</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forurensningsforskriften, avfallsforskriften og produktforskriften (forskriftsbestemmelser om overtredelsesgebyr etter forurensningsloven og produktkontrolloven)<ul class="tocSubUl"><li>I<ul class="tocSubUl"><li>§ 18-12. Overtredelsesgebyr</li><li>§ 41A-1. Overtredelser av forurensningsloven som kan sanksjoneres med overtredelsesgebyr</li><li>§ 41A-2. Overtredelser av aktivitetsforskriften som kan sanksjoneres med overtredelsesgebyr</li><li>§ 41A-3. Overtredelsesgebyr for foretak</li><li>§ 41A-4. Ileggelse og utmåling av overtredelsesgebyr</li></ul></li><li>II<ul class="tocSubUl"><li>§ 1-28. Overtredelsesgebyr</li><li>§ 13-4. Overtredelsesgebyr</li><li>§ 18B-1. Overtredelser av forurensningsloven som kan sanksjoneres med overtredelsesgebyr</li><li>§ 18B-2. Overtredelsesgebyr for foretak</li><li>§ 18B-3. Ileggelse og utmåling av overtredelsesgebyr</li></ul></li><li>III<ul class="tocSubUl"><li>§ 2-34. Overtredelsesgebyr</li><li>§ 2a-17. Overtredelsesgebyr</li><li>§ 4-3. Overtredelsesgebyr</li><li>§ 5-2. Overtredelsesgebyr</li><li>§ 6a-6. Overtredelsesgebyr</li><li>§ 6b-1. Overtredelsesgebyr for foretak</li><li>§ 6b-2. Ileggelse og utmåling av overtredelsesgebyr</li></ul></li><li>IV</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-13-1000" id="dokument"><h1>Forskrift om endring i forurensningsforskriften, avfallsforskriften og produktforskriften (forskriftsbestemmelser om overtredelsesgebyr etter forurensningsloven og produktkontrolloven)</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-13-1000/KAPITTEL_1"><h2 data-text-align="center">I</h2><article class="defaultP">I forskrift 1. juni 2004 nr. 931 om begrensning av forurensning (forurensningsforskriften) gjøres følgende endringer:</article> <article class="defaultP" margin-top="true">Ny § 18-12 skal lyde:</article><article class="futureLegalArticle" data-name="§18-12" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 18-12</span>. <span class="legalArticleTitle">Overtredelsesgebyr</span></span><article class="legalP" id="kapittel-1-foreslåttparagraf-1-ledd-1">Miljødirektoratet og statsforvalteren kan ved overtredelse av § 18-6 ilegge den ansvarlige for overtredelsen et overtredelsesgebyr.</article><article class="legalP" id="kapittel-1-foreslåttparagraf-1-ledd-2">For ileggelse av overtredelsesgebyr gjelder bestemmelsene i kapittel 41A.</article></article> <article class="defaultP" margin-top="true">Nytt kapittel 41A skal lyde:</article><span class="futuretitle" id="kapittel-1-foreslåttittel-1">Kapittel 41A. Overtredelsesgebyr</span><article class="futureLegalArticle" data-name="§41A-1" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 41A-1</span>. <span class="legalArticleTitle">Overtredelser av forurensningsloven som kan sanksjoneres med overtredelsesgebyr</span></span><article class="legalP" id="kapittel-1-foreslåttparagraf-2-ledd-1">Miljødirektoratet og statsforvalteren kan overfor virksomhet som krever tillatelse etter forurensningsloven § 11 ilegge den ansvarlige et overtredelsesgebyr ved overtredelse av følgende bestemmelser:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">forurensningsloven § 7 første ledd</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">forurensningsloven § 7 andre ledd</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">vilkår i tillatelse gitt i medhold av forurensningsloven § 11.</article></article></li></ul></article><article class="legalP" id="kapittel-1-foreslåttparagraf-2-ledd-2">For virksomhet på kontinentalsokkelen gjelder første ledd med de begrensningene som følger av forurensningsloven § 4.</article></article><article class="futureLegalArticle" data-name="§41A-2" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 41A-2</span>. <span class="legalArticleTitle">Overtredelser av aktivitetsforskriften som kan sanksjoneres med overtredelsesgebyr</span></span><article class="legalP" id="kapittel-1-foreslåttparagraf-3-ledd-1">Miljødirektoratet kan ved overtredelse av følgende bestemmelser i forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-3-ledd-1-punkt-1"><article class="legalP" id="kapittel-1-foreslåttparagraf-3-ledd-1-punkt-1-ledd-1">§ 56 og § 57 i kapittel X om overvåking av det ytre miljøet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-3-ledd-1-punkt-2"><article class="legalP" id="kapittel-1-foreslåttparagraf-3-ledd-1-punkt-2-ledd-1">bestemmelsene i kapittel XI om utslipp til ytre miljø mv., med unntak av § 66a og § 70a.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-3-ledd-1-punkt-3"><article class="legalP" id="kapittel-1-foreslåttparagraf-3-ledd-1-punkt-3-ledd-1">§ 72a i kapittel XII om avfall mv.</article></article></li></ul></article></article><article class="futureLegalArticle" data-name="§41A-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 41A-3</span>. <span class="legalArticleTitle">Overtredelsesgebyr for foretak</span></span><article class="legalP" id="kapittel-1-foreslåttparagraf-4-ledd-1">Foretak kan ilegges overtredelsesgebyr dersom overtredelsen ble begått av noen som handlet på vegne av foretaket. Dette gjelder selv om ingen enkeltperson kan ilegges overtredelsesgebyr for overtredelsen.</article></article><article class="futureLegalArticle" data-name="§41A-4" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 41A-4</span>. <span class="legalArticleTitle">Ileggelse og utmåling av overtredelsesgebyr</span></span><article class="legalP" id="kapittel-1-foreslåttparagraf-5-ledd-1">Ved vurderingen av om overtredelsesgebyr skal ilegges og ved utmålingen av gebyret, skal det blant annet tas hensyn til<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">lovbruddets grovhet, herunder om lovbruddet har medført risiko for helse eller miljø</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">om den ansvarlige tidligere har begått liknende lovbrudd</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">momentene som nevnt i forvaltningsloven § 44 tredje ledd for fysiske personer og § 46 andre ledd for foretak.</article></article></li></ul></article><article class="legalP" id="kapittel-1-foreslåttparagraf-5-ledd-2">Overtredelsesgebyr for foretak skal ikke overstige 15 ganger folketrygdens grunnbeløp. Overtredelsesgebyr for fysiske personer skal ikke overstige 2 ganger folketrygdens grunnbeløp. Grunnbeløpet på overtredelsestidspunktet legges til grunn ved beregningen av overtredelsesgebyrets størrelse.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-13-1000/KAPITTEL_2"><h2 data-text-align="center">II</h2><article class="defaultP">I forskrift 1. juni 2004 nr. 930 om gjenvinning og behandling av avfall (avfallsforskriften) gjøres følgende endringer:</article> <article class="defaultP" margin-top="true">Ny § 1-28 skal lyde:</article><article class="futureLegalArticle" data-name="§1-28" id="kapittel-2-foreslåttparagraf-1"><span class="futureLegalArticleHeader"><span class="legalArticleValue">§ 1-28</span>. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-1-ledd-1">Fra 1. januar 2025 kan Statsforvalteren ved overtredelse av § 1-5 og § 1-6 ilegge den ansvarlige for overtredelsen et overtredelsesgebyr. Frem til 1. januar 2025 kan Miljødirektoratet ilegge overtredelsesgebyr etter denne bestemmelsen. For ileggelse av overtredelsesgebyr gjelder bestemmelsene i kapittel 18B.</article></article> <article class="defaultP" margin-top="true">Ny § 13-4 skal lyde:</article><article class="futureLegalArticle" data-name="§13-4" id="kapittel-2-foreslåttparagraf-2"><span class="futureLegalArticleHeader"><span class="legalArticleValue">§ 13-4</span>. <span class="legalArticleTitle">Overtredelsesgebyr</span></span><article class="legalP" id="kapittel-2-foreslåttparagraf-2-ledd-1">Miljødirektoratet kan ved overtredelse av følgende bestemmelser i regelverket som er gjennomført i § 13-1 ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-2-ledd-1-punkt-1"><article class="legalP" id="kapittel-2-foreslåttparagraf-2-ledd-1-punkt-1-ledd-1">forordning (EF) nr. 1013/2006, artiklene 34, 36, 39 og 40 om forbud mot grensekryssende forsendelse av avfall</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-2-ledd-1-punkt-2"><article class="legalP" id="kapittel-2-foreslåttparagraf-2-ledd-1-punkt-2-ledd-1">forordning (EF) nr. 1013/2006, artiklene 3, 35, 37 og 38 om plikt til å følge krav i prosedyre for grensekryssende forsendelse av avfall, slik som krav til skriftlig forhåndsmelding og samtykke fra myndighetene</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-2-ledd-1-punkt-3"><article class="legalP" id="kapittel-2-foreslåttparagraf-2-ledd-1-punkt-3-ledd-1">forordning (EF) nr. 1013/2006, del II kapitlene 1, 2 og 3, samt artiklene 35 og 38 om kravene til grensekryssende forsendelser av avfall, slik som krav til finansiell garanti, følgedokumenter og behandlingsbekreftelse.</article></article></li></ul></article><article class="legalP" id="kapittel-2-foreslåttparagraf-2-ledd-2">Overtredelsesgebyr kan også ilegges for forsøk på overtredelse av bestemmelsene som nevnt i første ledd bokstav a.–c. For ileggelse av overtredelsesgebyr gjelder bestemmelsene i kapittel 18B.</article></article> <article class="defaultP" margin-top="true">Nytt kapittel 18B skal lyde:</article><span class="futuretitle" id="kapittel-2-foreslåttittel-1">Kapittel 18B. Overtredelsesgebyr</span><article class="futureLegalArticle" data-name="§18B-1" id="kapittel-2-foreslåttparagraf-3"><span class="futureLegalArticleHeader"><span class="legalArticleValue">§ 18B-1</span>. <span class="legalArticleTitle">Overtredelser av forurensningsloven som kan sanksjoneres med overtredelsesgebyr</span></span><article class="legalP" id="kapittel-2-foreslåttparagraf-3-ledd-1">Miljødirektoratet og statsforvalteren kan ved overtredelse av følgende bestemmelser ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-3-ledd-1-punkt-1"><article class="legalP" id="kapittel-2-foreslåttparagraf-3-ledd-1-punkt-1-ledd-1">forurensningsloven § 32 første ledd første punktum om håndtering av næringsavfall.</article></article></li></ul></article></article><article class="futureLegalArticle" data-name="§18B-2" id="kapittel-2-foreslåttparagraf-4"><span class="futureLegalArticleHeader"><span class="legalArticleValue">§ 18B-2</span>. <span class="legalArticleTitle">Overtredelsesgebyr for foretak</span></span><article class="legalP" id="kapittel-2-foreslåttparagraf-4-ledd-1">Foretak kan ilegges overtredelsesgebyr dersom overtredelsen ble begått av noen som handlet på vegne av foretaket. Dette gjelder selv om ingen enkeltperson kan ilegges overtredelsesgebyr for overtredelsen.</article></article><article class="futureLegalArticle" data-name="§18B-3" id="kapittel-2-foreslåttparagraf-5"><span class="futureLegalArticleHeader"><span class="legalArticleValue">§ 18B-3</span>. <span class="legalArticleTitle">Ileggelse og utmåling av overtredelsesgebyr</span></span><article class="legalP" id="kapittel-2-foreslåttparagraf-5-ledd-1">Ved vurderingen av om overtredelsesgebyr skal ilegges og ved utmålingen av gebyret, skal det blant annet tas hensyn til<ul class="defaultList"><li data-li-identifier="a." data-name="a."><article class="listArticle" id="kapittel-2-foreslåttparagraf-5-ledd-1-punkt-1"><article class="legalP" id="kapittel-2-foreslåttparagraf-5-ledd-1-punkt-1-ledd-1">lovbruddets grovhet, herunder om lovbruddet har medført risiko for helse eller miljø</article></article></li><li data-li-identifier="b." data-name="b."><article class="listArticle" id="kapittel-2-foreslåttparagraf-5-ledd-1-punkt-2"><article class="legalP" id="kapittel-2-foreslåttparagraf-5-ledd-1-punkt-2-ledd-1">om den ansvarlige tidligere har begått liknende lovbrudd</article></article></li><li data-li-identifier="c." data-name="c."><article class="listArticle" id="kapittel-2-foreslåttparagraf-5-ledd-1-punkt-3"><article class="legalP" id="kapittel-2-foreslåttparagraf-5-ledd-1-punkt-3-ledd-1">momentene som nevnt i forvaltningsloven § 44 tredje ledd for fysiske personer og § 46 andre ledd for foretak.</article></article></li></ul></article><article class="legalP" id="kapittel-2-foreslåttparagraf-5-ledd-2">Overtredelsesgebyr for foretak skal ikke overstige 15 ganger folketrygdens grunnbeløp. Overtredelsesgebyr for fysiske personer skal ikke overstige 2 ganger folketrygdens grunnbeløp. Grunnbeløpet på overtredelsestidspunktet legges til grunn ved beregningen av overtredelsesgebyrets størrelse.</article></article></section><section class="section" data-name="kapIII" id="kapittel-3" data-lovdata-URL="LTI/forskrift/2023-06-13-1000/KAPITTEL_3"><h2 data-text-align="center">III</h2><article class="defaultP">I forskrift 1. juni 2004 nr. 922 om begrensning i bruk av helse- og miljøfarlige kjemikalier og andre produkter (produktforskriften) foreslås følgende endringer:</article> <article class="defaultP" margin-top="true">Ny § 2-34 skal lyde:</article><article class="futureLegalArticle" data-name="§2-34" id="kapittel-3-foreslåttparagraf-1"><span class="futureLegalArticleHeader"><span class="legalArticleValue">§ 2-34</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-1-ledd-1">Miljødirektoratet kan ved overtredelse av bestemmelser i dette kapitlet ilegge den ansvarlige for overtredelsen et overtredelsesgebyr.</article><article class="legalP" id="kapittel-3-foreslåttparagraf-1-ledd-2">Første ledd gjelder ikke for overtredelser av § 2-4, § 2-14, § 2-18a og § 2-32.</article><article class="legalP" id="kapittel-3-foreslåttparagraf-1-ledd-3">For ileggelse av overtredelsesgebyr gjelder bestemmelsene i kapittel 6b.</article></article> <article class="defaultP" margin-top="true">Ny § 2a-17 skal lyde:</article><article class="futureLegalArticle" data-name="§2a-17" id="kapittel-3-foreslåttparagraf-2"><span class="futureLegalArticleHeader"><span class="legalArticleValue">§ 2a-17</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-2-ledd-1">Miljødirektoratet kan ved overtredelse av bestemmelser i dette kapitlet ilegge den ansvarlige for overtredelsen et overtredelsesgebyr. For ileggelse av overtredelsesgebyr gjelder bestemmelsene i kapittel 6b.</article></article> <article class="defaultP" margin-top="true">Ny § 4-3 skal lyde:</article><article class="futureLegalArticle" data-name="§4-3" id="kapittel-3-foreslåttparagraf-3"><span class="futureLegalArticleHeader"><span class="legalArticleValue">§ 4-3</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-3-ledd-1">Miljødirektoratet kan ved overtredelse av følgende bestemmelser i regelverket som er gjennomført i § 4-1 ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-3-ledd-1-punkt-1"><article class="legalP" id="kapittel-3-foreslåttparagraf-3-ledd-1-punkt-1-ledd-1">forordning (EF) 2019/1021 om persistente organiske forurensninger (POPs), artikkel 3 nr. 1 og nr. 2 om forbud mot og restriksjoner for produksjon, omsetning og bruk av nærmere angitte stoffer.</article></article></li></ul></article><article class="legalP" id="kapittel-3-foreslåttparagraf-3-ledd-2">For ileggelse av overtredelsesgebyr gjelder bestemmelsene i kapittel 6b.</article></article> <article class="defaultP" margin-top="true">Ny § 5-2 skal lyde:</article><article class="futureLegalArticle" data-name="§5-2" id="kapittel-3-foreslåttparagraf-4"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-4-ledd-1">Miljødirektoratet kan ved overtredelse av § 5-1 om restriksjoner for omsetning og import av giftige kjemikalier til privat bruk ilegge den ansvarlige for overtredelsen et overtredelsesgebyr. For ileggelse av overtredelsesgebyr gjelder bestemmelsene i kapittel 6b.</article></article> <article class="defaultP" margin-top="true">Ny § 6a-6 skal lyde:</article><article class="futureLegalArticle" data-name="§6a-6" id="kapittel-3-foreslåttparagraf-5"><span class="futureLegalArticleHeader"><span class="legalArticleValue">§ 6a-6</span>. <span class="legalArticleTitle">Overtredelsesgebyr</span></span><article class="legalP" id="kapittel-3-foreslåttparagraf-5-ledd-1">Miljødirektoratet kan ved overtredelse av følgende bestemmelser i regelverket som er gjennomført i § 6a-1 ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-5-ledd-1-punkt-1"><article class="legalP" id="kapittel-3-foreslåttparagraf-5-ledd-1-punkt-1-ledd-1">forordning (EU) nr. 517/2014 om fluorholdige klimagasser, artikkel 3 om forebygging av utslipp av fluorholdige klimagasser,</article></article></li><li data-li-identifier="b." data-name="b."><article class="listArticle" id="kapittel-3-foreslåttparagraf-5-ledd-1-punkt-2"><article class="legalP" id="kapittel-3-foreslåttparagraf-5-ledd-1-punkt-2-ledd-1">forordning (EU) nr. 517/2014 om fluorholdige klimagasser, artikkel 11 nr. 4 om ulovlig kjøp og salg av fluorholdige klimagasser,</article></article></li><li data-li-identifier="c." data-name="c."><article class="listArticle" id="kapittel-3-foreslåttparagraf-5-ledd-1-punkt-3"><article class="legalP" id="kapittel-3-foreslåttparagraf-5-ledd-1-punkt-3-ledd-1">forordning (EU) nr. 517/2014 om fluorholdige klimagasser, artikkel 11 nr. 5 om salg av ikke-hermetisk lukket utstyr med fluorholdige klimagasser uten å kontrollere at installasjon gjøres av sertifisert virksomhet.</article></article></li></ul></article><article class="legalP" id="kapittel-3-foreslåttparagraf-5-ledd-2">For ileggelse av overtredelsesgebyr gjelder bestemmelsene i kapittel 6b.</article></article> <article class="defaultP" margin-top="true">Nytt kapittel 6b skal lyde:</article><span class="futuretitle" id="kapittel-3-foreslåttittel-1">Kapittel 6b. Overtredelsesgebyr</span><article class="futureLegalArticle" data-name="§6b-1" id="kapittel-3-foreslåttparagraf-6"><span class="futureLegalArticleHeader"><span class="legalArticleValue">§ 6b-1</span>. <span class="legalArticleTitle">Overtredelsesgebyr for foretak</span></span><article class="legalP" id="kapittel-3-foreslåttparagraf-6-ledd-1">Foretak kan ilegges overtredelsesgebyr dersom overtredelsen ble begått av noen som handlet på vegne av foretaket. Dette gjelder selv om ingen enkeltperson kan ilegges overtredelsesgebyr for overtredelsen.</article></article><article class="futureLegalArticle" data-name="§6b-2" id="kapittel-3-foreslåttparagraf-7"><span class="futureLegalArticleHeader"><span class="legalArticleValue">§ 6b-2</span>. <span class="legalArticleTitle">Ileggelse og utmåling av overtredelsesgebyr</span></span><article class="legalP" id="kapittel-3-foreslåttparagraf-7-ledd-1">Ved vurderingen av om overtredelsesgebyr skal ilegges og ved utmålingen av gebyret, skal det blant annet tas hensyn til<ul class="defaultList"><li data-li-identifier="a." data-name="a."><article class="listArticle" id="kapittel-3-foreslåttparagraf-7-ledd-1-punkt-1"><article class="legalP" id="kapittel-3-foreslåttparagraf-7-ledd-1-punkt-1-ledd-1">lovbruddets grovhet, herunder om lovbruddet har medført risiko for helse eller miljø</article></article></li><li data-li-identifier="b." data-name="b."><article class="listArticle" id="kapittel-3-foreslåttparagraf-7-ledd-1-punkt-2"><article class="legalP" id="kapittel-3-foreslåttparagraf-7-ledd-1-punkt-2-ledd-1">om den ansvarlige tidligere har begått liknende lovbrudd</article></article></li><li data-li-identifier="c." data-name="c."><article class="listArticle" id="kapittel-3-foreslåttparagraf-7-ledd-1-punkt-3"><article class="legalP" id="kapittel-3-foreslåttparagraf-7-ledd-1-punkt-3-ledd-1">momentene som nevnt i forvaltningsloven § 44 tredje ledd for fysiske personer og § 46 andre ledd for foretak.</article></article></li></ul></article><article class="legalP" id="kapittel-3-foreslåttparagraf-7-ledd-2">Overtredelsesgebyr for foretak skal ikke overstige 15 ganger folketrygdens grunnbeløp. Overtredelsesgebyr for fysiske personer skal ikke overstige 2 ganger folketrygdens grunnbeløp. Grunnbeløpet på overtredelsestidspunktet legges til grunn ved beregningen av overtredelsesgebyrets størrelse.</article></article></section><section class="section" data-name="kapIV" id="kapittel-4" data-lovdata-URL="LTI/forskrift/2023-06-13-1000/KAPITTEL_4"><h2 data-text-align="center">IV</h2><article class="legalP" id="kapittel-4-ledd-1">Forskriften trer i kraft straks. Statsforvalterens myndighet etter forskrift 1. juni 2004 nr. 931 om begrensning av forurensning § 18-12 og § 41A-1 og forskrift 1. juni 2004 nr. 930 om gjenvinning og behandling av avfall § 18B-1 gjelder fra 1. januar 2025.</article></section></main></body></html>