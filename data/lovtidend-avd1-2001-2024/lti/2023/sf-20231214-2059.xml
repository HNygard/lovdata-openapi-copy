<!DOCTYPE html><html lang="nb"><head><title>Forskrift om endring i forskrift om grossistvirksomhet med legemidler og forskrift om legemidler til mennesker mv.</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-14-2059</dd><dt class="dokid">DokumentID</dt><dd class="dokid">LTI/forskrift/2023-12-14-2059</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="subunit">Etat</dt><dd class="subunit"><ul><li>Spesialisthelsetjenesteavdelingen</li></ul></dd><dt class="dateInForce">I kraft fra</dt><dd class="dateInForce">2023-12-15, 2024-01-01, 2024-08-15</dd><dt class="changesToDocuments">Endrer</dt><dd class="changesToDocuments"><ul><li>forskrift/1993-12-21-1219</li><li>forskrift/2009-12-18-1839</li></ul></dd><dt class="basedOn">Hjemmel</dt><dd class="basedOn"><ul><li>lov/1992-12-04-132/§6</li><li>lov/1992-12-04-132/§14</li><li>lov/1992-12-04-132/§15</li><li>lov/1992-12-04-132/§28</li><li>lov/2000-06-23-56/§2-2</li><li>forskrift/1995-06-08-521</li></ul></dd><dt class="dateOfPublication">Kunngjort</dt><dd class="dateOfPublication">2023-12-15 16:00</dd><dt class="journalNumber">Journalnummer</dt><dd class="journalNumber">2023-1396</dd><dt class="titleShort">Korttittel</dt><dd class="titleShort">Endr. i legemiddelforskriften mfl.</dd><dt class="title">Tittel</dt><dd class="title">Forskrift om endring i forskrift om grossistvirksomhet med legemidler og forskrift om legemidler til mennesker mv.</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 14. desember 2023 med hjemmel i lov 4. desember 1992 nr. 132 om legemidler m.v. (legemiddelloven) § 6, § 14, § 15 og § 28 og lov 23. juni 2000 nr. 56 om helsemessig og sosial beredskap (helseberedskapsloven) § 2-2, jf. delegeringsvedtak 8. juni 1995 nr. 521.</dd><dt class="refid">RefID</dt><dd class="refid">forskrift/2023-12-14-2059</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om grossistvirksomhet med legemidler og forskrift om legemidler til mennesker mv.<ul class="tocSubUl"><li>I<ul class="tocSubUl"><li>§ 5a.</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-14-2059" id="dokument"><h1>Forskrift om endring i forskrift om grossistvirksomhet med legemidler og forskrift om legemidler til mennesker mv.</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-14-2059/KAPITTEL_1"><h2 data-text-align="center">I</h2><article class="defaultP">I forskrift 21. desember 1993 nr. 1219 om grossistvirksomhet med legemidler gjøres følgende endringer:</article> <article class="defaultP" margin-top="true">§ 5 skal lyde:</article><article class="legalP" id="kapittel-1-ledd-1">Legemiddelgrossister som distribuerer legemidler til apotek, plikter å beredskapssikre et ekstra lager av legemidler i Norge. Legemidlene omfattet av beredskapsplikten fremgår av vedlegg til denne forskriften.</article><article class="legalP" id="kapittel-1-ledd-2">Statens legemiddelverk kan gi dispensasjon fra krav som følger av denne bestemmelsen.</article><article class="legalP" id="kapittel-1-ledd-3">Statens Legemiddelverk fører tilsyn med legemiddelgrossisters oppfyllelse av bestemmelsen.</article> <article class="defaultP" margin-top="true">Ny § 5a skal lyde:</article><article class="futureLegalArticle" data-name="§5a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 5a</span>.</span><article class="legalP" id="kapittel-1-foreslåttparagraf-1-ledd-1">Legemiddelgrossist omfattet av beredskapsplikten skal rapportere til Helsedirektoratet. Helsedirektoratet fastsetter nærmere retningslinjer for rapportering.</article><article class="legalP" id="kapittel-1-foreslåttparagraf-1-ledd-2">Beredskapslageret beregnes av legemiddelgrossistens totale lagerbeholdning av legemidler i vedlegg til denne forskriften med fratrekk for salgslager beregnet til 20 dagers ordinær omsetning.</article><article class="legalP" id="kapittel-1-foreslåttparagraf-1-ledd-3">Legemiddelgrossist som distribuerer legemidler til apotek i Norge, skal kompenseres for beredskapsplikt etter § 5 basert på faktisk lagerbeholdning.</article><article class="legalP" id="kapittel-1-foreslåttparagraf-1-ledd-4">Det gis kompensasjon for kapitalkostnad beregnet av maksimal AIP av beredskapslageret minus 10 prosent etter sats fastsatt av Helse- og omsorgsdepartementet. Sats for kompensasjon for kapitalkostnad er NIBOR + 2&#xa0;% per siste dag i inneværende måned.</article><article class="legalP" id="kapittel-1-foreslåttparagraf-1-ledd-5">Det gis kompensasjon for håndtering og lagring etter sats fastsatt av Helse- og omsorgsdepartementet. Sats for håndtering og lagring er 4 kroner per pakning.</article><article class="legalP" id="kapittel-1-foreslåttparagraf-1-ledd-6">Det gis økt sats pr. pakning av kjølevarer, A-preparater og B-preparater. Økt sats er 8 kroner per pakning.</article><article class="legalP" id="kapittel-1-foreslåttparagraf-1-ledd-7">Det gis kompensasjon for nødvendige kostnader til ukurans på inntil 10&#xa0;%.</article><article class="legalP" id="kapittel-1-foreslåttparagraf-1-ledd-8">Kompensasjon utbetales månedlig basert på rapportert lagerbeholdning fra legemiddelgrossist.</article><article class="legalP" id="kapittel-1-foreslåttparagraf-1-ledd-9">Helsedirektoratet forvalter kompensasjonsordningen.</article></article> <article class="defaultP" margin-top="true">Vedlegget skal lyde:</article><span class="futuretitle" id="kapittel-1-foreslåttittel-1">Vedlegg: Liste over legemidler omfattet av beredskapsplikt jf. § 5</span><article class="defaultP"><table><thead><tr><th data-text-align="left" data-vertical-align="top"><i>ATC</i></th><th data-text-align="left" data-vertical-align="top"><i>Virkestoff</i></th><th data-text-align="left" data-vertical-align="top"><i>Formulering</i></th><th data-text-align="left" data-vertical-align="top"><i>Antall måneder beredskap</i></th></tr></thead><tbody><tr><td data-text-align="left" data-vertical-align="top">A10A</td><td data-text-align="left" data-vertical-align="top">Insulin og analoger</td><td data-text-align="left" data-vertical-align="top">Parenterale</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">B01AA03</td><td data-text-align="left" data-vertical-align="top">Warfarin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">B01AB04</td><td data-text-align="left" data-vertical-align="top">Dalteparin</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">B01AB05</td><td data-text-align="left" data-vertical-align="top">Enoksaparin</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">B01AC06</td><td data-text-align="left" data-vertical-align="top">Acetylsalisylsyre</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">B01AF02</td><td data-text-align="left" data-vertical-align="top">Apiksaban</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C01CA24</td><td data-text-align="left" data-vertical-align="top">Adrenalin</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C03CA01</td><td data-text-align="left" data-vertical-align="top">Furosemid</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C07AB02</td><td data-text-align="left" data-vertical-align="top">Metoprolol</td><td data-text-align="left" data-vertical-align="top">Oral, depot</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C08DA01</td><td data-text-align="left" data-vertical-align="top">Verapamil</td><td data-text-align="left" data-vertical-align="top">Oral, depot</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C09AA05</td><td data-text-align="left" data-vertical-align="top">Ramipril</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">C09CA06</td><td data-text-align="left" data-vertical-align="top">Kandesartan</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">H02AA02</td><td data-text-align="left" data-vertical-align="top">Fludrokortison</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">H02AB06</td><td data-text-align="left" data-vertical-align="top">Prednisolon</td><td data-text-align="left" data-vertical-align="top">Oral</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">H02AB10</td><td data-text-align="left" data-vertical-align="top">Kortison</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">H03AA01</td><td data-text-align="left" data-vertical-align="top">Levotyroksin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">H04AA01</td><td data-text-align="left" data-vertical-align="top">Glukagon</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01CA04</td><td data-text-align="left" data-vertical-align="top">Amoksicillin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01CA08</td><td data-text-align="left" data-vertical-align="top">Pivmecillinam</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01CE01</td><td data-text-align="left" data-vertical-align="top">Benzylpenicillin</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01CE02</td><td data-text-align="left" data-vertical-align="top">Fenoksymetylpenicillin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01DC02</td><td data-text-align="left" data-vertical-align="top">Cefuroksim</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01DD01</td><td data-text-align="left" data-vertical-align="top">Cefotaksim</td><td data-text-align="left" data-vertical-align="top">Parenteral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01FA01</td><td data-text-align="left" data-vertical-align="top">Erytromycin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J01MA02</td><td data-text-align="left" data-vertical-align="top">Ciprofloksacin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">J04A</td><td data-text-align="left" data-vertical-align="top">Legemidler mot tuberkulose</td><td data-text-align="left" data-vertical-align="top">Perorale</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">L04AX01</td><td data-text-align="left" data-vertical-align="top">Azatioprin</td><td data-text-align="left" data-vertical-align="top">Oral</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">N02AA05</td><td data-text-align="left" data-vertical-align="top">Oksykodon</td><td data-text-align="left" data-vertical-align="top">Oral</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">N02BE01</td><td data-text-align="left" data-vertical-align="top">Paracetamol</td><td data-text-align="left" data-vertical-align="top">Oral og rektal</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">N03AF01</td><td data-text-align="left" data-vertical-align="top">Karbamazepin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">N03AG01</td><td data-text-align="left" data-vertical-align="top">Valproinsyre</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">N03AX09</td><td data-text-align="left" data-vertical-align="top">Lamotrigin</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">N04BA02</td><td data-text-align="left" data-vertical-align="top">Levodopa og dekarboksylasehemmer</td><td data-text-align="left" data-vertical-align="top">Oral</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">N05AD01</td><td data-text-align="left" data-vertical-align="top">Haloperidol</td><td data-text-align="left" data-vertical-align="top">Oral</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">N05AH03</td><td data-text-align="left" data-vertical-align="top">Olanzapin</td><td data-text-align="left" data-vertical-align="top">Oral</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">N05BA01</td><td data-text-align="left" data-vertical-align="top">Diazepam</td><td data-text-align="left" data-vertical-align="top">Rektal</td><td data-text-align="center" data-vertical-align="top">6</td></tr><tr><td data-text-align="left" data-vertical-align="top">N05CD08</td><td data-text-align="left" data-vertical-align="top">Midazolam</td><td data-text-align="left" data-vertical-align="top">Bukkal</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">R03AC02</td><td data-text-align="left" data-vertical-align="top">Salbutamol</td><td data-text-align="left" data-vertical-align="top">Inhalasjon</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">R03BA02</td><td data-text-align="left" data-vertical-align="top">Budesonid</td><td data-text-align="left" data-vertical-align="top">Inhalasjon</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">R03BA05</td><td data-text-align="left" data-vertical-align="top">Flutikason</td><td data-text-align="left" data-vertical-align="top">Inhalasjon</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">R03BB01</td><td data-text-align="left" data-vertical-align="top">Ipratropiumbromid</td><td data-text-align="left" data-vertical-align="top">Inhalasjon</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top">S01</td><td data-text-align="left" data-vertical-align="top">Glaukommidler</td><td data-text-align="left" data-vertical-align="top">Øyedråper</td><td data-text-align="center" data-vertical-align="top">3</td></tr></tbody></table></article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-14-2059/KAPITTEL_2"><h2 data-text-align="center">II</h2><article class="defaultP">I forskrift 18. desember 2009 nr. 1839 om legemidler til mennesker (legemiddelforskriften) gjøres følgende endring:</article> <article class="defaultP" margin-top="true">§ 12-2 annet ledd skal lyde:</article><article class="legalP" id="kapittel-2-ledd-1">Ved fastsetting av prisen tas hensyn til prisen på legemidlet i andre EØS-land. Det kan også tas hensyn til prisen for legemiddel på det norske markedet med tilsvarende effekt eller lignende virkestoff. I særlige tilfeller kan det videre tas hensyn til opplysninger om produksjonskostnadene for legemidlet.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-12-14-2059/KAPITTEL_3"><h2 data-text-align="center">III</h2><article class="centeredP" data-text-align="center"><i>Overgangsbestemmelser og ikrafttredelse</i></article><article class="legalP" id="kapittel-3-ledd-1">Endring i forskrift 21. desember 1993 nr. 1219 om grossistvirksomhet med legemidler § 5 og vedlegg til § 5 trer i kraft 15. desember 2023.</article><article class="legalP" id="kapittel-3-ledd-2">I forskrift 21. desember 1993 nr. 1219 om grossistvirksomhet med legemidler § 5 blir «Statens legemiddelverk» endret til «Direktoratet for medisinske produkter» fra 1. januar 2024.</article><article class="legalP" id="kapittel-3-ledd-3">Kompensasjon for oppfyllelse av § 5 skal gis i tråd med avtale om beredskapslagring av legemidler for primærhelsetjenesten inngått av Helsedirektoratet frem til 14. august 2024.</article><article class="legalP" id="kapittel-3-ledd-4">Endringer i forskrift 21. desember 1993 nr. 1219 om grossistvirksomhet med legemidler § 5a og forskrift 18. desember 2009 nr. 1839 om legemidler til mennesker § 12-2 del II trer i kraft 15. august 2024.</article></section></main></body></html>