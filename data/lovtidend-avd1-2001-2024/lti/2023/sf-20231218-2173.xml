<!DOCTYPE html><html lang="nb"><head><title>Forskrift om endring i diverse forskrifter hjemlet i skipssikkerhetsloven</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-18-2173</dd><dt class="dokid">DokumentID</dt><dd class="dokid">LTI/forskrift/2023-12-18-2173</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Sjøfartsdirektoratet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/1987-06-15-507</li><li>forskrift/2014-07-01-955</li><li>forskrift/2014-07-01-1019</li><li>forskrift/2014-07-01-1072</li><li>forskrift/2019-06-07-710</li></ul></dd><dt class="basedOn">Hjemmel</dt><dd class="basedOn"><ul><li>lov/2007-02-16-9/§2</li><li>lov/2007-02-16-9/§6</li><li>lov/2007-02-16-9/§7</li><li>lov/2007-02-16-9/§9</li><li>lov/2007-02-16-9/§11</li><li>lov/2007-02-16-9/§12</li><li>lov/2007-02-16-9/§14</li><li>lov/2007-02-16-9/§19</li><li>lov/2007-02-16-9/§20</li><li>lov/2007-02-16-9/§21</li><li>lov/2007-02-16-9/§22</li><li>lov/2007-02-16-9/§29</li><li>lov/2007-02-16-9/§30</li><li>forskrift/2007-02-16-171</li><li>forskrift/2007-05-31-590</li><li>forskrift/2013-08-19-1002</li></ul></dd><dt class="dateOfPublication">Kunngjort</dt><dd class="dateOfPublication">2023-12-21 14:00</dd><dt class="journalNumber">Journalnummer</dt><dd class="journalNumber">2023-1438</dd><dt class="title">Tittel</dt><dd class="title">Forskrift om endring i diverse forskrifter hjemlet i skipssikkerhetsloven</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Sjøfartsdirektoratet 18. desember 2023 med hjemmel i lov 16. februar 2007 nr. 9 om skipssikkerhet (skipssikkerhetsloven) § 2, § 6, § 7, § 9, § 11, § 12, § 14, § 19, § 20, § 21, § 22, § 29 og § 30, jf. delegeringsvedtak 16. februar 2007 nr. 171, delegeringsvedtak 31. mai 2007 nr. 590 og delegeringsvedtak 19. august 2013 nr. 1002.</dd><dt class="refid">RefID</dt><dd class="refid">forskrift/2023-12-18-2173</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i diverse forskrifter hjemlet i skipssikkerhetsloven<ul class="tocSubUl"><li>I<ul class="tocSubUl"><li>§ 6. Redningsredskaper på lasteskip med bruttotonnasje under 500 og bemannede lektere</li><li>§ 7. Redningsredskaper på passasjerskip i innenriksfart</li></ul></li><li>II</li><li>III</li><li>IV<ul class="tocSubUl"><li>§ 3. Unntak for lasteskip med fartsområde 2 og mindre</li><li>§ 3a. Krav om SART og håndholdt VHF-radio på lasteskip</li></ul></li><li>V</li><li>VI</li><li>SOLAS 1974</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-18-2173" id="dokument"><h1>Forskrift om endring i diverse forskrifter hjemlet i skipssikkerhetsloven</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-18-2173/KAPITTEL_1"><h2 data-text-align="center">I</h2><article class="defaultP">Forskrift 1. juli 2014 nr. 1019 om redningsredskaper på skip blir endret som følger:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">Den internasjonale konvensjonen om sikkerhet for menneskeliv til sjøs, 1974 (SOLAS) konsolidert utgave 2020 kapittel III, som endret ved MSC.482(103) og MSC.496(105) gjelder som forskrift.</article> <article class="defaultP" margin-top="true">§ 5 første ledd bokstav f oppheves.</article> <article class="defaultP" margin-top="true">§ 5a bokstav f oppheves.</article> <article class="defaultP" margin-top="true">§ 6 skal lyde:</article><article class="futureLegalArticle" data-name="§6" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Redningsredskaper på lasteskip med bruttotonnasje under 500 og bemannede lektere</span></span><article class="legalP" id="kapittel-1-foreslåttparagraf-1-ledd-1">Lasteskip med største lengde 8 meter eller mer, men med bruttotonnasje under 500, og lektere skal i stedet for å oppfylle kravene til antall redningsredskaper i SOLAS kapittel III minst ha om bord følgende antall redningsredskaper: <table><thead><tr><th data-text-align="left" data-vertical-align="top"><i>Utstyr</i></th><th data-text-align="left" data-vertical-align="top"><i>Bruttotonnasje og lengdeparametre</i></th><th data-text-align="left" data-vertical-align="top"><i>Lasteskip i fartsområde 1 og 2</i></th><th data-text-align="left" data-vertical-align="top"><i>Lasteskip i fartsområde 3 til liten kystfart</i></th><th data-text-align="left" data-vertical-align="top"><i>Lasteskip i utenriksfart</i></th><th data-text-align="left" data-vertical-align="top"><i>Lektere</i></th></tr></thead><tbody><tr><td data-text-align="left" data-vertical-align="top">Redningsfarkoster</td><td data-text-align="left" data-vertical-align="top" /><td data-text-align="left" data-vertical-align="top">2 x plass til det totale antallet personer om bord, jf. § 8 femte ledd.</td><td colspan="2" data-text-align="left" data-vertical-align="top">2 x plass til det totale antallet personer om bord</td><td data-text-align="left" data-vertical-align="top">1 x plass til det totale antallet personer om bord jf. § 8</td></tr><tr><td data-text-align="left" data-vertical-align="top">Redningsdrakter</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1 x det totale antallet personer om bord</td></tr><tr><td data-text-align="left" data-vertical-align="top">Redningsvester</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,5 x det totale antallet personer om bord</td></tr><tr><td data-text-align="left" data-vertical-align="top">Redningsvester for barn</td><td data-text-align="left" data-vertical-align="top" /><td colspan="3" data-text-align="left" data-vertical-align="top">alle barn om bord (jf. § 12 andre ledd)</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Livbøyer</td><td data-text-align="left" data-vertical-align="top">skip &lt; 15 meter største lengde</td><td colspan="4" data-text-align="center" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">skip &lt; 300BT ≥ 15 meter største lengde</td><td colspan="4" data-text-align="center" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">300BT ≤ skip &lt; 500BT</td><td colspan="4" data-text-align="center" data-vertical-align="top">5</td></tr><tr><td data-text-align="left" data-vertical-align="top">MOB-båt</td><td data-text-align="left" data-vertical-align="top">300BT ≤ skip &lt; 500BT eller lengde (L) 30 meter eller over</td><td colspan="3" data-text-align="left" data-vertical-align="top">1</td><td data-text-align="left" data-vertical-align="top">Se § 9</td></tr><tr><td data-text-align="left" data-vertical-align="top">Linekastende apparat</td><td data-text-align="left" data-vertical-align="top">skip &lt; 15 meter største lengde</td><td data-text-align="left" data-vertical-align="top" /><td colspan="2" data-text-align="left" data-vertical-align="top">To prosjektiler med to liner</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">15 meter største lengde ≤ skip &lt; 100BT</td><td data-text-align="left" data-vertical-align="top" /><td colspan="2" data-text-align="left" data-vertical-align="top">Fire prosjektiler med fire liner, jf. SOLAS III/18</td><td data-text-align="left" data-vertical-align="top" /></tr><tr><td data-text-align="left" data-vertical-align="top" /><td data-text-align="left" data-vertical-align="top">100BT ≤ skip &lt; 500BT</td><td colspan="3" data-text-align="left" data-vertical-align="top">Fire prosjektiler med fire liner, jf. SOLAS III/18</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Fallskjermlys (nødraketter)</td><td data-text-align="left" data-vertical-align="top" /><td data-text-align="center" data-vertical-align="top">3</td><td colspan="2" data-text-align="center" data-vertical-align="top">6</td><td data-text-align="left" data-vertical-align="top" /></tr><tr><td data-text-align="left" data-vertical-align="top">Håndbluss</td><td data-text-align="left" data-vertical-align="top" /><td data-text-align="center" data-vertical-align="top">3</td><td colspan="2" data-text-align="center" data-vertical-align="top">6</td><td data-text-align="left" data-vertical-align="top" /></tr></tbody></table></article></article> <article class="defaultP" margin-top="true">§ 7 skal lyde:</article><article class="futureLegalArticle" data-name="§7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Redningsredskaper på passasjerskip i innenriksfart</span></span><article class="legalP" id="kapittel-1-foreslåttparagraf-2-ledd-1">Passasjerskip i innenriksfart skal i stedet for å oppfylle kravene til antall redningsredskaper i SOLAS kapittel III, minst ha om bord følgende antall redningsredskaper: <table><thead><tr><th data-text-align="left" data-vertical-align="top"><i>Utstyr</i></th><th data-text-align="left" data-vertical-align="top"><i>Meter</i></th><th colspan="2" data-text-align="left" data-vertical-align="top"><i>Passasjerskip i fartsområde 2 og mindre</i></th><th colspan="2" data-text-align="left" data-vertical-align="top"><i>Passasjerskip i fartsområde 3, 4 og liten kystfart</i></th></tr></thead><tbody><tr><td data-text-align="left" data-vertical-align="top">Antall personer om bord (N)</td><td data-text-align="left" data-vertical-align="top" /><td data-text-align="left" data-vertical-align="top">skip &lt; 250</td><td data-text-align="left" data-vertical-align="top">250 ≤ skip</td><td data-text-align="left" data-vertical-align="top">skip &lt; 250</td><td data-text-align="left" data-vertical-align="top">250 ≤ skip</td></tr><tr><td data-text-align="left" data-vertical-align="top">Redningsfarkoster</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,1 x N</td></tr><tr><td data-text-align="left" data-vertical-align="top">MOB-båt: skip med lengde (L)</td><td data-text-align="left" data-vertical-align="top">≥ 24</td><td colspan="4" data-text-align="left" data-vertical-align="top">1</td></tr><tr><td data-text-align="left" data-vertical-align="top">(MES) Marine evakueringssystem</td><td data-text-align="left" data-vertical-align="top" /><td colspan="4" data-text-align="left" data-vertical-align="top">Jf. § 10</td></tr><tr><td data-text-align="left" data-vertical-align="top">Redningsdrakter eller beskyttelsesdrakt</td><td data-text-align="left" data-vertical-align="top" /><td colspan="4" data-text-align="left" data-vertical-align="top">Jf. § 12</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest</td><td data-text-align="left" data-vertical-align="top" /><td colspan="4" data-text-align="left" data-vertical-align="top">1,05 N</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest for barn</td><td data-text-align="left" data-vertical-align="top" /><td colspan="4" data-text-align="left" data-vertical-align="top">0,1 x ombordværende passasjerer eller det større antallet redningsvester som kreves for det faktiske antallet barn jf. § 12 andre ledd</td></tr><tr><td data-text-align="left" data-vertical-align="top">Termisk redningsvest eller termisk drakt kombinert med redningsvest for spedbarn</td><td data-text-align="left" data-vertical-align="top" /><td colspan="4" data-text-align="left" data-vertical-align="top">0,025 x ombordværende passasjerer jf. § 12 andre ledd</td></tr><tr><td data-text-align="left" data-vertical-align="top">Livbøyer: skip med største lengde:</td><td data-text-align="left" data-vertical-align="top">≥ 15</td><td data-text-align="left" data-vertical-align="top">4</td><td data-text-align="left" data-vertical-align="top">8</td><td data-text-align="left" data-vertical-align="top">4</td><td data-text-align="left" data-vertical-align="top">8</td></tr><tr><td data-text-align="left" data-vertical-align="top" /><td data-text-align="left" data-vertical-align="top">&lt; 15</td><td colspan="4" data-text-align="left" data-vertical-align="top">2</td></tr><tr><td data-text-align="left" data-vertical-align="top">Linekastende apparat – gjelder for skip med fartsområde 4 og liten kystfart.</td><td data-text-align="left" data-vertical-align="top" /><td colspan="2" data-text-align="left" data-vertical-align="top">–</td><td colspan="2" data-text-align="left" data-vertical-align="top">Fire prosjektiler med fire liner, jf. SOLAS III/18</td></tr><tr><td data-text-align="left" data-vertical-align="top">Fallskjermlys (nødraketter)</td><td data-text-align="left" data-vertical-align="top" /><td colspan="2" data-text-align="left" data-vertical-align="top">3</td><td colspan="2" data-text-align="left" data-vertical-align="top">12</td></tr></tbody></table></article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-18-2173/KAPITTEL_2"><h2 data-text-align="center">II</h2><article class="defaultP">Forskrift 15. juni 1987 nr. 507 om sikkerhetstiltak m.m. på passasjer-, lasteskip og lektere blir endret som følger:</article> <article class="defaultP" margin-top="true">Tittel på forskriften skal lyde:</article><article class="defaultP"><i>Forskrift 15. juni 1987 nr. 507 om sikkerhetstiltak m.m. på passasjerskip, lasteskip og lektere</i></article> <article class="defaultP" margin-top="true">§ 14b nytt femte ledd skal lyde:</article><article class="numberedLegalP" data-numerator="5" id="kapittel-2-nummer-1">(5) For passasjerskip som er bygget 1. januar 2024 eller senere og omfattes av SOLAS regel II-1/ 8-1.3, skal skadekontrollopplysningene inkludere en referanse til aktivering av skadestabilitetsstøtte fra en eventuell stabilitetskalkulator om bord og til landbasert støtte, hvis dette tilbys.</article> <article class="defaultP" margin-top="true">§ 14e første ledd skal lyde:</article><article class="numberedLegalP" data-numerator="1" id="kapittel-2-nummer-2">(1) Alle vanntette dører skal holdes lukket under fart, unntatt under forhold som fastsatt i tredje ledd. Vanntette dører med en bredde på mer enn 1,2 m i maskinrom, som er tillatt etter byggeforskriften § 3, jf. SOLAS regel II-1/13 nr. 9, kan bare åpnes under de omstendighetene som er angitt i nevnte ledd. En dør som åpnes i samsvar med leddet her, skal være klar til å lukkes øyeblikkelig. Enhver dør som åpnes i samsvar med dette nummeret, skal kunne lukkes øyeblikkelig.</article> <article class="defaultP" margin-top="true">§ 14e andre ledd skal lyde:</article><article class="numberedLegalP" data-numerator="2" id="kapittel-2-nummer-3">(2) Vanntette dører under skottdekket på passasjerskip og fribordsdekket på lasteskip som har en største fri bredde på mer enn 1,2 m, skal holdes lukket under fart, unntatt i begrensede perioder når Sjøfartsdirektoratet vurderer det som absolutt nødvendig.</article> <article class="defaultP" margin-top="true">§ 14e fjerde ledd skal lyde:</article><article class="numberedLegalP" data-numerator="4" id="kapittel-2-nummer-4">(4) Flyttbare plater i skott skal alltid være påsatt før skipet går fra havn, og skal ikke fjernes under fart, unntatt i alvorlige nødstilfeller etter skipsførerens skjønn. Når slike plater byttes ut, skal det tas nødvendige forholdsregler for å sikre at skjøtene er vanntette. Maskinelt betjente vanntette skyvedører som er tillatt etter byggeforskriften § 3, jf. SOLAS regel II-1/13 nr. 9, skal lukkes før skipet går fra havn, og lukking av dem før skipets avreise fra havn skal innføres i skipsdagboken.</article> <article class="defaultP" margin-top="true">§ 14e nåværende sjette ledd blir femte ledd og skal lyde:</article><article class="numberedLegalP" data-numerator="5" id="kapittel-2-nummer-5">(5) Vanntette dører som er montert i vanntette skott som skiller lasterom i mellomdekk i samsvar med regel 13.8.1, skal lukkes før reisen begynner, og holdes lukket under fart. Tidspunktet for åpning og lukking av slike dører skal innføres i skipsdagboken.</article> <article class="defaultP" margin-top="true">§ 14e nåværende sjuende ledd blir sjette ledd og skal lyde:</article><article class="numberedLegalP" data-numerator="6" id="kapittel-2-nummer-6">(6) For skip som er underlagt SOLAS II-1 regel 1.1.1.1 og bygget før 1. januar 2024, skal landgangs-, laste- og drivstoffporter som er montert under skottdekket på passasjerskip og fribordsdekket på lasteskip, lukkes vanntett og sikres forsvarlig før reisen begynner, og holdes lukket under fart.</article> <article class="defaultP" margin-top="true">§ 14e sjuende ledd skal lyde:</article><article class="numberedLegalP" data-numerator="7" id="kapittel-2-nummer-7">(7) For skip bygget 1. januar 2024 eller senere skal landgangs-, laste- og drivstoffporter som er montert under skottdekket på passasjerskip og fribordsdekket på lasteskip, lukkes vanntett og sikres forsvarlig før reisen begynner, og holdes lukket under fart. Skipsføreren kan imidlertid tillate at en vanntett luke åpnes under fart i en begrenset tidsperiode, tilstrekkelig for passasje eller atkomst. Deretter skal den lukkes.</article> <article class="defaultP" margin-top="true">§ 14e åttende ledd skal lyde:</article><article class="numberedLegalP" data-numerator="8" id="kapittel-2-nummer-8">(8) Følgende dører som er plassert over skottdekket på passasjerskip og fribordsdekket på lasteskip, skal lukkes og låses før reisen begynner, og holdes lukket og låst til skipet er ved neste kaiplass:<ul class="defaultList"><li data-li-identifier="1." data-name="1."><article class="listArticle" id="kapittel-2-nummer-8-punkt-1"><article class="legalP" id="kapittel-2-nummer-8-punkt-1-ledd-1">lastedører i siden eller i ytterkledningen til lukkede overbygninger</article></article></li><li data-li-identifier="2." data-name="2."><article class="listArticle" id="kapittel-2-nummer-8-punkt-2"><article class="legalP" id="kapittel-2-nummer-8-punkt-2-ledd-1">baugporter montert på steder som angitt i nr. 8.1</article></article></li><li data-li-identifier="3." data-name="3."><article class="listArticle" id="kapittel-2-nummer-8-punkt-3"><article class="legalP" id="kapittel-2-nummer-8-punkt-3-ledd-1">lastedører i kollisjonsskottet</article></article></li><li data-li-identifier="4." data-name="4."><article class="listArticle" id="kapittel-2-nummer-8-punkt-4"><article class="legalP" id="kapittel-2-nummer-8-punkt-4-ledd-1">ramper som danner et annet lukkesystem enn de som er definert i nr. 8.1. til og med nr. 8.3.</article></article></li></ul></article> <article class="defaultP" margin-top="true">§ 14e fjortende ledd skal lyde:</article><article class="numberedLegalP" data-numerator="14" id="kapittel-2-nummer-9">(14) Når lysventilene nevnt i byggeforskriften § 3, jf. SOLAS regel II-1/15 nr. 3.2, i et mellomdekk har nederste kant under en linje trukket parallelt med skottdekket i borde på passasjerskip og fribordsdekket i borde på lasteskip og har sitt laveste punkt 1,4 m pluss 2,5&#xa0;% av skipets bredde over vannet når skipet går fra havn, skal alle lysventiler i dette mellomdekket være vanntett lukket og låst før skipet forlater havn, og de skal ikke åpnes før skipet kommer til neste havn. Ved anvendelse av denne bestemmelsen kan det tas hensyn til at skipet er i ferskvann der dette er aktuelt.<ul class="defaultList"><li data-li-identifier="1." data-name="1."><article class="listArticle" id="kapittel-2-nummer-9-punkt-1"><article class="legalP" id="kapittel-2-nummer-9-punkt-1-ledd-1">Tidspunktet for åpning av slike lysventiler i havn og for lukking og låsing av dem før skipet går fra havn skal innføres i skipsdagboken som foreskrevet av Sjøfartsdirektoratet.</article></article></li><li data-li-identifier="2." data-name="2."><article class="listArticle" id="kapittel-2-nummer-9-punkt-2"><article class="legalP" id="kapittel-2-nummer-9-punkt-2-ledd-1">For ethvert skip som har én eller flere lysventiler som er slik plassert at kravene i nr. 14 får anvendelse når skipet ligger ved største oppdelingsdypgående, kan Sjøfartsdirektoratet angi grensen for middeldypgående der disse lysventilene vil ha nederste kant over en linje trukket parallelt med skottdekket i borde på passasjerskip og fribordsdekket i borde på lasteskip og sitt laveste punkt 1,4 m pluss 2,5&#xa0;% av skipets bredde over vannlinjen som tilsvarer grensen for middeldypgående, og det vil derfor være tillatt å begynne reisen uten at de er lukket og låst, og å åpne dem under fart under skipsførerens ansvar. I tropiske soner som definert i den internasjonale konvensjonen om lastelinjer, 1966, kan denne grenseverdien for dypgående økes med 0,3 m.</article></article></li></ul></article> <article class="defaultP" margin-top="true">Syttende ledd oppheves.</article></section><section class="section" data-name="kapIII" id="kapittel-3" data-lovdata-URL="LTI/forskrift/2023-12-18-2173/KAPITTEL_3"><h2 data-text-align="center">III</h2><article class="defaultP">Forskrift 1. juli 2014 nr. 1072 om bygging av skip blir endret som følger:</article> <article class="defaultP" margin-top="true">§ 2 andre ledd bokstav e skal lyde:<ul class="defaultList"><li data-li-identifier="e." data-name="e."><article class="listArticle" id="kapittel-3-punkt-1"><article class="legalP" id="kapittel-3-punkt-1-ledd-1">«Lastelinjekonvensjonen»: Den internasjonale konvensjonen om lastelinjer av 1966 endret ved 1988-protokollen, konsolidert utgave 2021 som endret ved MSC.491(104).</article></article></li></ul></article> <article class="defaultP" margin-top="true">§ 3 første ledd skal lyde:</article><article class="numberedLegalP" data-numerator="1" id="kapittel-3-nummer-1">(1) SOLAS konsolidert utgave 2020 kapittel II-1, som endret ved MSC.474(102), MSC.482(103) og MSC.496(105) gjelder som forskrift for<ul class="defaultList"><li data-li-identifier="a." data-name="a."><article class="listArticle" id="kapittel-3-nummer-1-punkt-1"><article class="legalP" id="kapittel-3-nummer-1-punkt-1-ledd-1">lasteskip i utenriksfart med bruttotonnasje 500 eller mer</article></article></li><li data-li-identifier="b." data-name="b."><article class="listArticle" id="kapittel-3-nummer-1-punkt-2"><article class="legalP" id="kapittel-3-nummer-1-punkt-2-ledd-1">passasjerskip i utenriksfart.</article></article></li></ul></article></section><section class="section" data-name="kapIV" id="kapittel-4" data-lovdata-URL="LTI/forskrift/2023-12-18-2173/KAPITTEL_4"><h2 data-text-align="center">IV</h2><article class="defaultP">Forskrift 1. juli 2014 nr. 955 om radiokommunikasjonsutstyr for norske skip og flyttbare innretninger blir endret som følger:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-4-ledd-1">Den internasjonale konvensjonen om sikkerhet for menneskeliv til sjøs, 1974 (SOLAS) konsolidert utgave 2020 kapittel IV, som endret ved resolusjon MSC.496(105) gjelder som forskrift.</article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-4-foreslåttparagraf-1"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Unntak for lasteskip med fartsområde 2 og mindre</span></span><article class="legalP" id="kapittel-4-foreslåttparagraf-1-ledd-1">Lasteskip med fartsområde 2 og mindre kan unnlate å følge radioutstyrskravene i § 2, jf. SOLAS regel IV/7 og IV/8, når skipet<ul class="defaultList"><li data-li-identifier="a." data-name="a."><article class="listArticle" id="kapittel-4-foreslåttparagraf-1-ledd-1-punkt-1"><article class="legalP" id="kapittel-4-foreslåttparagraf-1-ledd-1-punkt-1-ledd-1">er utstyrt med VHF-radioinstallasjon</article></article></li><li data-li-identifier="b." data-name="b."><article class="listArticle" id="kapittel-4-foreslåttparagraf-1-ledd-1-punkt-2"><article class="legalP" id="kapittel-4-foreslåttparagraf-1-ledd-1-punkt-2-ledd-1">kan sende og motta DSC (Digital Selective Calling) på frekvensen 156,525 MHz (kanal 70)</article></article></li><li data-li-identifier="c." data-name="c."><article class="listArticle" id="kapittel-4-foreslåttparagraf-1-ledd-1-punkt-3"><article class="legalP" id="kapittel-4-foreslåttparagraf-1-ledd-1-punkt-3-ledd-1">kan sette i gang sending av nødalarm på kanal 70 fra stedet hvor skipet normalt navigeres fra</article></article></li><li data-li-identifier="d." data-name="d."><article class="listArticle" id="kapittel-4-foreslåttparagraf-1-ledd-1-punkt-4"><article class="legalP" id="kapittel-4-foreslåttparagraf-1-ledd-1-punkt-4-ledd-1">kan sende og motta radiotelefoni på frekvensene 156,300 MHz (kanal 6), 156,650 MHz (kanal 13) og 156,800 MHz (kanal 16)</article></article></li><li data-li-identifier="e." data-name="e."><article class="listArticle" id="kapittel-4-foreslåttparagraf-1-ledd-1-punkt-5"><article class="legalP" id="kapittel-4-foreslåttparagraf-1-ledd-1-punkt-5-ledd-1">er utstyrt med fri-flyt nødpeilesender</article></article></li><li data-li-identifier="f." data-name="f."><article class="listArticle" id="kapittel-4-foreslåttparagraf-1-ledd-1-punkt-6"><article class="legalP" id="kapittel-4-foreslåttparagraf-1-ledd-1-punkt-6-ledd-1">er utstyrt med håndholdt VHF-radio</article></article></li><li data-li-identifier="g." data-name="g."><article class="listArticle" id="kapittel-4-foreslåttparagraf-1-ledd-1-punkt-7"><article class="legalP" id="kapittel-4-foreslåttparagraf-1-ledd-1-punkt-7-ledd-1">har bruttotonnasje 100 eller mer og er utstyrt med SART.</article></article></li></ul></article><article class="legalP" id="kapittel-4-foreslåttparagraf-1-ledd-2">Lasteskip med fartsområde 1 og 2 kan ha håndholdt VHF-radio som reservesystem for nødkommunikasjon, jf. SOLAS regel IV/4.1.1, jf. § 2 annet ledd.</article></article> <article class="defaultP" margin-top="true">Ny § 3a skal lyde:</article><article class="futureLegalArticle" data-name="§3a" id="kapittel-4-foreslåttparagraf-2"><span class="futureLegalArticleHeader"><span class="legalArticleValue">§ 3a</span>. <span class="legalArticleTitle">Krav om SART og håndholdt VHF-radio på lasteskip</span></span><article class="legalP" id="kapittel-4-foreslåttparagraf-2-ledd-1">Lasteskip skal være utstyrt med følgende antall SART-er og håndholdte VHF-radioer: <table><thead><tr><th data-text-align="center" data-vertical-align="top"><i>Utstyr</i></th><th data-text-align="center" data-vertical-align="top"><i>Bruttotonnasje og lengdeparametre</i></th><th data-text-align="center" data-vertical-align="top"><i>Antall</i></th></tr></thead><tbody><tr><td data-text-align="left" data-vertical-align="top">Håndholdt VHF-radio</td><td data-text-align="left" data-vertical-align="top">skip &gt; 500</td><td data-text-align="center" data-vertical-align="top">3</td></tr><tr><td data-text-align="left" data-vertical-align="top" /><td data-text-align="left" data-vertical-align="top">8 meter ≤ skip &lt; 500</td><td data-text-align="center" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">skip &lt; 8 meter</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top">SART</td><td data-text-align="left" data-vertical-align="top">skip &gt; 500</td><td data-text-align="center" data-vertical-align="top">2</td></tr><tr><td data-text-align="left" data-vertical-align="top" /><td data-text-align="left" data-vertical-align="top">100 ≤ skip &lt; 500</td><td data-text-align="center" data-vertical-align="top">1</td></tr><tr><td data-text-align="left" data-vertical-align="top" /><td data-text-align="left" data-vertical-align="top">skip &lt; 100</td><td data-text-align="center" data-vertical-align="top">1 i fartsområde 3 eller større</td></tr></tbody></table></article></article> <article class="defaultP" margin-top="true">§ 5 skal lyde:</article><article class="legalP" id="kapittel-4-ledd-2">Passasjerskip med fartsområde på elver og innsjøer unntas fra kravene i § 2 annet ledd.</article><article class="legalP" id="kapittel-4-ledd-3">Passasjerskip med fartsområde 1 til og med liten kystfart kan unnlate å følge radioutstyrskravene i SOLAS regel IV/7 og IV/8, jf. § 2 annet ledd, når skip<ul class="defaultList"><li data-li-identifier="a." data-name="a."><article class="listArticle" id="kapittel-4-ledd-3-punkt-1"><article class="legalP" id="kapittel-4-ledd-3-punkt-1-ledd-1">med fartsområde 1 og større fartsområder er utstyrt med en VHF-radioinstallasjon som kan <ul class="defaultList"><li data-li-identifier="i." data-name="i."><article class="listArticle" id="kapittel-4-ledd-3-punkt-1-ledd-1-punkt-1"><article class="legalP" id="kapittel-4-ledd-3-punkt-1-ledd-1-punkt-1-ledd-1">sende og motta DSC på frekvensen 156,525 MHz (kanal 70)</article></article></li><li data-li-identifier="ii." data-name="ii."><article class="listArticle" id="kapittel-4-ledd-3-punkt-1-ledd-1-punkt-2"><article class="legalP" id="kapittel-4-ledd-3-punkt-1-ledd-1-punkt-2-ledd-1">sette i gang sending av nødalarm på kanal 70 fra stedet hvor skipet normalt navigeres fra</article></article></li><li data-li-identifier="iii." data-name="iii."><article class="listArticle" id="kapittel-4-ledd-3-punkt-1-ledd-1-punkt-3"><article class="legalP" id="kapittel-4-ledd-3-punkt-1-ledd-1-punkt-3-ledd-1">sende og motta radiotelefoni på frekvensene 156,300 MHz (kanal 6), 156,650 MHz (kanal 13) og 156,800 MHz (kanal 16)</article></article></li></ul></article></article></li><li data-li-identifier="b." data-name="b."><article class="listArticle" id="kapittel-4-ledd-3-punkt-2"><article class="legalP" id="kapittel-4-ledd-3-punkt-2-ledd-1">med fartsområde 1 og større fartsområder er utstyrt med én håndholdt VHF. Passasjerskip som kan føre mer enn 12 passasjerer, skal være utstyrt med to håndholdte VHF-er. Passasjerskip som kan føre mer enn 250 passasjerer, skal være utstyrt med tre håndholdte VHF-er</article></article></li><li data-li-identifier="c." data-name="c."><article class="listArticle" id="kapittel-4-ledd-3-punkt-3"><article class="legalP" id="kapittel-4-ledd-3-punkt-3-ledd-1">med fartsområde 2 og større fartsområder som kan føre mer enn 12 passasjerer er utstyrt med radar-SART eller AIS-SART</article></article></li><li data-li-identifier="d." data-name="d."><article class="listArticle" id="kapittel-4-ledd-3-punkt-4"><article class="legalP" id="kapittel-4-ledd-3-punkt-4-ledd-1">med fartsområde 4 og liten kystfart er utstyrt med fri-flyt nødpeilesender</article></article></li><li data-li-identifier="e." data-name="e."><article class="listArticle" id="kapittel-4-ledd-3-punkt-5"><article class="legalP" id="kapittel-4-ledd-3-punkt-5-ledd-1">med liten kystfart har ekstra fastmontert eller bærbart maritimt VHF-utstyr.</article></article></li></ul></article></section><section class="section" data-name="kapV" id="kapittel-5" data-lovdata-URL="LTI/forskrift/2023-12-18-2173/KAPITTEL_5"><h2 data-text-align="center">V</h2><article class="defaultP">Forskrift 7. juni 2019 nr. 710 om bygging, utrusting og drift av passasjerskip i territorialfarvannet ved Svalbard blir endret som følger:</article> <article class="defaultP" margin-top="true">§ 3 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">«SOLAS» den internasjonale konvensjonen om sikkerhet for menneskeliv til sjøs, 1974 konsolidert utgave 2020 som endret ved MSC.456(101), MSC.474(102), 482(103) og MSC.496(105).</article></article></li></ul></article></section><section class="section" data-name="kapVI" id="kapittel-6" data-lovdata-URL="LTI/forskrift/2023-12-18-2173/KAPITTEL_6"><h2 data-text-align="center">VI</h2><article class="legalP" id="kapittel-6-ledd-1">Endringene trer i kraft 1. januar 2024.</article></section><section class="section" id="kapittel-7" data-lovdata-URL="LTI/forskrift/2023-12-18-2173/KAPITTEL_7"><h2>SOLAS 1974</h2><article class="defaultP">I forskrift 1. juli 2014 nr. 1019 om redningsredskaper på skip skal informasjonsdelen for SOLAS 74 kapittel III lyde:</article><span class="futuretitle" id="kapittel-7-foreslåttittel-1">SOLAS 74</span><article class="defaultP">Nedenfor gjengis Den internasjonale konvensjon om sikkerhet for menneskeliv til sjøs, 1974 (SOLAS) kapittel III om redningsredskaper og -arrangementer, slik Sjøfartsdirektoratet tolker denne delen av konvensjonen tatt inn i konsolidert utgave 2020 med endringer til og med IMO-resolusjon MSC.496(105).</article><article class="defaultP">(pdf)</article><article class="defaultP" data-text-size="small">Konsolidert utgave i html vil foreligge i januar 2024. Lovtidend-redaksjonens anmerkning.</article> <article class="defaultP" margin-top="true">I forskrift 15. juni 1987 nr. 507 om sikkerhetstiltak m.m. på passasjer-, lasteskip og lektere tilføyes informasjonsdel for SOLAS 74 kapittel II-1:</article><span class="futuretitle" id="kapittel-7-foreslåttittel-2">SOLAS 74</span><article class="defaultP">Nedenfor gjengis den internasjonale konvensjonen om sikkerhet for menneskeliv til sjøs, 1974 (SOLAS) kapittel II-1 om bygging – konstruksjon, oppdeling og stabilitet, maskineri og elektriske anlegg, slik Sjøfartsdirektoratet tolker denne delen av konvensjonen tatt inn i konsolidert utgave 2020 med endringer til og med IMO-resolusjon MSC.496(105).</article><article class="defaultP">(pdf)</article><article class="defaultP" data-text-size="small">Konsolidert utgave i html vil foreligge i januar 2024. Lovtidend-redaksjonens anmerkning.</article> <article class="defaultP" margin-top="true">I forskrift 1. juli 2014 nr. 1072 om bygging av skip skal informasjonsdelen for SOLAS 1974 kapittel II-1 lyde:</article><span class="futuretitle" id="kapittel-7-foreslåttittel-3">Norsk ikke-autorativ oversettelse av SOLAS 1974 kapittel II-1 sist endret ved MSC.496(105)</span><article class="defaultP">Nedenfor gjengis den internasjonale konvensjonen om sikkerhet for menneskeliv til sjøs, 1974 (SOLAS) kapittel II-1 om bygging – konstruksjon, oppdeling og stabilitet, maskineri og elektriske anlegg, slik Sjøfartsdirektoratet tolker denne delen av konvensjonen tatt inn i konsolidert utgave 2020 med endringer til og med IMO-resolusjon MSC.496(105).</article><article class="defaultP">(pdf)</article><article class="defaultP" data-text-size="small">Konsolidert utgave i html vil foreligge i januar 2024. Lovtidend-redaksjonens anmerkning.</article> <article class="defaultP" margin-top="true">Forskrift 1. juli 2014 nr. 955 om radiokommunikasjonsutstyr for norske skip og flyttbare innretninger skal informasjonsdelen for SOLAS 74 kapittel IV lyde:</article><span class="futuretitle" id="kapittel-7-foreslåttittel-4">SOLAS 74</span><article class="defaultP">Nedenfor gjengis Den internasjonale konvensjon om sikkerhet for menneskeliv til sjøs, 1974 (SOLAS) kapittel IV om radiokommunikasjon, slik Sjøfartsdirektoratet tolker denne delen av konvensjonen tatt inn i konsolidert utgave 2020 med endringer til og med IMO-resolusjon MSC.496(105).</article><article class="defaultP">(pdf)</article><article class="defaultP" data-text-size="small">Konsolidert utgave i html vil foreligge i januar 2024. Lovtidend-redaksjonens anmerkning.</article></section></main></body></html>