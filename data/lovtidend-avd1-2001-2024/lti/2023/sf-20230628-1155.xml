<!DOCTYPE html><html lang="nb"><head><title>Forskrift om endring i finansforetaksforskriften og forskrift om risikostyring og internkontroll</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-28-1155</dd><dt class="dokid">DokumentID</dt><dd class="dokid">LTI/forskrift/2023-06-28-1155</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Finansmarkedsavdelingen</li></ul></dd><dt class="dateInForce">I kraft fra</dt><dd class="dateInForce">2023-07-01, 2023-12-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2016-12-09-1502</li><li>forskrift/2008-09-22-1080</li></ul></dd><dt class="basedOn">Hjemmel</dt><dd class="basedOn"><ul><li>lov/2022-12-16-91/§1-4</li><li>lov/2022-12-16-91/§7-4</li><li>lov/2015-04-10-17/§2-1</li><li>lov/2015-04-10-17/§15-1</li><li>lov/2015-04-10-17/§16-1</li><li>lov/1956-12-07-1/§4</li></ul></dd><dt class="dateOfPublication">Kunngjort</dt><dd class="dateOfPublication">2023-06-29 15:00</dd><dt class="journalNumber">Journalnummer</dt><dd class="journalNumber">2023-0796</dd><dt class="title">Tittel</dt><dd class="title">Forskrift om endring i finansforetaksforskriften og forskrift om risikostyring og internkontroll</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 28. juni 2023 med hjemmel i lov 16. desember 2022 nr. 91 om låneformidling (låneformidlingsloven) § 1-4 og § 7-4, lov 10. april 2015 nr. 17 om finansforetak og finanskonsern (finansforetaksloven) § 2-1, § 15-1 og § 16-1 og lov 7. desember 1956 nr. 1 om tilsynet med finansforetak mv. (finanstilsynsloven) § 4 nr. 2.</dd><dt class="refid">RefID</dt><dd class="refid">forskrift/2023-06-28-1155</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i finansforetaksforskriften og forskrift om risikostyring og internkontroll<ul class="tocSubUl"><li>I<ul class="tocSubUl"><li>§ 2-18. Unntak for utlån gjennom plattformer for lånebasert folkefinansiering</li><li>§ 15-7. Godtgjørelse til ansatte med ansvar for kredittvurderinger</li><li>§ 15-8. Godtgjørelse til ansatte som gir rådgivning til forbrukere</li><li>§ 15-12. Godtgjørelse til finansmeglerforetak og finansagentforetak</li><li>§ 16-12. Kvalifikasjonskrav for ansatte</li><li>§ 16-13. Minstekrav til kunnskap og kompetanse</li><li>§ 16-14. Kvalifikasjonskrav</li><li>§ 16-15. Filial av kredittinstitusjoner med hovedsete i en annen EØS-stat</li><li>§ 16-16. Grensekryssende virksomhet fra annen EØS-stat</li></ul></li><li>II</li><li>III</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-28-1155" id="dokument"><h1>Forskrift om endring i finansforetaksforskriften og forskrift om risikostyring og internkontroll</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-28-1155/KAPITTEL_1"><h2 data-text-align="center">I</h2><article class="defaultP">I forskrift 9. desember 2016 nr. 1502 om finansforetak og finanskonsern (finansforetaksforskriften) gjøres følgende endringer:</article> <article class="defaultP" margin-top="true">§ 2-18 skal lyde:</article><article class="futureLegalArticle" data-name="§2-18" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2-18</span>. <span class="legalArticleTitle">Unntak for utlån gjennom plattformer for lånebasert folkefinansiering</span></span><article class="numberedLegalP" data-numerator="1" id="kapittel-1-foreslåttparagraf-1-nummer-1">(1) Som finansieringsvirksomhet regnes ikke å yte lån gjennom plattformer for lånebasert folkefinansiering dersom:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-1-nummer-1-punkt-1"><article class="legalP" id="kapittel-1-foreslåttparagraf-1-nummer-1-punkt-1-ledd-1">plattformene drives av et finansmeglerforetak eller finansforetak, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-1-nummer-1-punkt-2"><article class="legalP" id="kapittel-1-foreslåttparagraf-1-nummer-1-punkt-2-ledd-1">långivers samlede utlån gjennom plattformene ikke overstiger 1 million kroner per år.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-1-nummer-2">(2) Unntaket i første ledd gjelder ikke ytelse av boliglån. Med boliglån menes lån som angitt i lov 16. desember 2022 nr. 91 om låneformidling § 1-2 bokstav a.</article></article> <article class="defaultP" margin-top="true">Kapittel 15 del I nåværende § 15-7 blir ny § 15-9.</article> <article class="defaultP" margin-top="true">Kapittel 15 del I ny § 15-7 skal lyde:</article><article class="futureLegalArticle" data-name="§15-7" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15-7</span>. <span class="legalArticleTitle">Godtgjørelse til ansatte med ansvar for kredittvurderinger</span></span><article class="numberedLegalP" data-numerator="1" id="kapittel-1-foreslåttparagraf-2-nummer-1">(1) Finansforetak må ikke avlønne ansatte eller evaluere ansattes prestasjoner på en slik måte at evnen til å påse at kundens interesser ivaretas på best måte, svekkes.</article><article class="numberedLegalP" data-numerator="2" id="kapittel-1-foreslåttparagraf-2-nummer-2">(2) Godtgjørelsesordninger til ansatte som foretar kredittvurdering av kunder, og for ledere til slike ansatte, skal være i tråd med følgende prinsipper:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-nummer-2-punkt-1"><article class="legalP" id="kapittel-1-foreslåttparagraf-2-nummer-2-punkt-1-ledd-1">Godtgjørelsesordningen skal være forenelig med og fremme en forsvarlig og effektiv risikostyring.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-nummer-2-punkt-2"><article class="legalP" id="kapittel-1-foreslåttparagraf-2-nummer-2-punkt-2-ledd-1">Godtgjørelsesordningen skal ikke oppmuntre til risikotaking som overskrider virksomhetens risikoprofil.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-nummer-2-punkt-3"><article class="legalP" id="kapittel-1-foreslåttparagraf-2-nummer-2-punkt-3-ledd-1">Godtgjørelsesordningen skal være i tråd med foretakets forretningsstrategi, målsettinger, verdier og langsiktige interesser, og den skal omfatte tiltak for å unngå interessekonflikter.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-2-nummer-2-punkt-4"><article class="legalP" id="kapittel-1-foreslåttparagraf-2-nummer-2-punkt-4-ledd-1">Godtgjørelse kan ikke være avhengig av antall eller andelen av innvilgede lån eller andre salgsmål.</article></article></li></ul></article></article> <article class="defaultP" margin-top="true">Kapittel 15 del I ny § 15-8 skal lyde:</article><article class="futureLegalArticle" data-name="§15-8" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 15-8</span>. <span class="legalArticleTitle">Godtgjørelse til ansatte som gir rådgivning til forbrukere</span></span><article class="legalP" id="kapittel-1-foreslåttparagraf-3-ledd-1">Godtgjørelsesordninger til ansatte i finansforetak som gir råd til forbrukere om lån, skal ikke påvirke ansattes evne til å handle i tråd med forbrukerens interesser. Godtgjørelsen skal ikke være avhengig av salgsmål.</article></article> <article class="defaultP" margin-top="true">Kapittel 15 del II nåværende § 15-9 og § 15-10 blir ny § 15-10 og § 15-11.</article> <article class="defaultP" margin-top="true">Ny del III i kapittel 15 skal ha følgende tittel:</article><span class="futuretitle" id="kapittel-1-foreslåttittel-1">Del III. Godtgjørelse til agenter</span> <article class="defaultP" margin-top="true">Ny § 15-12 skal lyde:</article><article class="futureLegalArticle" data-name="§15-12" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 15-12</span>. <span class="legalArticleTitle">Godtgjørelse til finansmeglerforetak og finansagentforetak</span></span><article class="numberedLegalP" data-numerator="1" id="kapittel-1-foreslåttparagraf-4-nummer-1">(1) Et finansforetaks godtgjørelse til finansmeglerforetak og finansagentforetak skal være i tråd med reglene om god forretningsskikk i finansforetaksloven § 13-5 og lov 16. desember 2022 nr. 91 om låneformidling § 7-1.</article><article class="numberedLegalP" data-numerator="2" id="kapittel-1-foreslåttparagraf-4-nummer-2">(2) Finansforetak må ikke godtgjøre finansmeglerforetak og finansagentforetak eller evaluere deres prestasjoner på en slik måte at evnen til å påse at kundens interesser ivaretas på best måte, svekkes. Finansforetaket skal herunder ikke benytte avlønningsordninger, salgsmål eller andre insentiver som kan påvirke foretakene til å anbefale et bestemt produkt fremfor et annet produkt som er bedre egnet for kunden.</article></article> <article class="defaultP" margin-top="true">Ny del VI i kapittel 16 skal ha følgende tittel:</article><span class="futuretitle" id="kapittel-1-foreslåttittel-2">Del VI. Kvalifikasjonskrav for ansatte i finansforetak</span> <article class="defaultP" margin-top="true">Ny § 16-12, § 16-13, § 16-14, § 16-15 og § 16-16 skal lyde:</article><article class="futureLegalArticle" data-name="§16-12" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 16-12</span>. <span class="legalArticleTitle">Kvalifikasjonskrav for ansatte</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) Ansatte i finansforetak som utformer, tilbyr eller bevilger boliglån som definert i lov 16. desember 2022 nr. 91 om låneformidling § 1-2 bokstav a, eller som gir råd om boliglån til forbrukere, skal ha nødvendig kunnskap og kompetanse til å utforme, tilby, bevilge og yte en forsvarlig rådgivning om boliglån. Dersom inngåelse av en avtale om boliglån omfatter en tilleggstjeneste, skal ansatte i tillegg ha kunnskap og kompetanse om tilleggstjenesten.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Foretaket skal ha interne regler for å sikre at kravene til kunnskap og kompetanse til enhver tid er oppfylt. De interne reglene skal identifisere hvilke ansatte og ledelse som omfattes av kravene.</article></article><article class="futureLegalArticle" data-name="§16-13" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 16-13</span>. <span class="legalArticleTitle">Minstekrav til kunnskap og kompetanse</span></span><article class="numberedLegalP" data-numerator="1" id="kapittel-1-foreslåttparagraf-6-nummer-1">(1) I finansforetak skal ansatte som utformer, tilbyr, bevilger eller gir råd om boliglån, samlet sett ha nødvendig kunnskap og kompetanse om:<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-nummer-1-punkt-1"><article class="legalP" id="kapittel-1-foreslåttparagraf-6-nummer-1-punkt-1-ledd-1">Boliglån og tilleggstjenester som vanligvis tilbys sammen med boliglån.</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-nummer-1-punkt-2"><article class="legalP" id="kapittel-1-foreslåttparagraf-6-nummer-1-punkt-2-ledd-1">Lovgivningen som gjelder boliglånsavtaler med forbrukere, og særlig om forbrukervernregler.</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-nummer-1-punkt-3"><article class="legalP" id="kapittel-1-foreslåttparagraf-6-nummer-1-punkt-3-ledd-1">Prosessen ved kjøp av bolig.</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-nummer-1-punkt-4"><article class="legalP" id="kapittel-1-foreslåttparagraf-6-nummer-1-punkt-4-ledd-1">Verdsettelsesvurderingen av fast eiendom som stilles som sikkerhet for boliglån.</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-nummer-1-punkt-5"><article class="legalP" id="kapittel-1-foreslåttparagraf-6-nummer-1-punkt-5-ledd-1">Tinglysning.</article></article></li><li data-li-identifier="6." data-name="6."><article class="listArticle" id="kapittel-1-foreslåttparagraf-6-nummer-1-punkt-6"><article class="legalP" id="kapittel-1-foreslåttparagraf-6-nummer-1-punkt-6-ledd-1">Boligmarkedet.</article></article></li><li data-li-identifier="7." data-name="7."><article class="listArticle" id="kapittel-1-foreslåttparagraf-6-nummer-1-punkt-7"><article class="legalP" id="kapittel-1-foreslåttparagraf-6-nummer-1-punkt-7-ledd-1">Regler om god forretningsskikk.</article></article></li><li data-li-identifier="8." data-name="8."><article class="listArticle" id="kapittel-1-foreslåttparagraf-6-nummer-1-punkt-8"><article class="legalP" id="kapittel-1-foreslåttparagraf-6-nummer-1-punkt-8-ledd-1">Prosedyrene for kredittvurdering av forbrukere, og kompetanse til å foreta kredittvurdering av forbrukere, dersom dette er relevant.</article></article></li><li data-li-identifier="9." data-name="9."><article class="listArticle" id="kapittel-1-foreslåttparagraf-6-nummer-1-punkt-9"><article class="legalP" id="kapittel-1-foreslåttparagraf-6-nummer-1-punkt-9-ledd-1">Finans og økonomi, herunder om privatøkonomi.</article></article></li></ul></article><article class="numberedLegalP" data-numerator="2" id="kapittel-1-foreslåttparagraf-6-nummer-2">(2) Denne bestemmelsen gjelder tilsvarende for styremedlemmer, daglig leder og faktisk leder i finansforetaket.</article></article><article class="futureLegalArticle" data-name="§16-14" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 16-14</span>. <span class="legalArticleTitle">Kvalifikasjonskrav</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) Kvalifikasjonskrav som nevnt i § 16-13 innebærer krav til faglige kvalifikasjoner og yrkeserfaring.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) Yrkeserfaring kan ikke alene danne grunnlaget for oppfyllelse av kravet til kunnskap og kompetanse.</article></article><article class="futureLegalArticle" data-name="§16-15" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 16-15</span>. <span class="legalArticleTitle">Filial av kredittinstitusjoner med hovedsete i en annen EØS-stat</span></span><article class="legalP" id="kapittel-1-foreslåttparagraf-8-ledd-1">Bestemmelsene i § 16-12 til § 16-13 gjelder tilsvarende for ansatte i filial av kredittinstitusjoner her i riket, etablert i en annen EØS-stat. Bestemmelsen i § 16-13 første ledd gjelder for personene som utgjør filialens ledelse.</article></article><article class="futureLegalArticle" data-name="§16-16" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 16-16</span>. <span class="legalArticleTitle">Grensekryssende virksomhet fra annen EØS-stat</span></span><article class="legalP" id="kapittel-1-foreslåttparagraf-9-ledd-1">Bestemmelsen i § 16-12 og § 16-13 første ledd nr. 2, 3, 5 og 6 gjelder tilsvarende for ansatte i kredittinstitusjoner som yter grensekryssende virksomhet fra annen EØS-stat her i riket.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-28-1155/KAPITTEL_2"><h2 data-text-align="center">II</h2><article class="defaultP">I forskrift 22. september 2008 nr. 1080 om risikostyring og internkontroll gjøres følgende endring:</article> <article class="defaultP" margin-top="true">§ 1 skal lyde:</article><article class="legalP" id="kapittel-2-ledd-1">Forskriften gjelder for<ul class="defaultList"><li data-li-identifier="1." data-name="1."><article class="listArticle" id="kapittel-2-ledd-1-punkt-1"><article class="legalP" id="kapittel-2-ledd-1-punkt-1-ledd-1">Regulerte markeder</article></article></li><li data-li-identifier="2." data-name="2."><article class="listArticle" id="kapittel-2-ledd-1-punkt-2"><article class="legalP" id="kapittel-2-ledd-1-punkt-2-ledd-1">Verdipapirforetak</article></article></li><li data-li-identifier="3." data-name="3."><article class="listArticle" id="kapittel-2-ledd-1-punkt-3"><article class="legalP" id="kapittel-2-ledd-1-punkt-3-ledd-1">Forvaltningsselskaper for verdipapirfond</article></article></li><li data-li-identifier="4." data-name="4."><article class="listArticle" id="kapittel-2-ledd-1-punkt-4"><article class="legalP" id="kapittel-2-ledd-1-punkt-4-ledd-1">Betalingsforetak og opplysningsfullmektiger</article></article></li><li data-li-identifier="5." data-name="5."><article class="listArticle" id="kapittel-2-ledd-1-punkt-5"><article class="legalP" id="kapittel-2-ledd-1-punkt-5-ledd-1">E-pengeforetak</article></article></li><li data-li-identifier="6." data-name="6."><article class="listArticle" id="kapittel-2-ledd-1-punkt-6"><article class="legalP" id="kapittel-2-ledd-1-punkt-6-ledd-1">Forsikringsformidlingsvirksomhet</article></article></li><li data-li-identifier="7." data-name="7."><article class="listArticle" id="kapittel-2-ledd-1-punkt-7"><article class="legalP" id="kapittel-2-ledd-1-punkt-7-ledd-1">Eiendomsmeglingsforetak</article></article></li><li data-li-identifier="8." data-name="8."><article class="listArticle" id="kapittel-2-ledd-1-punkt-8"><article class="legalP" id="kapittel-2-ledd-1-punkt-8-ledd-1">Inkassoforetak</article></article></li><li data-li-identifier="9." data-name="9."><article class="listArticle" id="kapittel-2-ledd-1-punkt-9"><article class="legalP" id="kapittel-2-ledd-1-punkt-9-ledd-1">Regnskapsforetak</article></article></li><li data-li-identifier="10." data-name="10."><article class="listArticle" id="kapittel-2-ledd-1-punkt-10"><article class="legalP" id="kapittel-2-ledd-1-punkt-10-ledd-1">Gjeldsinformasjonsforetak</article></article></li><li data-li-identifier="11." data-name="11."><article class="listArticle" id="kapittel-2-ledd-1-punkt-11"><article class="legalP" id="kapittel-2-ledd-1-punkt-11-ledd-1">Låneformidlingsvirksomhet, unntatt aksessorisk låneformidling</article></article></li><li data-li-identifier="12." data-name="12."><article class="listArticle" id="kapittel-2-ledd-1-punkt-12"><article class="legalP" id="kapittel-2-ledd-1-punkt-12-ledd-1">Revisjonsforetak.</article></article></li></ul></article></section><section class="section" data-name="kapIII" id="kapittel-3" data-lovdata-URL="LTI/forskrift/2023-06-28-1155/KAPITTEL_3"><h2 data-text-align="center">III</h2><article class="legalP" id="kapittel-3-ledd-1">Endringene i finansforetaksforskriften § 2-18 trer i kraft fra 31. desember 2023. Øvrige endringer trer i kraft fra 1. juli 2023.</article><article class="legalP" id="kapittel-3-ledd-2">Finansforetakene skal senest oppfylle kravene i finansforetaksforskriften § 15-7, § 15-8 og § 15-12 innen 1. juli 2024.</article><article class="legalP" id="kapittel-3-ledd-3">Kvalifikasjonskravene i finansforetaksforskriften § 16-12 til § 16-16, skal for årene 2023 og 2024 være gjennomført og dokumentert innen 31. desember 2024.</article></section></main></body></html>