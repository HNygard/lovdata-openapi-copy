<!DOCTYPE html><html lang="nb"><head><title>Forskrift om endring i forskrift om yrkestransport med motorvogn og fartøy (yrkestransportforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-05-25-734</dd><dt class="dokid">DokumentID</dt><dd class="dokid">LTI/forskrift/2023-05-25-734</dd><dt class="ministry">Departement</dt><dd class="ministry"><ul><li>Samferdselsdepartementet</li></ul></dd><dt class="subunit">Etat</dt><dd class="subunit"><ul><li>Vei-, by- og trafikksikkerhetsavdelingen</li></ul></dd><dt class="dateInForce">I kraft fra</dt><dd class="dateInForce">2023-06-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2003-03-26-401</li></ul></dd><dt class="basedOn">Hjemmel</dt><dd class="basedOn"><ul><li>lov/2002-06-21-45/§35</li></ul></dd><dt class="dateOfPublication">Kunngjort</dt><dd class="dateOfPublication">2023-05-26 15:10</dd><dt class="journalNumber">Journalnummer</dt><dd class="journalNumber">2023-0509</dd><dt class="titleShort">Korttittel</dt><dd class="titleShort">Endr. i yrkestransportforskriften</dd><dt class="title">Tittel</dt><dd class="title">Forskrift om endring i forskrift om yrkestransport med motorvogn og fartøy (yrkestransportforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Samferdselsdepartementet 25. mai 2023 med hjemmel i lov 21. juni 2002 nr. 45 om yrkestransport med motorvogn og fartøy (yrkestransportlova) § 35.</dd><dt class="refid">RefID</dt><dd class="refid">forskrift/2023-05-25-734</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om yrkestransport med motorvogn og fartøy (yrkestransportforskriften)<ul class="tocSubUl"><li>I<ul class="tocSubUl"><li>§ 8. Krav til faglig kompetanse</li><li>§ 48e. Dispensasjon fra kravet om fagkompetanse</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-05-25-734" id="dokument"><h1>Forskrift om endring i forskrift om yrkestransport med motorvogn og fartøy (yrkestransportforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-05-25-734/KAPITTEL_1"><h2 data-text-align="center">I</h2><article class="defaultP">I forskrift 26. mars 2003 nr. 401 om yrkestransport med motorvogn og fartøy (yrkestransportforskriften) gjøres følgende endringer:</article> <article class="defaultP" margin-top="true">§ 2 første ledd skal lyde:</article><article class="legalP" id="kapittel-1-ledd-1">Den som mot vederlag vil drive<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">godstransport med motorvogn eller motorvogn med tilhenger med tillatt totalvekt over 3500 kg, eller</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">internasjonal godstransport med motorvogn eller motorvogn med tilhenger med tillatt totalvekt over 2&#xa0;500 kg og opp til 3&#xa0;500 kg, eller</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">persontransport i rute med motorvogn eller fartøy, eller</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">persontransport med motorvogn utenfor rute,</article></article></li></ul><p class="leddfortsettelse">må ha løyve fra vedkommende løyvemyndighet.</p></article> <article class="defaultP" margin-top="true">§ 4 andre ledd andre punktum oppheves.</article> <article class="defaultP" margin-top="true">§ 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Krav til faglig kompetanse</span></span><article class="legalP" id="kapittel-1-foreslåttparagraf-1-ledd-1">For den som har eller søker om løyve for godstransport og turvogn følger de nærmere kravene til faglig kompetanse og dokumentasjon av slik kompetanse av forordning (EF) nr. 1071/2009 art. 8 og 21. Kravet om faglig kompetanse anses å være oppfylt dersom søkeren enten kan fremlegge vitnemål for bestått eksamen, innehar løyve for den løyvetype det søkes om, eller har ledet et transportforetak sammenhengende i perioden på 10 år før 4. desember 2009.</article><article class="legalP" id="kapittel-1-foreslåttparagraf-1-ledd-2">Dersom søkeren kun skal benytte motorvogn eller motorvogn med tilhenger med tillatt totalvekt over 2500 kg og opp til 3500 kg, anses kravet om faglig kompetanse å være oppfylt dersom søkeren har ledet et transportforetak sammenhengende i perioden på 10 år før 20. desember 2020.</article><article class="legalP" id="kapittel-1-foreslåttparagraf-1-ledd-3">For den som har eller søker om drosjeløyve gjelder følgende krav til faglig kompetanse:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1">Yrkes- og markedsadgang og vegtrafikk, herunder <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-1-ledd-1-punkt-1-ledd-1">Yrkestransportregelverket</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-3-punkt-1-ledd-1-punkt-2-ledd-1">Vegtrafikkloven og relevante forskrifter.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1">Arbeidsgivers ansvar, herunder <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-2-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-2-ledd-1-punkt-1-ledd-1">Arbeidsmiljøloven og ferieloven</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-2-ledd-1-punkt-2"><article class="legalP" id="kapittel-1-foreslåttparagraf-1-ledd-3-punkt-2-ledd-1-punkt-2-ledd-1">Opplæring av ansatte</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-2-ledd-1-punkt-3"><article class="legalP" id="kapittel-1-foreslåttparagraf-1-ledd-3-punkt-2-ledd-1-punkt-3-ledd-1">Internkontroll.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1">Oppstart og administrasjon av drosjevirksomhet, herunder <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-1-ledd-1">Foretaksformer</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1">Økonomiforståelse <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-1-ledd-1">Inntekter og kostnader</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-2"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-2-ledd-1">Regnskap</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-3-ledd-1">Investeringer</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-4"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-4-ledd-1">Finansiering</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-5"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-5-ledd-1">Budsjettering og kalkulering</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-6"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-2-ledd-1-punkt-6-ledd-1">Bokføringsregler for drosje.</article></article></li></ul></article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-3"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-3-ledd-1">Regler om prisopplysning og maksimalpris for drosje</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-4"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-4-ledd-1">Loggføring av drosjeturer</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-3-ledd-1-punkt-5"><article class="legalP" id="kapittel-1-foreslåttparagraf-1-ledd-3-punkt-3-ledd-1-punkt-5-ledd-1">Bruk av taksameter.</article></article></li></ul></article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-1-ledd-3-punkt-4"><article class="legalP" id="kapittel-1-foreslåttparagraf-1-ledd-3-punkt-4-ledd-1">Skatter og avgifter, herunder <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-4-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-4-ledd-1-punkt-1-ledd-1">Rapportering til skattemyndighetene, herunder <ul class="defaultList"><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-4-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-1-ledd-3-punkt-4-ledd-1-punkt-1-ledd-1-punkt-1-ledd-1">inntjening</article></article></li><li data-li-identifier="•" data-name="•"><article class="listArticle" id="kapittel-1-foreslåttparagraf-1-ledd-3-punkt-4-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-1-ledd-3-punkt-4-ledd-1-punkt-1-ledd-1-punkt-2-ledd-1">merverdiavgift.</article></article></li></ul></article></article></li></ul></article></article></li></ul></article><article class="legalP" id="kapittel-1-foreslåttparagraf-1-ledd-4">Statens vegvesen fastsetter det nærmere innholdet i kravene til fagkompetanse for drosjeløyve. Kravet til faglig kompetanse for den som har eller søker om drosjeløyve anses å være oppfylt dersom vedkommende kan fremlegge vitnemål for bestått eksamen hos Statens vegvesen eller oppfyller kravene i første ledd. Statens vegvesen kan godkjenne vitnemål eller kompetansebevis utstedt av offentlig myndighet i annen EØS-stat eller Sveits som bevis på tilsvarende kompetanse. Kravet til faglig kompetanse anses også å være oppfylt dersom vedkommende har hatt drosjeløyve etter yrkestransportloven § 9 før 1. november 2020.</article><article class="legalP" id="kapittel-1-foreslåttparagraf-1-ledd-5">For fører av drosje kan departementet fastsette nærmere krav til faglig kompetanse. Kravet til faglig kompetanse anses å være oppfylt dersom vedkommende kan framlegge vitnemål for bestått eksamen eller gyldig bevis for yrkessjåførkompetanse for persontransport hos Statens vegvesen. Statens vegvesen kan også godkjenne yrkeskvalifikasjoner for drosjesjåfører fra annen EØS-stat eller Sveits, jf. yrkeskvalifikasjonsloven og forskrift 22. desember 2017 nr. 2384 om godkjenning av yrkeskvalifikasjoner.</article><article class="legalP" id="kapittel-1-foreslåttparagraf-1-ledd-6">Departementet kan fastsette nærmere retningslinjer om godkjenning av løyveutdanning for søkere som har fullført utdanning eller har påbegynt utdanning før 1. januar 2018.</article></article> <article class="defaultP" margin-top="true">§ 9 første setning skal lyde:</article><article class="legalP" id="kapittel-1-ledd-2">Den som søker om løyve for godstransport, turvognløyve eller drosjeløyve skal avlegge løyveeksamen hos Statens vegvesen.</article> <article class="defaultP" margin-top="true">§ 10 første og andre ledd skal lyde:</article><article class="legalP" id="kapittel-1-ledd-3">Er den som har eller søker om løyve for godstransport eller turvognløyve et selskap eller annen juridisk person, følger det av forordning (EF) nr. 1071/2009 hvem som skal oppfylle kravene i § 4, jf. § 6–§ 8.</article><article class="legalP" id="kapittel-1-ledd-4">Er den som har eller søker om løyve for drosje et selskap eller annen juridisk person må den til enhver tid daglige leder eller transportleder oppfylle kravene til god vandel og faglige kvalifikasjoner i § 4, jf. § 6 og § 8. I tillegg må foretaket som sådan oppfylle kravet til god vandel. Hvis søkeren er et nyopprettet selskap, må også den daglige leder fylle kravet til økonomi i § 7 tredje ledd.</article> <article class="defaultP" margin-top="true">§ 12 andre ledd skal lyde:</article><article class="legalP" id="kapittel-1-ledd-5">Følgende gebyrsatser gjelder for gjennomføring av eksamen mv.: <table><thead><tr><th data-text-align="left" data-vertical-align="top"><i>Tjeneste</i></th><th data-text-align="left" data-vertical-align="top"><i>Ordinær betalingsmåte, kr</i></th><th data-text-align="left" data-vertical-align="top"><i>Betaling ved bruk av selvbetjeningsløsning, kr</i></th><th data-text-align="left" data-vertical-align="top"><i>Betalingsmottaker</i></th></tr></thead><tbody><tr><td data-text-align="left" data-vertical-align="top">Løyveeksamen for gods- og persontransport</td><td data-text-align="left" data-vertical-align="top">1750</td><td data-text-align="left" data-vertical-align="top">–</td><td data-text-align="left" data-vertical-align="top">Statens vegvesen</td></tr><tr><td data-text-align="left" data-vertical-align="top">Utstedelse av bevis for bestått løyveeksamen for gods- og persontransport</td><td data-text-align="left" data-vertical-align="top">300</td><td data-text-align="left" data-vertical-align="top">–</td><td data-text-align="left" data-vertical-align="top">Statens vegvesen</td></tr><tr><td data-text-align="left" data-vertical-align="top">Løyveeksamen for<br />drosje</td><td data-text-align="left" data-vertical-align="top">500</td><td data-text-align="left" data-vertical-align="top">–</td><td data-text-align="left" data-vertical-align="top">Statens vegvesen</td></tr><tr><td data-text-align="left" data-vertical-align="top">Teoretisk førereksamen for drosje</td><td data-text-align="left" data-vertical-align="top">350</td><td data-text-align="left" data-vertical-align="top">–</td><td data-text-align="left" data-vertical-align="top">Statens vegvesen</td></tr><tr><td data-text-align="left" data-vertical-align="top">Praktisk førereksamen for drosje</td><td data-text-align="left" data-vertical-align="top">750</td><td data-text-align="left" data-vertical-align="top">–</td><td data-text-align="left" data-vertical-align="top">Statens vegvesen</td></tr></tbody></table></article> <article class="defaultP" margin-top="true">Ny § 48e skal lyde:</article><article class="futureLegalArticle" data-name="§48e" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 48e</span>. <span class="legalArticleTitle">Dispensasjon fra kravet om fagkompetanse</span></span><article class="legalP" id="kapittel-1-foreslåttparagraf-2-ledd-1">Løyvemyndigheten kan i særskilte tilfelle gi dispensasjon fra kravet i § 4 første ledd bokstav d om tilstrekkelig faglig kompetanse for den som søker om drosjeløyve.</article><article class="legalP" id="kapittel-1-foreslåttparagraf-2-ledd-2">Dispensasjon kan gis når transportvirksomheten er en underordnet del av annen virksomhet som løyvehaver utfører. Transporten skal ikke være i direkte konkurranse med drosje- eller turvognvirksomhet.</article><article class="legalP" id="kapittel-1-foreslåttparagraf-2-ledd-3">Dispensasjon kan gis for inntil 3 år av gangen.</article><article class="legalP" id="kapittel-1-foreslåttparagraf-2-ledd-4">Kjøretøyets registreringsnummer skal fremgå av dispensasjonsvedtaket. Dispensasjonsvedtaket skal være tilgjengelig i kjøretøyet.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-05-25-734/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juni 2023.</article><article class="legalP" id="kapittel-2-ledd-2">Løyvehavere som har fått utstedt drosjeløyve etter 1. november 2020, men før ikrafttredelse av denne forskriften, skal oppfylle kravene i § 4 første ledd, § 8 tredje ledd, § 9 første punktum og § 10 andre ledd om faglig kompetanse innen ett år etter at endringene i disse bestemmelsene trer i kraft. Disse løyvehaverne skal innen fristen sende dokumentasjon til løyvemyndigheten om at kravet er oppfylt. Løyvemyndigheten kan forlenge fristen for å oppfylle disse kravene med opptil 6 måneder dersom kapasitetshensyn eller andre særlige hensyn tilsier det.</article></section></main></body></html>