<!DOCTYPE html><html lang="nb"><head><title>Forskrift om kvotebytte av lodde i Barentshavet, lodde ved Island, Grønland og Jan Mayen, sild i Nordsjøen og kolmule i 2023</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-17-71</dd><dt class="dokid">DokumentID</dt><dd class="dokid">LTI/forskrift/2023-01-17-71</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Fiskeridirektoratet</li></ul></dd><dt class="dateInForce">I kraft fra</dt><dd class="dateInForce">2023-01-17 – 2023-12-31</dd><dt class="basedOn">Hjemmel</dt><dd class="basedOn"><ul><li>lov/2008-06-06-37/§14</li><li>forskrift/2001-10-16-4686</li></ul></dd><dt class="dateOfPublication">Kunngjort</dt><dd class="dateOfPublication">2023-01-24 14:15</dd><dt class="journalNumber">Journalnummer</dt><dd class="journalNumber">2023-0072</dd><dt class="title">Tittel</dt><dd class="title">Forskrift om kvotebytte av lodde i Barentshavet, lodde ved Island, Grønland og Jan Mayen, sild i Nordsjøen og kolmule i 2023</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Fiskeridirektoratet 17. januar 2023 med hjemmel i lov 6. juni 2008 nr. 37 om forvaltning av viltlevande marine ressursar (havressurslova) § 14, jf. delegeringsvedtak 16. oktober 2001 nr. 4686.</dd><dt class="refid">RefID</dt><dd class="refid">forskrift/2023-01-17-71</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om kvotebytte av lodde i Barentshavet, lodde ved Island, Grønland og Jan Mayen, sild i Nordsjøen og kolmule i 2023<ul class="tocSubUl"><li>§ 1. Virkeområde</li><li>§ 2. Vilkår for kvotebytte</li><li>§ 3. Virkning av kvotebytte av lodde i Barentshavet og lodde ved Island, Grønland og Jan Mayen</li><li>§ 4. Virkning av kvotebytte av lodde i Barentshavet og sild i Nordsjøen, og kvotebytte av lodde ved Island, Grønland og Jan Mayen og sild i Nordsjøen</li><li>§ 5. Virkning av kvotebytte av lodde i Barentshavet og kolmule</li><li>§ 6. Straff</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-17-71" id="dokument"><h1>Forskrift om kvotebytte av lodde i Barentshavet, lodde ved Island, Grønland og Jan Mayen, sild i Nordsjøen og kolmule i 2023</h1><article class="legalArticle" data-lovdata-URL="LTI/forskrift/2023-01-17-71/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Denne forskriften gjelder kvotebytte av lodde i Barentshavet, lodde ved Island, Grønland og Jan Mayen og sild i Nordsjøen mellom fartøy med ringnottillatelse etter konsesjonsforskriften kapittel 4.</article><article class="legalP" id="paragraf-1-ledd-2">Forskriften gjelder også kvotebytte av lodde i Barentshavet og kolmule mellom fartøy med pelagisk tråltillatelse etter konsesjonsforskriften § 2-6.</article></article><article class="legalArticle" data-lovdata-URL="LTI/forskrift/2023-01-17-71/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Vilkår for kvotebytte</span></h2><article class="legalP" id="paragraf-2-ledd-1">Det er adgang til å foreta kvotebytte av lodde i Barentshavet mot lodde ved Island, Grønland og Jan Mayen eller mot et kvantum sild i Nordsjøen mellom to fartøy med ringnottillatelse etter konsesjonsforskriftens kapittel 4.</article><article class="legalP" id="paragraf-2-ledd-2">Det er adgang til å foreta kvotebytte av lodde ved Island, Grønland og Jan Mayen mot lodde i Barentshavet eller mot et kvantum sild i Nordsjøen mellom to fartøy med ringnottillatelse etter konsesjonsforskriftens kapittel 4.</article><article class="legalP" id="paragraf-2-ledd-3">Det er adgang til å foreta kvotebytte av lodde i Barentshavet mot et kvantum kolmule mellom fartøy med pelagisk tråltillatelse etter konsesjonsforskriften § 2-6.</article><article class="legalP" id="paragraf-2-ledd-4">Det er en forutsetning at kvotebyttet gjelder hele kvoten av lodde i Barentshavet eller hele kvoten av lodde ved Island, Grønland og Jan Mayen i 2023.</article><article class="legalP" id="paragraf-2-ledd-5">Fartøy kan kun foreta ett kvotebytte som involverer lodde i Barentshavet og ett kvotebytte som involverer lodde ved Island, Grønland og Jan Mayen. Fartøy med pelagisk tråltillatelse kan likevel motta loddekvote fra inntil to fartøy og avgi kolmulekvote til de samme fartøyene.</article><article class="legalP" id="paragraf-2-ledd-6">Det er ikke til hinder for kvotebytte at det er tildelt leiefartøytillatelse etter konsesjonsforskriften § 1-7 for fiske i medhold av relevant tillatelse.</article><article class="legalP" id="paragraf-2-ledd-7">Det er et vilkår for kvotebytte at begge fartøyeiere har gitt bindende og signert melding til Norges Sildesalgslag med kopi til Fiskeridirektoratet. Melding om kvotebytte som involverer lodde ved Island, Grønland og Jan Mayen må være sendt senest 1. februar 2023. Melding om kvotebytte som involverer lodde i Barentshavet må være sendt senest 1. mars 2023.</article><article class="legalP" id="paragraf-2-ledd-8">For fartøy med ringnottillatelse skal meldingen bindende angi fartøynavn og kallesignal. Dersom sild i Nordsjøen inngår i kvotebyttet, skal kvantumet av sild i Nordsjøen som byttes bort angis.</article><article class="legalP" id="paragraf-2-ledd-9">For fartøy med pelagisk tråltillatelse skal meldingen bindende angi fartøynavn, kallesignal og kvantum av kolmule som byttes bort.</article><article class="legalP" id="paragraf-2-ledd-10">Det kan ikke fiskes på byttet kvote før Norges Sildesalgslag har sendt bekreftelse på at kvotebyttet er registrert på fartøyets kvotekonto.</article><article class="legalP" id="paragraf-2-ledd-11">Det er ikke adgang til å bytte bort adgang til å fiske sild og kolmule i andre lands soner.</article></article><article class="legalArticle" data-lovdata-URL="LTI/forskrift/2023-01-17-71/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Virkning av kvotebytte av lodde i Barentshavet og lodde ved Island, Grønland og Jan Mayen</span></h2><article class="legalP" id="paragraf-3-ledd-1">Kvotebytte mellom to fartøy med ringnottillatelse gir det ene fartøyet rett til å fiske begge fartøyenes kvoter etter forskrift 21. desember 2022 nr. 2471 om regulering av fisket etter lodde i Barentshavet i 2023, og det andre fartøyet rett til å fiske begge fartøyenes kvoter etter forskrift 21. desember 2022 nr. 2435 om regulering av fisket etter lodde ved Island, Grønland og Jan Mayen i 2023.</article><article class="legalP" id="paragraf-3-ledd-2">Det er ikke adgang for et fartøy å fiske på kvote som er byttet bort.</article><article class="legalP" id="paragraf-3-ledd-3">For øvrig gjelder bestemmelsene i forskriftene nevnt i første og andre ledd så langt de passer ved kvotebytte.</article></article><article class="legalArticle" data-lovdata-URL="LTI/forskrift/2023-01-17-71/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Virkning av kvotebytte av lodde i Barentshavet og sild i Nordsjøen, og kvotebytte av lodde ved Island, Grønland og Jan Mayen og sild i Nordsjøen</span></h2><article class="legalP" id="paragraf-4-ledd-1">Kvotebytte mellom to fartøy med ringnottillatelse gir det ene fartøyet rett til å fiske begge fartøyenes kvoter etter forskrift 21. desember 2022 nr. 2471 om regulering av fisket etter lodde i Barentshavet i 2023 eller begge fartøyenes kvoter etter forskrift 21. desember 2022 nr. 2435 om regulering av fisket etter lodde ved Island, Grønland og Jan Mayen i 2023. Det andre fartøyet gis rett til å fiske fartøyets egen kvote av sild i Nordsjøen og den delen av det andre fartøyets kvote av sild i Nordsjøen som er meldt inn etter § 2 åttende ledd i denne forskriften, jf. forskrift 22. desember 2022 nr. 2493 om regulering av fisket etter sild i Nordsjøen og Skagerrak i 2023.</article><article class="legalP" id="paragraf-4-ledd-2">Det er ikke adgang for et fartøy å fiske på kvote eller deler av kvote som er byttet bort.</article><article class="legalP" id="paragraf-4-ledd-3">For øvrig gjelder bestemmelsene i forskriftene nevnt i første og andre ledd så langt de passer ved kvotebytte.</article></article><article class="legalArticle" data-lovdata-URL="LTI/forskrift/2023-01-17-71/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Virkning av kvotebytte av lodde i Barentshavet og kolmule</span></h2><article class="legalP" id="paragraf-5-ledd-1">Kvotebytte mellom fartøy med pelagisk tråltillatelse gir et fartøy rett til å fiske loddekvote fra inntil to andre fartøy i tillegg egen kvote etter forskrift 21. desember 2022 nr. 2471 om regulering av fisket etter lodde i Barentshavet i 2023. Tilsvarende kan avgivende fartøy, i tillegg til egen kvote, fiske den delen av mottakende fartøys kvote av kolmule som er meldt inn etter § 2 9. ledd i denne forskriften, jf. forskrift 16. desember 2022 nr. 2276 om regulering av fisket etter kolmule i 2023.</article><article class="legalP" id="paragraf-5-ledd-2">Det er ikke adgang for et fartøy å fiske på kvote eller deler av kvote som er byttet bort.</article><article class="legalP" id="paragraf-5-ledd-3">For øvrig gjelder bestemmelsene i forskriftene nevnt i første og andre ledd så langt de passer ved kvotebytte.</article></article><article class="legalArticle" data-lovdata-URL="LTI/forskrift/2023-01-17-71/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Straff</span></h2><article class="legalP" id="paragraf-6-ledd-1">Den som forsettlig eller uaktsomt overtrer bestemmelser gitt i eller i medhold av denne forskriften, straffes i henhold til lov 6. juni 2008 nr. 37 om forvaltning av viltlevande marine ressursar (havressurslova) § 60, § 64 og § 65. På samme måte straffes medvirkning og forsøk.</article></article><article class="legalArticle" data-lovdata-URL="LTI/forskrift/2023-01-17-71/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-7-ledd-1">Forskriften trer i kraft 17. januar og varer til 31. desember 2023.</article></article></main></body></html>