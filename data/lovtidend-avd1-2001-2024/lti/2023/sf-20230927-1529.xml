<!DOCTYPE html><html lang="nb"><head><title>Forskrift om endring i forskrift om pengespill</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-27-1529</dd><dt class="dokid">DokumentID</dt><dd class="dokid">LTI/forskrift/2023-09-27-1529</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Medie- og kunstavdelingen</li></ul></dd><dt class="dateInForce">I kraft fra</dt><dd class="dateInForce">2023-09-27, 2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-11-17-1978</li></ul></dd><dt class="basedOn">Hjemmel</dt><dd class="basedOn"><ul><li>lov/2022-03-18-12/§23</li><li>lov/2022-03-18-12/§28</li><li>lov/2022-03-18-12/§38</li></ul></dd><dt class="dateOfPublication">Kunngjort</dt><dd class="dateOfPublication">2023-10-02 14:30</dd><dt class="journalNumber">Journalnummer</dt><dd class="journalNumber">2023-1041</dd><dt class="titleShort">Korttittel</dt><dd class="titleShort">Endr. i pengespillforskriften</dd><dt class="title">Tittel</dt><dd class="title">Forskrift om endring i forskrift om pengespill</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 27. september 2023 med hjemmel i lov 18. mars 2022 nr. 12 om pengespill (pengespilloven) § 23, § 28 og § 38.</dd><dt class="refid">RefID</dt><dd class="refid">forskrift/2023-09-27-1529</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om pengespill<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-27-1529" id="dokument"><h1>Forskrift om endring i forskrift om pengespill</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-27-1529/KAPITTEL_1"><h2 data-text-align="center">I</h2><article class="defaultP">I forskrift 17. november 2022 nr. 1978 om pengespill (pengespillforskriften) gjøres følgende endringer:</article> <article class="defaultP" margin-top="true">§ 38 første ledd skal lyde:</article><article class="legalP" id="kapittel-1-ledd-1">En ikke-fortjenestebasert organisasjon kan etter søknad godkjennes for å kunne søke om å tilby pengespill etter kapittel 8 til 11 og kapittel 14 og å motta overskudd fra pengespill om bord på skip etter § 81, dersom<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">organisasjonen er registrert i Frivillighetsregisteret, men kravet gjelder ikke menigheter i Den norske kirke</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">frivillig innsats er en viktig del av organisasjonens virksomhet.</article></article></li></ul></article> <article class="defaultP" margin-top="true">§ 42 første ledd skal lyde:</article><article class="legalP" id="kapittel-1-ledd-2">En organisasjon som er forhåndsgodkjent etter § 38 eller § 39, skal føre regnskap. Organisasjonen skal kunne dokumentere alle inntekter og utgifter og skal ha oversikt over eiendeler og gjeld. Organisasjonen skal hvert år innen 1. juni sende regnskapsopplysninger, herunder hvordan overskudd fra pengespill er benyttet, til Lotteritilsynet.</article> <article class="defaultP" margin-top="true">§ 43 første ledd innlednngen skal lyde:</article><article class="legalP" id="kapittel-1-ledd-3">Lotteritilsynet kan etter søknad gi en eller flere organisasjoner som er godkjent etter § 38, tillatelse til å tilby følgende pengespill med en omsetning på inntil 100 millioner kroner:</article> <article class="defaultP" margin-top="true">§ 60 første ledd første punktum skal lyde:</article><article class="legalP" id="kapittel-1-ledd-4">Godkjente organisasjoner kan få en tillatelse til å tilby hovedspill med inntil 700&#xa0;000 kroner i årlig omsetning per organisasjon.</article> <article class="defaultP" margin-top="true">§ 68 andre ledd skal lyde:</article><article class="legalP" id="kapittel-1-ledd-5">Tilbys bingoen av medhjelper, skal medhjelperen en gang i kvartalet utbetale organisasjonenes andel av overskuddet fra hovedspill og databingo til de organisasjonene det gjelder. Overskuddet utbetales til kontonummeret som organisasjonen har registrert i Frivillighetsregisteret.</article> <article class="defaultP" margin-top="true">§ 69 andre ledd skal lyde:</article><article class="legalP" id="kapittel-1-ledd-6">Norsk Tipping skal minst én gang i måneden utbetale til medhjelperen dennes andel av overskuddet. Norsk Tipping skal en gang i halvåret overføre organisasjonenes andel av overskuddet til de organisasjonene det gjelder. Overskuddet utbetales til kontonummeret som organisasjonen har registrert i Frivillighetsregisteret.</article> <article class="defaultP" margin-top="true">§ 70 første ledd skal lyde:</article><article class="legalP" id="kapittel-1-ledd-7">Skifte av et bingolokales medhjelper, krever tillatelse fra Lotteritilsynet. Det gis tillatelse til en ny medhjelper som oppfyller vilkårene i § 40, når det foreligger revisorgodkjent regnskap for avsluttet bingovirksomhet etter § 71, og dokumentasjon på at overskuddet er utbetalt til organisasjonene i samsvar med § 68.</article> <article class="defaultP" margin-top="true">§ 71 fjerde ledd skal lyde:</article><article class="legalP" id="kapittel-1-ledd-8">Tilbys bingoen av medhjelper, skal medhjelperen i første og tredje kvartal føre et sammendrag fra de daglige rapportene. Sammendraget, samt dokumentasjon på at overskuddet er utbetalt til organisasjonene i samsvar med § 68, skal sendes Lotteritilsynet senest to uker etter utgangen av første og tredje kvartal.</article> <article class="defaultP" margin-top="true">§ 71 femte ledd skal lyde:</article><article class="legalP" id="kapittel-1-ledd-9">Medhjelperen skal også føre et sammendrag fra dagsrapportene for hele første og andre halvår, med bekreftelse fra offentlig godkjent revisor. Sammendraget, samt dokumentasjon på at overskuddet er utbetalt til organisasjonene i samsvar med § 68, skal sendes Lotteritilsynet senest åtte uker etter utløpet av første halvår og senest seks uker etter utløpet av andre halvår, eller senest seks uker etter at spillet er avsluttet.</article> <article class="defaultP" margin-top="true">§ 75 nytt femte ledd skal lyde:</article><article class="legalP" id="kapittel-1-ledd-10">Kringkasteren som har tillatelse, skal føre en regnskapsrapport etter endt tillatelsesperiode. Denne skal sendes til Lotteritilsynet senest seks uker etter endt tillatelsesperiode. Dersom det er gitt tillatelse med varighet på to kalenderår, skal det også føres regnskapsrapport seks uker etter første kalenderår.</article> <article class="defaultP" margin-top="true">§ 90 første ledd skal lyde:</article><article class="legalP" id="kapittel-1-ledd-11">En organisasjon skal betale 2&#xa0;000 kroner i gebyr for forhåndsgodkjenning etter § 38 eller § 39.</article> <article class="defaultP" margin-top="true">§ 94 første ledd skal lyde:</article><article class="legalP" id="kapittel-1-ledd-12">En søker skal betale 1&#xa0;600 kroner i gebyr per kalenderår for tillatelse til å tilby hovedspill, jf. § 60 første ledd.</article> <article class="defaultP" margin-top="true">§ 94 fjerde ledd skal lyde:</article><article class="legalP" id="kapittel-1-ledd-13">En søker skal betale 1&#xa0;600 kroner i gebyr per kalenderår for tillatelse til å tilby bingo i lokalradio eller lokalfjernsyn, jf. § 72 første ledd.</article> <article class="defaultP" margin-top="true">§ 102 andre ledd skal lyde:</article><article class="legalP" id="kapittel-1-ledd-14">Godkjenninger av organisasjoner som er gitt med hjemmel i lotteriloven § 4 og forskrift 21. desember 2000 nr. 1366 om lotteritilsynet og lotteriregisteret m.m. § 2-1, gjelder ikke etter 31. desember 2024.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-27-1529/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks, med unntak av § 69 andre ledd, som trer i kraft 1. januar 2024.</article></section></main></body></html>