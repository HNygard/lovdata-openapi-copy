<!DOCTYPE html><html lang="nb"><head><title>Forskrift om fordeling av formue til frivillig virksomhet til fordel for barn og unge når avdøde ikke har arvinger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-10-27-1706</dd><dt class="dokid">DokumentID</dt><dd class="dokid">LTI/forskrift/2023-10-27-1706</dd><dt class="ministry">Departement</dt><dd class="ministry"><ul><li>Kultur- og likestillingsdepartementet</li></ul></dd><dt class="subunit">Etat</dt><dd class="subunit"><ul><li>Avdeling for sivilsamfunn og idrett</li></ul></dd><dt class="dateInForce">I kraft fra</dt><dd class="dateInForce">2023-10-27</dd><dt class="basedOn">Hjemmel</dt><dd class="basedOn"><ul><li>lov/2019-06-14-21/§76</li></ul></dd><dt class="dateOfPublication">Kunngjort</dt><dd class="dateOfPublication">2023-10-27 14:05</dd><dt class="journalNumber">Journalnummer</dt><dd class="journalNumber">2023-1154</dd><dt class="title">Tittel</dt><dd class="title">Forskrift om fordeling av formue til frivillig virksomhet til fordel for barn og unge når avdøde ikke har arvinger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kultur- og likestillingsdepartementet 27. oktober 2023 med hjemmel i lov 14. juni 2019 nr. 21 om arv og dødsboskifte (arvelova) § 76 første ledd.</dd><dt class="refid">RefID</dt><dd class="refid">forskrift/2023-10-27-1706</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om fordeling av formue til frivillig virksomhet til fordel for barn og unge når avdøde ikke har arvinger<ul class="tocSubUl"><li>§ 1. Formål</li><li>§ 2. Definisjon</li><li>§ 3. Mottakere av midlene</li><li>§ 4. Fordeling av midlene</li><li>§ 5. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-10-27-1706" id="dokument"><h1>Forskrift om fordeling av formue til frivillig virksomhet til fordel for barn og unge når avdøde ikke har arvinger</h1><article class="legalArticle" data-lovdata-URL="LTI/forskrift/2023-10-27-1706/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med forskriften er å gi nærmere bestemmelser om fordeling av midler til frivillig virksomhet rettet mot barn og unge. Frivillig virksomhet rettet mot barn og unge med funksjonsnedsettelser skal bli prioritert.</article></article><article class="legalArticle" data-lovdata-URL="LTI/forskrift/2023-10-27-1706/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Definisjon</span></h2><article class="legalP" id="paragraf-2-ledd-1">Med fordeling av midler etter § 1 menes fordeling av formue hvis avdøde ikke har arvinger etter lov eller testamente som omtalt i arveloven § 76 første ledd.</article></article><article class="legalArticle" data-lovdata-URL="LTI/forskrift/2023-10-27-1706/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Mottakere av midlene</span></h2><article class="legalP" id="paragraf-3-ledd-1">Nasjonale og regionale organisasjoner som driver frivillig virksomhet for barn og unge kan søke om midler. Organisasjonene skal være registrert i Frivillighetsregisteret.</article></article><article class="legalArticle" data-lovdata-URL="LTI/forskrift/2023-10-27-1706/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Fordeling av midlene</span></h2><article class="legalP" id="paragraf-4-ledd-1">Midlene skal fordeles av Landsrådet for Norges barne- og ungdomsorganisasjoner (LNU), i tråd med formålet og etter gjeldende retningslinjer fastsatt av LNU og godkjent av Kultur- og likestillingsdepartementet.</article></article><article class="legalArticle" data-lovdata-URL="LTI/forskrift/2023-10-27-1706/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ikrafttredelse</span></h2><article class="legalP" id="paragraf-5-ledd-1">Forskriften trer i kraft 27. oktober 2023.</article></article></main></body></html>