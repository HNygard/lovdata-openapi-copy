<!DOCTYPE html><html lang="nb"><head><title>Forskrift om krav for å beskytte fiske-, dyre- og plantehelse i forbindelse med militærøvelse Nordic Response 2024 (Nordic Response-soneforskrift)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-19-2377</dd><dt class="dokid">DokumentID</dt><dd class="dokid">LTI/forskrift/2023-12-19-2377</dd><dt class="ministry">Departement</dt><dd class="ministry"><ul><li>Landbruks- og matdepartementet, Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Avdeling for matpolitikk</li></ul></dd><dt class="dateInForce">I kraft fra</dt><dd class="dateInForce">2024-01-01 – 2024-12-31</dd><dt class="basedOn">Hjemmel</dt><dd class="basedOn"><ul><li>lov/2003-12-19-124/§6</li><li>lov/2003-12-19-124/§15</li><li>lov/2003-12-19-124/§18</li><li>lov/2003-12-19-124/§19</li><li>lov/2003-12-19-124/§23</li><li>lov/2003-12-19-124/§28</li><li>forskrift/2003-12-19-1790</li></ul></dd><dt class="dateOfPublication">Kunngjort</dt><dd class="dateOfPublication">2024-01-04 13:40</dd><dt class="journalNumber">Journalnummer</dt><dd class="journalNumber">2024-0005</dd><dt class="titleShort">Korttittel</dt><dd class="titleShort">Nordic Response-soneforskrift</dd><dt class="title">Tittel</dt><dd class="title">Forskrift om krav for å beskytte fiske-, dyre- og plantehelse i forbindelse med militærøvelse Nordic Response 2024 (Nordic Response-soneforskrift)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet og Nærings- og fiskeridepartementet 19. desember 2023 med hjemmel i lov 19. desember 2003 nr. 124 om matproduksjon og mattrygghet mv. (matloven) § 6, § 15, § 18, § 19, § 23 og § 28, jf. delegeringsvedtak 19. desember 2003 nr. 1790.</dd><dt class="refid">RefID</dt><dd class="refid">forskrift/2023-12-19-2377</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om krav for å beskytte fiske-, dyre- og plantehelse i forbindelse med militærøvelse Nordic Response 2024 (Nordic Response-soneforskrift)<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Opprettelse av Nordic Response-sone i Norge og beskrivelse av sonen i Sverige og Finland</li><li>§ 4. Krav i Nordic Response-sonen</li><li>§ 5. Begrensning på bruk i restriksjonsbelagte områder i Nordic Response-sonen</li><li>§ 6. Særlige krav til materiell og kjøretøy brukt i vassdrag</li><li>§ 7. Krav til dokumentasjon og oversikter</li><li>§ 8. Meldeplikt</li><li>§ 9. Krav om sanering av materiell og kjøretøy før flytting ut av sonen under og etter øvelsen</li><li>§ 10. Tilsyn og vedtak</li><li>§ 11. Straff</li><li>§ 12. Dispensasjon</li><li>§ 13. Ikrafttredelse og opphevingstidspunkt</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-19-2377" id="dokument"><h1>Forskrift om krav for å beskytte fiske-, dyre- og plantehelse i forbindelse med militærøvelse Nordic Response 2024 (Nordic Response-soneforskrift)</h1><article class="legalArticle" data-lovdata-URL="LTI/forskrift/2023-12-19-2377/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge spredning av smittsomme sykdommer, planteskadegjørere o.l. i forbindelse med militærøvelsen Nordic Response 2024, og sikre eventuell sanering og smittesporing etter at øvelsen er ferdig.</article></article><article class="legalArticle" data-lovdata-URL="LTI/forskrift/2023-12-19-2377/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften gjelder for forflytning av militært materiell, inkludert kjøretøy, til Norge for bruk i Nordic Response-sonen. Forskriften gjelder også for forflytning av militært materiell ut av sonen til andre deler av Norge, også etter at sonen er opphevet.</article></article><article class="legalArticle" data-lovdata-URL="LTI/forskrift/2023-12-19-2377/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Opprettelse av Nordic Response-sone i Norge og beskrivelse av sonen i Sverige og Finland</span></h2><article class="legalP" id="paragraf-3-ledd-1">Det opprettes en Nordic Response-sone for militærøvelse i perioden 1. januar 2024 til og med 31. mars 2024 der den norske delen av sonen omfatter følgende geografiske områder:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">Finnmark fylke, unntatt kommunene Lebesby, Gamvik, Tana, Berlevåg, Båtsfjord, Vardø, Vadsø, Nesseby og Sør-Varanger</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">Troms fylke</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">kommunene Narvik, Evenes, Andøy i Nordland fylke.</article></article></li></ul></article><article class="legalP" id="paragraf-3-ledd-2">Nordic Response-sonen i Sverige omfatter Norrbottens län, unntatt kommunene Piteå, Luleå og Älvsbyn. Sonen i Finland omfatter Lappland fylke, unntatt kommunene Kemi, Kemijärvi, Keminmaa, Pelkosenniemi, Posio, Ranua, Salla, Savukoski, Simo og Tervola.</article></article><article class="legalArticle" data-lovdata-URL="LTI/forskrift/2023-12-19-2377/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav i Nordic Response-sonen</span></h2><article class="legalP" id="paragraf-4-ledd-1">Militært materiell fra utlandet skal før innførsel til den norske delen av Nordic Response-sonen saneres i henhold til Forsvarets interne bestemmelser om tiltak for å hindre spredning av plante- og dyresykdommer. Sanering i henhold til Forsvarets interne bestemmelser utført før eller etter innførsel til de svenske og finske delene av Nordic Response-sonen oppfyller kravet i første punktum.</article><article class="legalP" id="paragraf-4-ledd-2">Materiell nevnt i første ledd skal følges av en skriftlig bekreftelse på sanering fra militær veterinær eller annet personell autorisert til å utføre slike oppgaver. Saneringen skal enten kontrolleres av militær veterinær eller annet autorisert personell før innførsel til den norske delen av Nordic Response-sonen, eller følges av skriftlig bekreftelse på at tilsvarende kontroll er utført før innførsel til den svenske eller finske delen av sonen.</article><article class="legalP" id="paragraf-4-ledd-3">Materiell fra utlandet som oppfyller kravene over kan forflyttes internt i Nordic Response-sonen uten ytterligere sanering til og med 31. mars 2024. Ved forflytning i sonen skal materiellet følges av dokumentasjon på at saneringen og kontrollen er utført.</article><article class="legalP" id="paragraf-4-ledd-4">Norsk militært materiell som er flyttet ut av den norske delen av sonen under øvelsen kan returnere fra de svenske og finske delene av sonen uten sanering til og med 31. mars 2024.</article><article class="legalP" id="paragraf-4-ledd-5">Bestemmelsene i denne paragrafen gjelder som unntak fra forbudet i forskrift 2. juli 1991 nr. 507 om forbud mot innførsel av dyr og smitteførende gjenstander og krav i forskrift 1. desember 2000 nr. 1333 om planter og tiltak mot planteskadegjørere.</article></article><article class="legalArticle" data-lovdata-URL="LTI/forskrift/2023-12-19-2377/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Begrensning på bruk i restriksjonsbelagte områder i Nordic Response-sonen</span></h2><article class="legalP" id="paragraf-5-ledd-1">Lettelsene i § 4 tredje og fjerde ledd gjelder ikke for militært materiell som er benyttet i områder i de svenske og finske delene av sonen som er restriksjonsbelagte på grunn av smittsom plante-, fiske- eller dyresykdom.</article></article><article class="legalArticle" data-lovdata-URL="LTI/forskrift/2023-12-19-2377/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Særlige krav til materiell og kjøretøy brukt i vassdrag</span></h2><article class="legalP" id="paragraf-6-ledd-1">Alt militært materiell som er brukt i ett vassdrag i Norge eller utlandet, skal tørkes eller desinfiseres før de flyttes til andre vassdrag eller til andre deler av samme vassdrag i Norge. Dette gjelder ikke for materiell som utelukkende brukes oppå is- og snølagte vassdrag i Nordic Response-sonen under øvelsen og som ikke kommer i kontakt med vann fra vassdrag.</article></article><article class="legalArticle" data-lovdata-URL="LTI/forskrift/2023-12-19-2377/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Krav til dokumentasjon og oversikter</span></h2><article class="legalP" id="paragraf-7-ledd-1">Alt militært materiell i den norske delen av Nordic Response-sonen skal til enhver tid følges av dokumentasjon angitt i § 4. Dette gjelder likevel ikke for norsk militært materiell som enten aldri er brukt utenfor Norge eller som tidligere er sanert ved retur til Norge i henhold til forskrift 2. juli 1991 nr. 507 om forbud mot innførsel av dyr og smitteførende gjenstander.</article><article class="legalP" id="paragraf-7-ledd-2">Forsvaret skal ha en oppdatert, dokumenterbar oversikt over:<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-2-punkt-1"><article class="legalP" id="paragraf-7-ledd-2-punkt-1-ledd-1">alt militært materiell som er kontrollert inn i sonen, med nasjonalitet og dato for godkjent sanering.</article></article></li><li data-li-identifier="b." data-name="b."><article class="listArticle" id="paragraf-7-ledd-2-punkt-2"><article class="legalP" id="paragraf-7-ledd-2-punkt-2-ledd-1">alt norsk militært materiell og kjøretøy som er brukt i de svenske og finske delene av sonen.</article></article></li><li data-li-identifier="c." data-name="c."><article class="listArticle" id="paragraf-7-ledd-2-punkt-3"><article class="legalP" id="paragraf-7-ledd-2-punkt-3-ledd-1">bevegelsene til ulike avdelinger i og ut av sonen.</article></article></li></ul></article><article class="legalP" id="paragraf-7-ledd-3">Dokumentasjonen omtalt i denne paragrafen skal legges frem for Mattilsynet på forespørsel.</article></article><article class="legalArticle" data-lovdata-URL="LTI/forskrift/2023-12-19-2377/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>. <span class="legalArticleTitle">Meldeplikt</span></h2><article class="legalP" id="paragraf-8-ledd-1">Forsvarets personell som avdekker brudd på reglene i denne forskriften skal melde avvik til Mattilsynet så snart som mulig, og senest første virkedag etter avviket ble oppdaget. Meldingen skal inneholde opplysninger om<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">hvilken bestemmelse som er brutt</article></article></li><li data-li-identifier="b." data-name="b."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">hvor utstyret har blitt flyttet fra og til</article></article></li><li data-li-identifier="c." data-name="c."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">hvilken nasjonalitet og avdeling som er ansvarlig for utstyret</article></article></li><li data-li-identifier="d." data-name="d."><article class="listArticle" id="paragraf-8-ledd-1-punkt-4"><article class="legalP" id="paragraf-8-ledd-1-punkt-4-ledd-1">hvilke tiltak som er igangsatt.</article></article></li></ul></article></article><article class="legalArticle" data-lovdata-URL="LTI/forskrift/2023-12-19-2377/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>. <span class="legalArticleTitle">Krav om sanering av materiell og kjøretøy før flytting ut av sonen under og etter øvelsen</span></h2><article class="legalP" id="paragraf-9-ledd-1">Militært materiell som er brukt i de svenske og finske delene av sonen under øvelsen Nordic Response, skal saneres i henhold til det norske Forsvarets interne bestemmelser om tiltak for å hindre spredning av sykdommer før det tas i bruk utenfor det geografiske området som er, eller har vært, sonen. Sanering av materiellet og kjøretøyet kan unnlates etter en skriftlig risikovurdering dersom den viser at sanering ikke er nødvendig.</article></article><article class="legalArticle" data-lovdata-URL="LTI/forskrift/2023-12-19-2377/§10" data-name="§10" id="paragraf-10"><h2 class="legalArticleHeader"><span class="legalArticleValue">§ 10</span>. <span class="legalArticleTitle">Tilsyn og vedtak</span></h2><article class="legalP" id="paragraf-10-ledd-1">Mattilsynet fører tilsyn og kan fatte nødvendige enkeltvedtak, jf. matloven § 23, for å oppnå etterlevelse av bestemmelser gitt i eller i medhold av denne forskriften. Mattilsynet kan også fatte enkeltvedtak i henhold til matloven § 24 til § 26.</article></article><article class="legalArticle" data-lovdata-URL="LTI/forskrift/2023-12-19-2377/§11" data-name="§11" id="paragraf-11"><h2 class="legalArticleHeader"><span class="legalArticleValue">§ 11</span>. <span class="legalArticleTitle">Straff</span></h2><article class="legalP" id="paragraf-11-ledd-1">Overtredelse av bestemmelser gitt i denne forskriften eller enkeltvedtak gitt i medhold av forskriften, er straffbart i henhold til matloven § 28.</article></article><article class="legalArticle" data-lovdata-URL="LTI/forskrift/2023-12-19-2377/§12" data-name="§12" id="paragraf-12"><h2 class="legalArticleHeader"><span class="legalArticleValue">§ 12</span>. <span class="legalArticleTitle">Dispensasjon</span></h2><article class="legalP" id="paragraf-12-ledd-1">Mattilsynet kan i særskilte tilfelle dispensere fra bestemmelsene i denne forskriften.</article></article><article class="legalArticle" data-lovdata-URL="LTI/forskrift/2023-12-19-2377/§13" data-name="§13" id="paragraf-13"><h2 class="legalArticleHeader"><span class="legalArticleValue">§ 13</span>. <span class="legalArticleTitle">Ikrafttredelse og opphevingstidspunkt</span></h2><article class="legalP" id="paragraf-13-ledd-1">Denne forskrift trer i kraft 1. januar 2024 og gjelder til og med 31. desember 2024.</article></article></main></body></html>