<!DOCTYPE html><html lang="nb"><head><title>Forskrift om endring i forskrift om rapportering av slaktet rein og lagerbeholdning</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-21-1011</dd><dt class="dokid">DokumentID</dt><dd class="dokid">LTI/forskrift/2023-06-21-1011</dd><dt class="ministry">Departement</dt><dd class="ministry"><ul><li>Landbruks- og matdepartementet</li></ul></dd><dt class="subunit">Etat</dt><dd class="subunit"><ul><li>Landbrukspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-07-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2011-06-21-617</li></ul></dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-06-22 14:55</dd><dt class="journalNumber">Journalnummer</dt><dd class="journalNumber">2023-0738</dd><dt class="title">Tittel</dt><dd class="title">Forskrift om endring i forskrift om rapportering av slaktet rein og lagerbeholdning</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Landbruks- og matdepartementet 21. juni 2023 til gjennomføring av Stortingets årlige vedtak om reindriftsavtalen.</dd><dt class="refid">RefID</dt><dd class="refid">forskrift/2023-06-21-1011</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om rapportering av slaktet rein og lagerbeholdning<ul class="tocSubUl"><li>I<ul class="tocSubUl"><li>§ 2. Definisjon</li><li>§ 3. Tilskudd</li><li>§ 12. Administrasjon og klageadgang</li><li>§ 13. Bruk av opplysninger</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-21-1011" id="dokument"><h1>Forskrift om endring i forskrift om rapportering av slaktet rein og lagerbeholdning</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-21-1011/KAPITTEL_1"><h2 data-text-align="center">I</h2><article class="defaultP">I forskrift 21. juni 2011 nr. 617 om rapportering av slaktet rein og lagerbeholdning gjøres følgende endringer:</article> <article class="defaultP" margin-top="true">§ 2 skal lyde:</article><article class="futureLegalArticle" data-name="§2" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Definisjon</span></span><article class="legalP" id="kapittel-1-foreslåttparagraf-1-ledd-1">Med <i>den som rapporterer</i> menes den som første gang kjøper råvaren fra reineier. Ved direktesalg fra reineier til forbruker eller detaljist er reineier den som rapporterer.</article><article class="legalP" id="kapittel-1-foreslåttparagraf-1-ledd-2">Med <i>nettopris</i> menes avregningspris eksklusive slaktekostnader og frakt, og uten merverdiavgift.</article></article> <article class="defaultP" margin-top="true">§ 3 skal lyde:</article><article class="futureLegalArticle" data-name="§3" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Tilskudd</span></span><article class="legalP" id="kapittel-1-foreslåttparagraf-2-ledd-1">Den som rapporterer etter § 5 kan søke om tilskudd til å gjennomføre rapporteringen. Det gis tilskudd med 4 kroner per rein.</article><article class="legalP" id="kapittel-1-foreslåttparagraf-2-ledd-2">Det gis ikke tilskudd for rapportering etter fastsatt frist, jf. § 4.</article><article class="legalP" id="kapittel-1-foreslåttparagraf-2-ledd-3">Den som søker om rapporteringstilskudd skal benytte søknadsskjema fastsatt av Landbruksdirektoratet.</article><article class="legalP" id="kapittel-1-foreslåttparagraf-2-ledd-4">Frist for søknad om tilskudd er innen utgangen av måneden etter at rapporteringen er gjennomført.</article></article> <article class="defaultP" margin-top="true">§ 4 første ledd skal lyde:</article><article class="legalP" id="kapittel-1-ledd-1">Den som rapporterer skal:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">Rapportere månedlig til Landbruksdirektoratet om slakting av rein i henhold til § 5 andre ledd, samt rapportere om lagerbeholdning i henhold til § 6, og senest innen to uker etter utgangen av måneden slakting er gjennomført.</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">Rapportere månedlig til Landbruksdirektoratet i henhold til § 5 tredje ledd, og senest innen to måneder etter utgangen av måneden slakting er gjennomført. Rapporteringsfrist for slakt gjennomført i mars er likevel 30. april.</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">Legge til rette for stikkprøvekontroll av registrerings- og rapporteringsrutiner.</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">Dokumentere at reinen er klassifisert ved optisk lengdemåling.</article></article></li><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">Gjennomføre slakting på slakteri godkjent av Mattilsynet.</article></article></li></ul></article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-2">Det kan ved særlige tilfeller gis dispensasjon fra tidsfristen i første ledd bokstav b, men ikke utover 30. april.</article> <article class="defaultP" margin-top="true">§ 5 første og andre ledd skal lyde:</article><article class="legalP" id="kapittel-1-ledd-3">Den som rapporterer skal føre en slaktejournal med prisrapportering. Opplysningene overføres til Landbruksdirektoratet, i den form som kreves innenfor de rapporteringssystemer som Landbruksdirektoratet benytter.</article><article class="legalP" id="kapittel-1-ledd-4">Slaktejournalen skal inneholde opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-4-punkt-1"><article class="legalP" id="kapittel-1-ledd-4-punkt-1-ledd-1">slakteriets EFTA-nummer,</article></article></li><li data-li-identifier="b." data-name="b."><article class="listArticle" id="kapittel-1-ledd-4-punkt-2"><article class="legalP" id="kapittel-1-ledd-4-punkt-2-ledd-1">slaktedato,</article></article></li><li data-li-identifier="c." data-name="c."><article class="listArticle" id="kapittel-1-ledd-4-punkt-3"><article class="legalP" id="kapittel-1-ledd-4-punkt-3-ledd-1">slaktenummer,</article></article></li><li data-li-identifier="d." data-name="d."><article class="listArticle" id="kapittel-1-ledd-4-punkt-4"><article class="legalP" id="kapittel-1-ledd-4-punkt-4-ledd-1">avregningsvekt,</article></article></li><li data-li-identifier="e." data-name="e."><article class="listArticle" id="kapittel-1-ledd-4-punkt-5"><article class="legalP" id="kapittel-1-ledd-4-punkt-5-ledd-1">klasse,</article></article></li><li data-li-identifier="f." data-name="f."><article class="listArticle" id="kapittel-1-ledd-4-punkt-6"><article class="legalP" id="kapittel-1-ledd-4-punkt-6-ledd-1">fettgruppe,</article></article></li><li data-li-identifier="g." data-name="g."><article class="listArticle" id="kapittel-1-ledd-4-punkt-7"><article class="legalP" id="kapittel-1-ledd-4-punkt-7-ledd-1">kasseringstype,</article></article></li><li data-li-identifier="h." data-name="h."><article class="listArticle" id="kapittel-1-ledd-4-punkt-8"><article class="legalP" id="kapittel-1-ledd-4-punkt-8-ledd-1">dyrekode,</article></article></li><li data-li-identifier="i." data-name="i."><article class="listArticle" id="kapittel-1-ledd-4-punkt-9"><article class="legalP" id="kapittel-1-ledd-4-punkt-9-ledd-1">bekreftelse på optisk lengdemåling av det enkelte dyret,</article></article></li><li data-li-identifier="j." data-name="j."><article class="listArticle" id="kapittel-1-ledd-4-punkt-10"><article class="legalP" id="kapittel-1-ledd-4-punkt-10-ledd-1">distriktsnummer.</article></article></li></ul></article> <article class="defaultP" margin-top="true">§ 5 nytt tredje ledd skal lyde:</article><article class="legalP" id="kapittel-1-ledd-5">Prisrapportering skal inneholde opplysninger om<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">slaktenummer,</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">avregningsnummer,</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">reineiers fødselsnummer,</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">nettopris eksklusive mva. (pris hel skrott).</article></article></li></ul></article> <article class="defaultP" margin-top="true">§ 5 nåværende tredje, fjerde og femte ledd blir fjerde, femte og sjette ledd.</article> <article class="defaultP" margin-top="true">§ 5 sjette ledd skal lyde:</article><article class="legalP" id="kapittel-1-ledd-6">Rapportering etter andre ledd bokstav e og f skal skje i henhold til Klassifiseringshåndboken.</article> <article class="defaultP" margin-top="true">§ 6 andre ledd skal lyde:</article><article class="legalP" id="kapittel-1-ledd-7">De etterspurte opplysningene overføres til Landbruksdirektoratet, i den form som kreves innenfor de rapporteringssystemer som Landbruksdirektoratet benytter.</article> <article class="defaultP" margin-top="true">§ 7 første ledd skal lyde:</article><article class="legalP" id="kapittel-1-ledd-8">Kontrollen av den som rapporterer gjennomføres av vedkommende statsforvalter ved at det foretas kontroll, etterkontroll og stikkprøver. Som grunnlag for etterkontroller skal den som rapporterer sørge for<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-8-punkt-1"><article class="legalP" id="kapittel-1-ledd-8-punkt-1-ledd-1">under slakting skille ørene fra skinnet slik at hvert par henger sammen, der hvert par skal merkes med slaktenummer. Alternativt skal man merke reinen med klips,</article></article></li><li data-li-identifier="b." data-name="b."><article class="listArticle" id="kapittel-1-ledd-8-punkt-2"><article class="legalP" id="kapittel-1-ledd-8-punkt-2-ledd-1">pakke ører fra kalv separat i kolli av inntil 300 enheter etter fortløpende slaktenummer i samsvar med slakteliste. Ørene skal dypfryses og lagres slik at de er lett tilgjengelig for kontroll,</article></article></li><li data-li-identifier="c." data-name="c."><article class="listArticle" id="kapittel-1-ledd-8-punkt-3"><article class="legalP" id="kapittel-1-ledd-8-punkt-3-ledd-1">ører, alternativt individmerke, samt slaktejournal skal legges fram for kontroll når vedkommende statsforvalter krever det,</article></article></li><li data-li-identifier="d." data-name="d."><article class="listArticle" id="kapittel-1-ledd-8-punkt-4"><article class="legalP" id="kapittel-1-ledd-8-punkt-4-ledd-1">ha ansvar for egnet lokale til gjennomføring av kontrollen. Lokalet skal være oppvarmet og tilstrekkelig belyst slik at det oppfyller kravene til et tilfredsstillende arbeidsmiljø. Varmt vann skal være tilgjengelig i lokalet.</article></article></li></ul></article> <article class="defaultP" margin-top="true">§ 9 andre ledd andre punktum skal lyde:</article><article class="legalP" id="kapittel-1-ledd-9">Dersom det ved kontroller blir konstatert feilavregning, skal vedkommende rapportør og berørte reineier(e) informeres.</article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-10">Landbruksdirektoratet kan avkorte eller avslå søknad om tilskudd etter § 3 dersom de som slakter rein eller den som rapporterer ikke overholder sine plikter etter de til enhver tid gjeldende forskrifter for slakting av rein, samt denne forskrift.</article> <article class="defaultP" margin-top="true">§ 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Administrasjon og klageadgang</span></span><article class="legalP" id="kapittel-1-foreslåttparagraf-3-ledd-1">Landbruksdirektoratet fatter vedtak om tilskudd. Søknader skal behandles etter regelverket som var gjeldende da rapporteringen ble foretatt. Vedtak fattet av Landbruksdirektoratet etter denne forskriften kan påklages til Landbruks- og matdepartementet etter forvaltningslovens regler.</article><article class="legalP" id="kapittel-1-foreslåttparagraf-3-ledd-2">Statsforvalterens vedtak etter denne forskriften kan påklages til Landbruksdirektoratet etter forvaltningslovens regler.</article></article> <article class="defaultP" margin-top="true">Ny § 13 skal lyde:</article><article class="futureLegalArticle" data-name="§13" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Bruk av opplysninger</span></span><article class="legalP" id="kapittel-1-foreslåttparagraf-4-ledd-1">Opplysninger som rapporteres i henhold til § 5 kan benyttes i ordninger til reindriftsloven og ordninger etter reindriftsavtalen.</article></article> <article class="defaultP" margin-top="true">Nåværende § 13 blir § 14.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-21-1011/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. juli 2023.</article></section></main></body></html>