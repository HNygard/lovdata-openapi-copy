<!DOCTYPE html><html lang="nb"><head><title>Forskrift om endring i midlertidig forskrift om strømstønad</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-20-978</dd><dt class="dokid">DokumentID</dt><dd class="dokid">LTI/forskrift/2023-06-20-978</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Energi- og vannressursavdelingen</li></ul></dd><dt class="dateInForce">I kraft fra</dt><dd class="dateInForce">2023-06-20</dd><dt class="changesToDocuments">Endrer</dt><dd class="changesToDocuments"><ul><li>forskrift/2022-01-21-103</li></ul></dd><dt class="basedOn">Hjemmel</dt><dd class="basedOn"><ul><li>lov/2021-12-22-170/§3</li><li>lov/2021-12-22-170/§4</li><li>lov/2021-12-22-170/§11</li></ul></dd><dt class="dateOfPublication">Kunngjort</dt><dd class="dateOfPublication">2023-06-20 16:15</dd><dt class="journalNumber">Journalnummer</dt><dd class="journalNumber">2023-0699</dd><dt class="title">Tittel</dt><dd class="title">Forskrift om endring i midlertidig forskrift om strømstønad</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Olje- og energidepartement 20. juni 2023 med hjemmel i midlertidig lov 22. desember 2021 nr. 170 om stønad til husholdninger som følge av ekstraordinære strømutgifter (strømstønadsloven) § 3 fjerde ledd, § 4 annet ledd og § 11.</dd><dt class="refid">RefID</dt><dd class="refid">forskrift/2023-06-20-978</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i midlertidig forskrift om strømstønad<ul class="tocSubUl"><li>I<ul class="tocSubUl"><li>§ 14. Husholdning tilknyttet gårds- og grendeverk</li><li>§ 15. Opplysninger om gårds- og grendeverk og tilknyttede husholdninger</li><li>§ 16. Kontroll med stønad til gårds- og grendeverk</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-20-978" id="dokument"><h1>Forskrift om endring i midlertidig forskrift om strømstønad</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-20-978/KAPITTEL_1"><h2 data-text-align="center">I</h2><article class="defaultP">I midlertidig forskrift 21. januar 2022 nr. 103 om strømstønad gjøres følgende endringer:</article> <article class="defaultP" margin-top="true">Nytt femte og sjette ledd i § 3 skal lyde:</article><article class="legalP" id="kapittel-1-ledd-1">Med <i>gårds- og grendeverk</i> menes et fordelingsnett med spenning under 1000 volt vekselstrøm/1500 volt likestrøm som er bygget for å levere kraft fra lokal produksjon til uttakskunder hvor samlet hovedsikringskapasitet ikke overstiger 200 A ved 3 faser og 230 V.</article><article class="legalP" id="kapittel-1-ledd-2">Med <i>nettkunde i tilknytningspunkt</i> menes nettkunde på målepunkt som tilknytter gårds- og grendeverket til nettselskapet.</article> <article class="defaultP" margin-top="true">§ 14 skal lyde:</article><article class="futureLegalArticle" data-name="§14" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Husholdning tilknyttet gårds- og grendeverk</span></span><article class="legalP" id="kapittel-1-foreslåttparagraf-1-ledd-1">Husholdninger som er tilknyttet gårds- og grendeverk har rett til strømstønad fra og med 1. januar 2023, eller fra tilknytningstidspunktet dersom dette skjer senere. Dette gjelder ikke husholdninger som får strømstønad for husholdningsforbruk dekket gjennom andre stønadsordninger som følge av ekstraordinære strømutgifter.</article><article class="legalP" id="kapittel-1-foreslåttparagraf-1-ledd-2">For rett til stønad etter første ledd, må nettkunde i tilknytningspunktet rapportere opplysninger om gårds- og grendeverk og tilknyttede husholdninger til nettselskapet, jf. § 15.</article><article class="legalP" id="kapittel-1-foreslåttparagraf-1-ledd-3">Stønad beregnes etter strømstønadsloven § 5 første til fjerde ledd og § 5a. Det er målt og avregnet uttak i tilknytningspunktet mellom gårds- og grendeverket og nettselskapet som er stønadsberettiget strømforbruk. Det gis ikke stønad for forbruk som samlet overstiger 5&#xa0;000 kWt per måned per husholdning tilknyttet gårds- og grendeverket, jf. § 15 første ledd bokstav a.</article><article class="legalP" id="kapittel-1-foreslåttparagraf-1-ledd-4">Stønaden skal utbetales av nettselskapet til nettkunde i tilknytningspunktet. Nettkunde i tilknytningspunktet skal sørge for at stønaden i sin helhet fordeles på de stønadsberettigede husholdningene tilknyttet gårds- og grendeverket basert på husholdningenes forbruk.</article><article class="legalP" id="kapittel-1-foreslåttparagraf-1-ledd-5">Ved uenighet mellom nettselskap og nettkunde i tilknytningspunktet eller enhet tilknyttet et gårds- og grendeverk om rett til å bli omfattet av strømstønadsordningen, gjelder strømstønadsloven § 4 tredje ledd.</article></article> <article class="defaultP" margin-top="true">Ny § 15 skal lyde:</article><article class="futureLegalArticle" data-name="§15" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Opplysninger om gårds- og grendeverk og tilknyttede husholdninger</span></span><article class="legalP" id="kapittel-1-foreslåttparagraf-2-ledd-1">Nettkunde i tilknytningspunktet skal opplyse nettselskapet om hvor mange stønadsberettigede som er tilknyttet gårds- og grendeverket. I tillegg skal det gis følgende informasjon:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-2-ledd-1-punkt-1"><article class="legalP" id="kapittel-1-foreslåttparagraf-2-ledd-1-punkt-1-ledd-1">antall husholdninger bak målepunktet til gårds- og grendeverket som ikke får strømstøtte for husholdningsforbruk gjennom andre stønadsordninger som følge av ekstraordinære strømutgifter</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-2-ledd-1-punkt-2"><article class="legalP" id="kapittel-1-foreslåttparagraf-2-ledd-1-punkt-2-ledd-1">adresse til hver husholdning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-2-ledd-1-punkt-3"><article class="legalP" id="kapittel-1-foreslåttparagraf-2-ledd-1-punkt-3-ledd-1">samlet hovedsikringsstørrelse i gårds- og grendeverket.</article></article></li></ul></article><article class="legalP" id="kapittel-1-foreslåttparagraf-2-ledd-2">Nettkunde i tilknytningspunktet plikter å opplyse nettselskapet om endringer uten ugrunnet opphold.</article></article> <article class="defaultP" margin-top="true">Ny § 16 skal lyde:</article><article class="futureLegalArticle" data-name="§16" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Kontroll med stønad til gårds- og grendeverk</span></span><article class="legalP" id="kapittel-1-foreslåttparagraf-3-ledd-1">Reguleringsmyndigheten for energi kan treffe vedtak om stans i videre utbetaling og tilbakebetaling av utbetalt stønad, dersom strømstønad har tilfalt andre enn rettmessige mottakere etter § 14.</article><article class="legalP" id="kapittel-1-foreslåttparagraf-3-ledd-2">Reguleringsmyndigheten for energi kan gi pålegg om at nettkunde i tilknytningspunktet skal utlevere informasjon som nevnt i § 15 til nettselskapet eller til Reguleringsmyndigheten for energi.</article></article> <article class="defaultP" margin-top="true">Gjeldende § 14 blir ny § 17.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-20-978/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>