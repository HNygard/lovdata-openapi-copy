<!DOCTYPE html><html lang="nn"><head><title>Lov om endringar i lov om interkommunale selskaper (møteoffentlegheit, økonomiforvaltning m.m.)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-06-02-22</dd><dt class="dokid">DokumentID</dt><dd class="dokid">LTI/lov/2023-06-02-22</dd><dt class="ministry">Departement</dt><dd class="ministry"><ul><li>Kommunal- og distriktsdepartementet</li></ul></dd><dt class="dateInForce">I kraft frå</dt><dd class="dateInForce">Kongen bestemmer</dd><dt class="changesToDocuments">Endrar</dt><dd class="changesToDocuments"><ul><li>lov/1999-01-29-6</li></ul></dd><dt class="legalArea">Rettsområde</dt><dd class="legalArea"><ul><li>Selskaper, fond og foreninger</li> <li>Forvaltnings- og kommunalrett &gt; Kommuner og fylkeskommuner</li></ul></dd><dt class="dateOfPublication">Kunngjort</dt><dd class="dateOfPublication">2023-06-02 11:45</dd><dt class="journalNumber">Journalnummer</dt><dd class="journalNumber">2023-0498</dd><dt class="titleShort">Korttittel</dt><dd class="titleShort">Endringslov til lov om interkommunale selskaper</dd><dt class="title">Tittel</dt><dd class="title">Lov om endringar i lov om interkommunale selskaper (møteoffentlegheit, økonomiforvaltning m.m.)</dd><dt class="miscInformation">Anna om dokumentet</dt><dd class="miscInformation">Prop.61 L (2022–2023), Innst.323 L (2022–2023), Lovvedtak 59 (2022–2023). Stortingets første og andre gongs behandling hv. 15. og 23. mai 2023. Fremja av Kommunal- og distriktsdepartementet.</dd><dt class="refid">RefID</dt><dd class="refid">lov/2023-06-02-22</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringar i lov om interkommunale selskaper (møteoffentlegheit, økonomiforvaltning m.m.)<ul class="tocSubUl"><li>I<ul class="tocSubUl"><li>§ 8 a. Møte i representantskapet</li><li>§ 9 a. Protokoll</li><li>§ 18. Økonomiplan og årsbudsjett</li><li>§ 19. Årsbudsjettets bindende virkning. Vesentlige budsjettavvik</li><li>§ 20. Innholdet i økonomiplanen og årsbudsjettet</li><li>§ 22. Lån og avdrag på lån</li><li>§ 22 a. Godkjenning av vedtak om lån og leieavtaler</li><li>§ 22 b. Garantier og finans- og gjeldsforvaltning</li><li>§ 27. Selskapets regnskap</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/lov/2023-06-02-22" id="dokument"><h1>Lov om endringar i lov om interkommunale selskaper (møteoffentlegheit, økonomiforvaltning m.m.)</h1><article class="defaultP" data-text-size="small">Endringar i følgjande lov:<ul class="defaultList" data-text-size="small"><li><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 29. januar 1999 nr. 6 om interkommunale selskaper (IKS-loven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-06-02-22/KAPITTEL_1"><h2 data-text-align="center">I</h2><article class="defaultP">I lov 29. januar 1999 nr. 6 om interkommunale selskaper blir desse endringane gjorde:</article> <article class="defaultP" margin-top="true">§ 4 tredje ledd skal lyde:</article><article class="legalP" id="kapittel-1-ledd-1">Selskapsavtalen skal i det minste angi følgende:<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1">selskapets foretaksnavn</article></article></li><li data-li-identifier="2." data-name="2."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1">angivelse av deltakerne</article></article></li><li data-li-identifier="3." data-name="3."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1">selskapets formål</article></article></li><li data-li-identifier="4." data-name="4."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1">den kommunen der selskapet har sitt hovedkontor</article></article></li><li data-li-identifier="5." data-name="5."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1">antallet eller laveste og høyeste antall styremedlemmer</article></article></li><li data-li-identifier="6." data-name="6."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1">deltakernes innskuddsplikt og plikt til å foreta andre ytelser overfor selskapet</article></article></li><li data-li-identifier="7." data-name="7."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1">den enkelte deltakers eierandel i selskapet og den enkelte deltakers ansvarsandel i selskapet dersom denne avviker fra eierandelen</article></article></li><li data-li-identifier="8." data-name="8."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1">antall medlemmer av representantskapet og hvor mange medlemmer den enkelte deltaker oppnevner</article></article></li><li data-li-identifier="9." data-name="9."><article class="listArticle" id="kapittel-1-ledd-1-punkt-9"><article class="legalP" id="kapittel-1-ledd-1-punkt-9-ledd-1">annet som etter lov skal fastsettes i selskapsavtalen.</article></article></li></ul></article> <article class="defaultP" margin-top="true">§ 6 første og andre ledd skal lyde:</article><article class="legalP" id="kapittel-1-ledd-2">Selskapet skal ha et representantskap hvor samtlige deltakere er representert med minst én representant. Vedkommende kommunestyre eller fylkesting oppnevner selv sine representanter. Er et interkommunalt selskap deltaker, oppnevner selskapets representantskap dets representanter. Det skal oppnevnes minst to varamedlemmer for hvert faste medlem. Hvis ikke annet er fastsatt i selskapsavtalen, velger representantskapet selv sin leder og nestleder. Godtgjøringen til lederen og nestlederen fastsettes av representantskapet selv.</article><article class="legalP" id="kapittel-1-ledd-3">Kommunestyret eller fylkestinget bestemmer selv om dets representanter skal velges ved forholdsvalg, avtalevalg eller flertallsvalg. Det samme gjelder når representantskapet i et interkommunalt selskap skal velge sine representanter.</article> <article class="defaultP" margin-top="true">§ 7 første ledd andre punktum skal lyde:</article><article class="legalP" id="kapittel-1-ledd-4">Representantskapet er selskapets øverste myndighet og behandler selskapets økonomiplan, årsbudsjett, årsregnskap og årsberetning og andre saker som etter loven eller selskapsavtalen skal behandles i representantskapet.</article> <article class="defaultP" margin-top="true">§ 8 andre til femte ledd skal lyde:</article><article class="legalP" id="kapittel-1-ledd-5">Møter i representantskapet i et interkommunalt selskap som er omfattet av offentleglova, skal kunngjøres på en hensiktsmessig måte, også hvis det antas at møte vil bli helt eller delvis lukket etter § 8 a første ledd.</article><article class="legalP" id="kapittel-1-ledd-6">Innkallingen til et representantskapsmøte skal skje med minst fire ukers varsel og skal inneholde sakliste. De enkelte deltakerne skal med samme frist varsles om innkallingen og saklisten.</article><article class="legalP" id="kapittel-1-ledd-7">Representantskapets leder kan innkalle representantskapet med kortere frist i tilfeller hvor dette er påtrengende nødvendig.</article><article class="legalP" id="kapittel-1-ledd-8">Saklisten og andre møtedokumenter som ikke er unntatt fra offentlighet, skal være tilgjengelige for allmennheten hos interkommunale selskaper som er omfattet av offentleglova.</article> <article class="defaultP" margin-top="true">Ny § 8 a skal lyde:</article><article class="futureLegalArticle" data-name="§8a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 8 a</span>. <span class="legalArticleTitle">Møte i representantskapet</span></span><article class="legalP" id="kapittel-1-foreslåttparagraf-1-ledd-1">Reglene om møteoffentlighet i kommuneloven §§ 11-5 og 11-6 gjelder tilsvarende for representantskapsmøter i interkommunale selskaper som er omfattet av offentleglova. Hvis det blir vedtatt at et møte skal lukkes ved behandlingen av en sak, skal hjemmelen for lukkingen tas inn i protokollen.</article><article class="legalP" id="kapittel-1-foreslåttparagraf-1-ledd-2">Representantskapet kan treffe vedtak om at møter kan gjennomføres som fjernmøter. Fjernmøter innebærer at deltakerne ikke sitter i samme lokale, men at de via tekniske hjelpemidler likevel kan se, høre og kommunisere med hverandre. Kravene som ellers gjelder for representantskapsmøte, gjelder også for fjernmøter.</article></article> <article class="defaultP" margin-top="true">§ 9 fjerde og åttande ledd blir oppheva. Noverande femte til sjuande ledd blir fjerde til sjette ledd.</article> <article class="defaultP" margin-top="true">Ny § 9 a skal lyde:</article><article class="futureLegalArticle" data-name="§9a" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 9 a</span>. <span class="legalArticleTitle">Protokoll</span></span><article class="legalP" id="kapittel-1-foreslåttparagraf-2-ledd-1">Møtelederen skal sørge for at det føres protokoll fra møtet. Protokollen skal underskrives av møtelederen og to av representantskapets medlemmer som velges ved møtets begynnelse. Medlemmene kan benytte elektronisk signatur for å signere protokollen. Styrets medlemmer og daglig leder har rett til å få sitt syn på en sak innført i protokollen.</article><article class="legalP" id="kapittel-1-foreslåttparagraf-2-ledd-2">Med unntak av delene som er unntatt fra offentlighet, skal protokoller fra møter i representantskapet i interkommunale selskaper som er omfattet av offentleglova, være tilgjengelige for allmennheten.</article></article> <article class="defaultP" margin-top="true">§ 10 første ledd skal lyde:</article><article class="legalP" id="kapittel-1-ledd-9">Selskapet skal ha et styre på minst tre medlemmer. Dersom de ansatte skal velge styremedlemmer etter åttende eller niende ledd i paragrafen her, skal styret ha minst fem medlemmer. Dersom de ansatte skal velge styremedlemmer etter tiende ledd i paragrafen her, skal styret ha minst syv medlemmer. Dersom selskapsavtalen angir laveste og høyeste antall styremedlemmer, bestemmer representantskapet antallet styremedlemmer innenfor intervallet, jf. § 4 nr. 5. Reglene i aksjeloven § 20-6 om representasjon av begge kjønn i styret gjelder tilsvarende. Representantskapet fastsetter selv godtgjøringen til styremedlemmene.</article> <article class="defaultP" margin-top="true">§ 12 tredje ledd skal lyde:</article><article class="legalP" id="kapittel-1-ledd-10">Styret kan treffe vedtak om at møter kan gjennomføres som fjernmøter i samsvar med reglene i § 8 a andre ledd. Kravene som ellers gjelder for styremøter, gjelder også for fjernmøter.</article> <article class="defaultP" margin-top="true">§ 13 første ledd skal lyde:</article><article class="legalP" id="kapittel-1-ledd-11">Forvaltningen av selskapet hører under styret. Styret skal<ul class="defaultList"><li data-li-identifier="1." data-name="1."><article class="listArticle" id="kapittel-1-ledd-11-punkt-1"><article class="legalP" id="kapittel-1-ledd-11-punkt-1-ledd-1">sørge for en forsvarlig organisering av selskapets virksomhet</article></article></li><li data-li-identifier="2." data-name="2."><article class="listArticle" id="kapittel-1-ledd-11-punkt-2"><article class="legalP" id="kapittel-1-ledd-11-punkt-2-ledd-1">se til at virksomheten drives i samsvar med selskapets formål, selskapsavtalen, selskapets økonomiplan og årsbudsjett og andre vedtak og retningslinjer fastsatt av representantskapet</article></article></li><li data-li-identifier="3." data-name="3."><article class="listArticle" id="kapittel-1-ledd-11-punkt-3"><article class="legalP" id="kapittel-1-ledd-11-punkt-3-ledd-1">holde seg orientert om selskapets økonomiske stilling</article></article></li><li data-li-identifier="4." data-name="4."><article class="listArticle" id="kapittel-1-ledd-11-punkt-4"><article class="legalP" id="kapittel-1-ledd-11-punkt-4-ledd-1">se til at selskapets virksomhet, regnskap og formuesforvaltning er gjenstand for betryggende kontroll.</article></article></li></ul></article> <article class="defaultP" margin-top="true">§ 15 overskriften skal lyde:</article><article class="defaultP"><i>Inhabilitet og taushetsplikt</i></article> <article class="defaultP" margin-top="true">§ 15 nytt andre ledd skal lyde:</article><article class="legalP" id="kapittel-1-ledd-12">Taushetsplikten etter forvaltningsloven §§ 13 til 13 g gjelder tilsvarende for enhver som utfører tjeneste eller arbeid for et interkommunalt selskap som er omfattet av offentleglova.</article> <article class="defaultP" margin-top="true">§ 18 skal lyde:</article><article class="futureLegalArticle" data-name="§18" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Økonomiplan og årsbudsjett</span></span><article class="legalP" id="kapittel-1-foreslåttparagraf-3-ledd-1">Representantskapet skal selv vedta selskapets økonomiplan for de fire neste årene og selskapets årsbudsjett for det kommende året. Vedtaket skal treffes før årsskiftet.</article></article> <article class="defaultP" margin-top="true">§ 19 skal lyde:</article><article class="futureLegalArticle" data-name="§19" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Årsbudsjettets bindende virkning. Vesentlige budsjettavvik</span></span><article class="legalP" id="kapittel-1-foreslåttparagraf-4-ledd-1">Årsbudsjettet er bindende for representantskapet og underordnete organer. Dette gjelder likevel ikke for utbetalinger som selskapet har en rettslig plikt til å foreta. Første punktum er heller ikke til hinder for at representantskapet kan gi et underordnet organ myndighet til å avgjøre at deler av en bevilgning til drift skal benyttes til å finansiere investeringer. Styret fastsetter den nærmere fordelingen av de økonomiske rammene i årsbudsjettet.</article><article class="legalP" id="kapittel-1-foreslåttparagraf-4-ledd-2">Hvis utviklingen tilsier at inntektene eller kostnadene vil avvike vesentlig sammenholdt med årsbudsjettet, skal styret straks gi melding til representantskapet. Styret skal deretter legge frem et forslag til endringer i årsbudsjettet. Forslaget skal behandles av representantskapet.</article></article> <article class="defaultP" margin-top="true">§ 20 skal lyde:</article><article class="futureLegalArticle" data-name="§20" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Innholdet i økonomiplanen og årsbudsjettet</span></span><article class="legalP" id="kapittel-1-foreslåttparagraf-5-ledd-1">Økonomiplanen skal vise hvordan selskapets formål og strategier for selskapet skal følges opp.</article><article class="legalP" id="kapittel-1-foreslåttparagraf-5-ledd-2">Økonomiplanen og årsbudsjettet skal vise<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-2-punkt-1"><article class="legalP" id="kapittel-1-foreslåttparagraf-5-ledd-2-punkt-1-ledd-1">selskapets prioriteringer og økonomiske rammer for virksomheten</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-2-punkt-2"><article class="legalP" id="kapittel-1-foreslåttparagraf-5-ledd-2-punkt-2-ledd-1">målene og premissene som økonomiplanen og årsbudsjettet bygger på</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-2-punkt-3"><article class="legalP" id="kapittel-1-foreslåttparagraf-5-ledd-2-punkt-3-ledd-1">utviklingen i selskapets økonomi og utviklingen i gjeld og andre vesentlige langsiktige forpliktelser.</article></article></li></ul></article><article class="legalP" id="kapittel-1-foreslåttparagraf-5-ledd-3">Vedtaket om årsbudsjett skal angi hvor mye lån som skal tas opp i budsjettåret.</article><article class="legalP" id="kapittel-1-foreslåttparagraf-5-ledd-4">Økonomiplanen og årsbudsjettet skal<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-4-punkt-1"><article class="legalP" id="kapittel-1-foreslåttparagraf-5-ledd-4-punkt-1-ledd-1">være realistiske, fullstendige og oversiktlige</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-4-punkt-2"><article class="legalP" id="kapittel-1-foreslåttparagraf-5-ledd-4-punkt-2-ledd-1">settes opp i balanse slik at all bruk av midler i budsjettåret har dekning i årets tilgang på midler</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-5-ledd-4-punkt-3"><article class="legalP" id="kapittel-1-foreslåttparagraf-5-ledd-4-punkt-3-ledd-1">dekke inn negativ egenkapital i årsregnskapet etter § 27 femte ledd tredje punktum.</article></article></li></ul></article><article class="legalP" id="kapittel-1-foreslåttparagraf-5-ledd-5">Økonomiplanen, årsbudsjettet og årsregnskapet skal stilles opp på samme måte.</article><article class="legalP" id="kapittel-1-foreslåttparagraf-5-ledd-6">Departementet kan gi forskrift om innholdet i økonomiplanen og årsbudsjettet og om innholdet i kravet om budsjettbalanse.</article></article> <article class="defaultP" margin-top="true">§ 22 skal lyde:</article><article class="futureLegalArticle" data-name="§22" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Lån og avdrag på lån</span></span><article class="legalP" id="kapittel-1-foreslåttparagraf-6-ledd-1">Selskapet kan bare ta opp lån dersom dette er fastsatt i selskapsavtalen. Dersom selskapet skal kunne ta opp lån, skal avtalen inneholde et tak for selskapets samlede låneopptak. En avtale som er inngått i strid med første eller andre punktum er ugyldig.</article><article class="legalP" id="kapittel-1-foreslåttparagraf-6-ledd-2">Selskapet kan ta opp lån for å finansiere investeringer i varige driftsmidler som skal eies av selskapet selv. Det kan ikke tas opp lån for den delen av anskaffelseskost som blir kompensert etter merverdiavgiftskompensasjonsloven.</article><article class="legalP" id="kapittel-1-foreslåttparagraf-6-ledd-3">Selskapet kan ta opp lån for å finansiere kjøp av alle aksjene i et eiendomsselskap som skal eies av selskapet selv, hvis eiendomsselskapet ikke har<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-3-punkt-1"><article class="legalP" id="kapittel-1-foreslåttparagraf-6-ledd-3-punkt-1-ledd-1">annen virksomhet enn å eie fast eiendom og å drifte denne</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-3-punkt-2"><article class="legalP" id="kapittel-1-foreslåttparagraf-6-ledd-3-punkt-2-ledd-1">vesentlige forpliktelser som gjelder annet enn eiendommen</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-3-punkt-3"><article class="legalP" id="kapittel-1-foreslåttparagraf-6-ledd-3-punkt-3-ledd-1">andre ansatte enn daglig leder.</article></article></li></ul></article><article class="legalP" id="kapittel-1-foreslåttparagraf-6-ledd-4">Selskapet kan inngå avtale om driftskreditt eller ta opp likviditetslån.</article><article class="legalP" id="kapittel-1-foreslåttparagraf-6-ledd-5">Eksisterende lån kan refinansieres.</article><article class="legalP" id="kapittel-1-foreslåttparagraf-6-ledd-6">Selskapets samlede lånegjeld til formål som nevnt i andre og tredje ledd skal avdras årlig. Avdragene skal samlet være minst lik størrelsen på selskapets avskrivninger i regnskapsåret, justert for forholdet mellom størrelsen på lånegjelden og størrelsen på selskapets avskrivbare anleggsmidler. Justeringen etter andre punktum skal gjøres ut fra lånegjeldens og anleggsmidlenes bokførte verdi ved inngangen av regnskapsåret. Departementet kan gi forskrift om nedbetaling av lån og om beregning av minimumsavdraget.</article></article> <article class="defaultP" margin-top="true">Ny § 22 a skal lyde:</article><article class="futureLegalArticle" data-name="§22a" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 22 a</span>. <span class="legalArticleTitle">Godkjenning av vedtak om lån og leieavtaler</span></span><article class="legalP" id="kapittel-1-foreslåttparagraf-7-ledd-1">Dersom en av deltakerne er registrert i ROBEK etter kommuneloven § 28-1, er selskapets vedtak om å ta opp lån ikke gyldig før det er godkjent av departementet. Det samme gjelder for vedtak om å inngå en avtale om leie av varige driftsmidler hvor leieavtalen kan påføre selskapet utgifter ut over de fire neste budsjettårene. En avtale som er inngått i strid med første eller andre punktum er ugyldig.</article></article> <article class="defaultP" margin-top="true">Ny § 22 b skal lyde:</article><article class="futureLegalArticle" data-name="§22b" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 22 b</span>. <span class="legalArticleTitle">Garantier og finans- og gjeldsforvaltning</span></span><article class="legalP" id="kapittel-1-foreslåttparagraf-8-ledd-1">Selskapet kan ikke stille garanti eller pantsette sine eiendeler til sikkerhet for andres økonomiske forpliktelser. En avtale om slik garanti eller pantsettelse er ugyldig.</article><article class="legalP" id="kapittel-1-foreslåttparagraf-8-ledd-2">Selskapet skal forvalte finansielle midler og gjeld på en måte som ikke innebærer vesentlig finansiell risiko, blant annet slik at betalingsforpliktelser kan innfris ved forfall.</article></article> <article class="defaultP" margin-top="true">§ 27 skal lyde:</article><article class="futureLegalArticle" data-name="§27" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Selskapets regnskap</span></span><article class="legalP" id="kapittel-1-foreslåttparagraf-9-ledd-1">Selskapet har regnskapsplikt etter regnskapsloven. Årsberetningen skal også redegjøre for<ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">vesentlige beløpsmessige avvik mellom årsbudsjettet og årsregnskapet og vesentlige avvik fra representantskapets premisser for bruken av de økonomiske rammene</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">selskapets måloppnåelse og andre ikke-økonomiske forhold som er av vesentlig betydning for deltakerne eller innbyggerne.</article></article></li></ul></article><article class="legalP" id="kapittel-1-foreslåttparagraf-9-ledd-2">Det kan bestemmes i selskapsavtalen at selskapet i stedet skal utarbeide årsregnskap og årsberetning etter kommuneloven § 14-6 andre til fjerde ledd og § 14-7 andre ledd.</article><article class="legalP" id="kapittel-1-foreslåttparagraf-9-ledd-3">Selskapet har bokføringsplikt etter bokføringsloven.</article><article class="legalP" id="kapittel-1-foreslåttparagraf-9-ledd-4">Daglig leder skal utarbeide årsregnskapet senest 22. februar året etter regnskapsåret. Styret skal avlegge årsregnskapet og årsberetningen senest 31. mars. Årsregnskapet og årsberetningen skal revideres av regnskapsrevisor. Revisjonsberetningen skal avgis til representantskapet med kopi til styret senest 15. mai. Styret legger frem forslag til vedtak om årsregnskap og årsberetning for representantskapet.</article><article class="legalP" id="kapittel-1-foreslåttparagraf-9-ledd-5">Årsregnskapet og årsberetningen skal fastsettes av representantskapet senest 30. juni. Vedtaket skal angi hvordan et overskudd skal disponeres eller negativ egenkapital skal dekkes inn. Negativ egenkapital skal dekkes inn senest det andre året etter at det oppsto.</article><article class="legalP" id="kapittel-1-foreslåttparagraf-9-ledd-6">Departementet kan i forskrift gi nærmere regler om innholdet i årsregnskapet og årsberetningen. I forskrift kan det også gis nærmere regler om innholdet i plikten til å dekke inn negativ egenkapital.</article></article> <article class="defaultP" margin-top="true">§ 30 sjuande og åttande ledd blir oppheva.</article> <article class="defaultP" margin-top="true">§ 31 femte ledd blir oppheva.</article> <article class="defaultP" margin-top="true">§ 32 fjerde ledd blir oppheva.</article> <article class="defaultP" margin-top="true">§ 33 første ledd skal lyde:</article><article class="legalP" id="kapittel-1-ledd-13">Når det er vedtatt at selskapet skal oppløses i tråd med § 32, skal representantskapet straks oppnevne et avviklingsstyre. Selskapets styre trer ut av funksjon når avviklingsstyret er valgt.</article> <article class="defaultP" margin-top="true">§ 33 fjerde ledd skal lyde:</article><article class="legalP" id="kapittel-1-ledd-14">Straks avviklingsstyret er oppnevnt, plikter det å sende melding om oppløsningsvedtaket og oppnevningen av avviklingsstyre til Foretaksregisteret. Foretaksregisteret skal samtidig med at registreringen finner sted, kunngjøre beslutningen i Brønnøysundregistrenes elektroniske kunngjøringspublikasjon og varsle selskapets kreditorer om at de må melde seg til selskapet innen seks uker fra kunngjøringen.</article> <article class="defaultP" margin-top="true">§§ 40 og 41 blir oppheva.</article></section><section class="section" data-name="kapII" id="kapittel-2" data-lovdata-URL="LTI/lov/2023-06-02-22/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Lova tek til å gjelde frå den tida Kongen bestemmer. Kongen kan setje i kraft dei einskilde føresegnene til ulik tid.</article></section></main></body></html>