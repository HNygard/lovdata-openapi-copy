<!DOCTYPE html><html lang="nb"><head><title>Vedtak om endring i utfyllende bestemmelser om habilitet mv. for medlemmene av Norges Banks hovedstyre og komité for pengepolitikk og finansiell stabilitet (habilitetsregelverket)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-01-16-51</dd><dt class="dokid">DokumentID</dt><dd class="dokid">LTI/forskrift/2023-01-16-51</dd><dt class="ministry">Departement</dt><dd class="ministry"><ul><li>Finansdepartementet</li></ul></dd><dt class="subunit">Etat</dt><dd class="subunit"><ul><li>Avdeling for formuesforvaltning</li></ul></dd><dt class="dateInForce">I kraft fra</dt><dd class="dateInForce">2023-04-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2019-12-20-2095</li></ul></dd><dt class="basedOn">Hjemmel</dt><dd class="basedOn"><ul><li>lov/2019-06-21-31/§2-3</li><li>lov/2019-06-21-31/§2-6</li></ul></dd><dt class="dateOfPublication">Kunngjort</dt><dd class="dateOfPublication">2023-01-17 14:35</dd><dt class="journalNumber">Journalnummer</dt><dd class="journalNumber">2023-0055</dd><dt class="titleShort">Korttittel</dt><dd class="titleShort">Endr. i habilitetsregelverket</dd><dt class="title">Tittel</dt><dd class="title">Vedtak om endring i utfyllende bestemmelser om habilitet mv. for medlemmene av Norges Banks hovedstyre og komité for pengepolitikk og finansiell stabilitet (habilitetsregelverket)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Finansdepartementet 16. januar 2023 med hjemmel i lov 21. juni 2019 nr. 31 om Norges Bank og pengevesenet mv. (sentralbankloven) § 2-3 femte ledd og § 2-6 fjerde ledd.</dd><dt class="refid">RefID</dt><dd class="refid">forskrift/2023-01-16-51</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Vedtak om endring i utfyllende bestemmelser om habilitet mv. for medlemmene av Norges Banks hovedstyre og komité for pengepolitikk og finansiell stabilitet (habilitetsregelverket)<ul class="tocSubUl"><li>I<ul class="tocSubUl"><li>§ 1a. Aktsomhet</li><li>§ 4. Interessebegrensninger</li><li>§ 5. Egenhandel</li><li>§ 6. Opplysningsplikt</li><li>§ 7. Virksomhet- og interessebegrensninger mv.</li><li>§ 8. Egenhandel</li><li>§ 9. Virksomhetsbegrensninger</li><li>§ 10. Interessebegrensninger</li><li>§ 11. Dispensasjon</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-01-16-51" id="dokument"><h1>Vedtak om endring i utfyllende bestemmelser om habilitet mv. for medlemmene av Norges Banks hovedstyre og komité for pengepolitikk og finansiell stabilitet (habilitetsregelverket)</h1><section class="section" data-name="kapI" id="kapittel-1" data-lovdata-URL="LTI/forskrift/2023-01-16-51/KAPITTEL_1"><h2 data-text-align="center">I</h2><article class="defaultP">I utfyllende bestemmelser 20. desember 2019 nr. 2095 om habilitet mv. for medlemmene av Norges Banks hovedstyre og komité for pengepolitikk og finansiell stabilitet (habilitetsregelverket) gjøres følgende endringer:</article> <article class="defaultP" margin-top="true">Endret overskrift for kapittel 1 skal lyde:</article><span class="futuretitle" id="kapittel-1-foreslåttittel-1">Kapittel 1. Formålsbestemmelse og aktsomhetsplikt</span> <article class="defaultP" margin-top="true">Ny § 1a skal lyde</article><article class="futureLegalArticle" data-name="§1a" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1a</span>. <span class="legalArticleTitle">Aktsomhet</span></span><article class="legalP" id="kapittel-1-foreslåttparagraf-1-ledd-1">Sentralbanksjefen, visesentralbanksjefene og de øvrige medlemmene av hovedstyret og komiteen for pengepolitikk og finansiell stabilitet skal ikke påta seg verv eller økonomiske bindinger eller gjennomføre handler i finansielle instrumenter som kan være egnet til å skade Norges Banks omdømme eller svekke allmennhetens tillit til banken etter § 1.</article></article> <article class="defaultP" margin-top="true">Ny § 2 tredje ledd skal lyde:</article><article class="numberedLegalP" data-numerator="3" id="kapittel-1-nummer-1">(3) Med finansielle instrumenter forstås instrumenter som definert i verdipapirhandelloven § 2-2.</article> <article class="defaultP" margin-top="true">Endret § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Interessebegrensninger</span></span><article class="legalP" id="kapittel-1-foreslåttparagraf-2-ledd-1">Sentralbanksjefen og visesentralbanksjefene kan ikke, ut over det som tillates etter § 5, ha eierandeler i finansforetak, verdipapirforetak, forvaltningsselskap for verdipapirfond eller forvalter av alternative investeringsfond.</article></article> <article class="defaultP" margin-top="true">Endret § 5 skal lyde:</article><article class="futureLegalArticle" data-name="§5" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Egenhandel</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">(1) Sentralbanksjefen og visesentralbanksjefene kan ikke erverve eller avhende finansielle instrumenter ut over andeler i bredt diversifiserte verdipapirfond.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">(2) Med bredt diversifiserte verdipapirfond menes brede globale eller regionale fond. Fondene skal være standardiserte, allment tilgjengelige produkter rettet mot forbrukermarkedet. Fondene bør ikke være investert i selskaper som er utelukket etter retningslinjer for observasjon og utelukkelse av selskaper fra Statens pensjonsfond utland. Banken skal ha interne systemer som sikrer dokumentasjon av sentralbanksjefen og visesentralbanksjefenes skjønnsutøvelse ved egenhandel, herunder vurderingen av tidspunkt for handel.</article><article class="numberedLegalP" data-numerator="3" id="kapittel-1-foreslåttparagraf-3-nummer-3">(3) Finansdepartementet kan i særlig tilfelle gi dispensasjon for erverv og avhendelser av andre finansielle instrumenter. Tilsvarende gjelder for rente- og valutaprodukter som ikke er finansielle instrumenter.</article><article class="numberedLegalP" data-numerator="4" id="kapittel-1-foreslåttparagraf-3-nummer-4">(4) Denne paragrafen er ikke til hinder for at sentralbanksjefen og visesentralbanksjefene erverver finansielle instrumenter ved arv eller skifte, eller avhender slike erverv.</article><article class="numberedLegalP" data-numerator="5" id="kapittel-1-foreslåttparagraf-3-nummer-5">(5) Sentralbanksjefen og visesentralbanksjefene skal rapportere erverv eller avhendelser etter første ledd som samlet overstiger 500&#xa0;000 kroner per år til departementet. Finansielle instrumenter som er ervervet i samsvar med første ledd, kan ikke avhendes før tolv måneder etter ervervet.</article><article class="numberedLegalP" data-numerator="6" id="kapittel-1-foreslåttparagraf-3-nummer-6">(6) Bestemmelsene i denne paragraf gjelder tilsvarende for handel som foretas av sentralbanksjefen eller visesentralbanksjefene for regning av nærstående.</article></article> <article class="defaultP" margin-top="true">Nåværende § 6 oppheves.</article> <article class="defaultP" margin-top="true">Nåværende § 7 blir § 6 med følgende endringer:</article><article class="futureLegalArticle" data-name="§6" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Opplysningsplikt</span></span><article class="legalP" id="kapittel-1-foreslåttparagraf-4-ledd-1">Sentralbanksjefen og visesentralbanksjefene skal før tiltredelse skriftlig underrette departementet om de har aksje- eller eierposter i finansforetak, verdipapirforetak, forvaltningsselskap for verdipapirfond eller forvalter av alternative investeringsfond eller andre foretak som driver næringsvirksomhet, og de skal samtidig opplyse om eventuelle større garanti- eller låneforhold i finansforetak. Det samme gjelder endringer i slike forhold.</article></article> <article class="defaultP" margin-top="true">Endret overskrift for kapittel 3 skal lyde:</article><span class="futuretitle" id="kapittel-1-foreslåttittel-2">Kapittel 3. De eksterne medlemmene av hovedstyret</span> <article class="defaultP" margin-top="true">Nåværende § 8 blir § 7 med følgende endringer:</article><article class="futureLegalArticle" data-name="§7" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Virksomhet- og interessebegrensninger mv.</span></span><article class="numberedLegalP" data-numerator="1" id="kapittel-1-foreslåttparagraf-5-nummer-1">(1) De eksterne medlemmene av hovedstyret kan ikke ha verv eller økonomiske interesser som gjør at det kan reises tvil ved at medlemmene utfører sine verv med integritet og uavhengighet eller slik at tilliten til Norges Bank vil kunne svekkes, jf. § 1 og § 1a.</article><article class="numberedLegalP" data-numerator="2" id="kapittel-1-foreslåttparagraf-5-nummer-2">(2) Departementet må godkjenne eventuelle nye verv og tilknytningsforhold i oppnevningsperioden, herunder endringer av økonomisk karakter som kan ha betydning i en egnethetsvurdering etter første ledd, jf. § 1 og § 1a.</article></article> <article class="defaultP" margin-top="true">Ny § 8 skal lyde:</article><article class="futureLegalArticle" data-name="§8" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Egenhandel</span></span><article class="legalP" id="kapittel-1-foreslåttparagraf-6-ledd-1">De eksterne styremedlemmene kan ikke for egen eller andres regning handle i finansielle instrumenter, valuta- og renteprodukter dersom handelen kan komme i konflikt med § 1 og § 1a.</article></article> <article class="defaultP" margin-top="true">Nåværende § 9 oppheves.</article> <article class="defaultP" margin-top="true">Nåværende § 10 blir § 9 med følgende endringer:</article><article class="futureLegalArticle" data-name="§9" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Virksomhetsbegrensninger</span></span><article class="numberedLegalP" data-numerator="1" id="kapittel-1-foreslåttparagraf-7-nummer-1">(1) De eksterne medlemmene av komiteen for pengepolitikk og finansiell stabilitet kan ikke være lønnet av, ha lønnede oppdrag for eller inneha verv i styre- eller tilsynsorganer i finansforetak, verdipapirforetak, forvaltningsselskap for verdipapirfond, forvalter av alternative investeringsfond eller ha andre verv eller økonomiske interesser som gjør at det kan reises tvil ved at medlemmene utfører sine verv med integritet og uavhengighet eller slik at tilliten til Norges Bank vil kunne svekkes, jf. § 1 og § 1a.</article><article class="numberedLegalP" data-numerator="2" id="kapittel-1-foreslåttparagraf-7-nummer-2">(2) De kan heller ikke være lønnet av eller ha lønnede oppdrag for eller verv i foretak som har en kontrollerende eierpost i foretak som nevnt i første ledd eller som skaper en særskilt binding som kan være i strid med § 1 og § 1a.</article><article class="numberedLegalP" data-numerator="3" id="kapittel-1-foreslåttparagraf-7-nummer-3">(3) Departementet må godkjenne eventuelle nye verv og tilknytningsforhold i oppnevningsperioden, herunder endringer av økonomisk karakter som kan ha betydning i en egnethetsvurdering etter første ledd, jf. § 1 og § 1a.</article></article> <article class="defaultP" margin-top="true">Nåværende § 11 blir § 10 med følgende endringer:</article><article class="futureLegalArticle" data-name="§10" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Interessebegrensninger</span></span><article class="legalP" id="kapittel-1-foreslåttparagraf-8-ledd-1">De eksterne medlemmene av komiteen for pengepolitikk og finansiell stabilitet kan ikke som aksjonærer, eiere av andeler eller gjennom omfattende løpende kundeforhold ha bindinger som kan være i strid med § 1 og § 1a i finansforetak, verdipapirforetak, forvaltningsselskap for verdipapirfond, forvalter av alternative investeringsfond, eller annen næringsvirksomhet.</article></article> <article class="defaultP" margin-top="true">Nåværende § 12 oppheves.</article> <article class="defaultP" margin-top="true">Nåværende § 13 blir § 11 med følgende endringer:</article><article class="futureLegalArticle" data-name="§11" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Dispensasjon</span></span><article class="legalP" id="kapittel-1-foreslåttparagraf-9-ledd-1">Departementet kan i særlig tilfelle gjøre unntak fra bestemmelsene ovenfor. I vurderingen vil departementet legge vekt på formålsbestemmelsen i § 1 og aktsomhetsnormen i § 1a.</article></article> <article class="defaultP" margin-top="true">Nåværende § 14 blir § 12.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-01-16-51/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. april 2023.</article></section></main></body></html>