<!DOCTYPE html><html lang="nb"><head><title>Forskrift om endring i forskrift om målenheter og måling</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-08-31-1381</dd><dt class="dokid">DokumentID</dt><dd class="dokid">LTI/forskrift/2023-08-31-1381</dd><dt class="ministry">Departement</dt><dd class="ministry"><ul><li>Nærings- og fiskeridepartementet</li></ul></dd><dt class="subunit">Etat</dt><dd class="subunit"><ul><li>Næringspolitisk avdeling</li></ul></dd><dt class="dateInForce">I kraft fra</dt><dd class="dateInForce">2023-08-31</dd><dt class="changesToDocuments">Endrer</dt><dd class="changesToDocuments"><ul><li>forskrift/2007-12-20-1723</li></ul></dd><dt class="basedOn">Hjemmel</dt><dd class="basedOn"><ul><li>lov/2007-01-26-4/§7</li><li>lov/2007-01-26-4/§10</li><li>lov/2007-01-26-4/§17</li><li>lov/2007-01-26-4/§31</li></ul></dd><dt class="dateOfPublication">Kunngjort</dt><dd class="dateOfPublication">2023-09-01 14:15</dd><dt class="lastupdated">Rettet</dt><dd class="lastupdated">2023-09-05 (se nederst)</dd><dt class="journalNumber">Journalnummer</dt><dd class="journalNumber">2023-0958</dd><dt class="title">Tittel</dt><dd class="title">Forskrift om endring i forskrift om målenheter og måling</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Nærings- og fiskeridepartementet 31. august 2023 med hjemmel i lov 26. januar 2007 nr. 4 om målenheter, måling og normaltid § 7 første ledd bokstav a, § 10 første ledd, § 17 første ledd og § 31 første ledd.</dd><dt class="refid">RefID</dt><dd class="refid">forskrift/2023-08-31-1381</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om målenheter og måling<ul class="tocSubUl"><li>I</li><li>II</li><li>Rettelser</li></ul></li></ul></dd></dl></header><main class="documentBody" data-lovdata-URL="LTI/forskrift/2023-08-31-1381" id="dokument"><h1>Forskrift om endring i forskrift om målenheter og måling</h1><section class="section" data-name="kapI" id="kapittel-1" data-lovdata-URL="LTI/forskrift/2023-08-31-1381/KAPITTEL_1"><h2 data-text-align="center">I</h2><article class="defaultP">I forskrift 20. desember 2007 nr. 1723 om målenheter og måling gjøres følgende endringer:</article> <article class="defaultP" margin-top="true">I § 3-1 første ledd skal bokstav s (ny) lyde:<ul class="defaultList"><li data-li-identifier="s." data-name="s."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">gassmålere</article></article></li></ul></article> <article class="defaultP" margin-top="true">§ 5-1 nytt andre ledd skal lyde:</article><article class="legalP" id="kapittel-1-ledd-1">Bruker er ansvarlig for at måleredskapet til enhver tid er sikret slik som beskrevet i samsvarsvurderingen.</article> <article class="defaultP" margin-top="true">§ 5-5 første til tredje ledd skal lyde:</article><article class="legalP" id="kapittel-1-ledd-2">Er det grunn til å tro at et måleredskap ikke lenger oppfyller gjeldende krav, skal brukeren straks klarlegge forholdet og sørge for at feil blir rettet så raskt som mulig. Dersom brudd på kravene kan medføre vesentlig målefeil og ikke straks kan rettes, skal brukeren ta måleredskapet ut av bruk og sikre det slik at det ikke kan forveksles med måleredskaper som oppfyller kravene.</article><article class="legalP" id="kapittel-1-ledd-3">Er plomberingen brutt, kan måleredskapet ikke brukes til formål som nevnt i § 31 før brukeren har meldt fra til Justervesenet om plombebruddet og måleredskapet er plombert. Brukeren skal kunne dokumentere at meldingen er mottatt av Justervesenet. Etter at Justervesenet har mottatt meldingen kan Justervesenet gjennomføre en oppfølgingskontroll.</article><article class="legalP" id="kapittel-1-ledd-4">Når en beslutning om at et måleredskap er i samsvar med fastsatt krav, er falt bort, jf. lov om målenheter, måling og normaltid § 9 andre ledd, kan ikke måleredskapet brukes til formål som nevnt i § 3-1.</article> <article class="defaultP" margin-top="true">§ 5-8 skal lyde:</article><article class="legalP" id="kapittel-1-ledd-5">Dersom måleredskapet ikke tilfredsstiller fastsatte krav, kan Justervesenet fastsette en frist for retting, jf. lov om målenheter, måling og normaltid § 26. Måleredskapet kan midlertidig brukes frem til denne fristen. For å kunne bruke måleredskapet etter fristens utløp, må feilen være rettet og melding om retting være sendt til Justervesenet innen fristen.</article> <article class="defaultP" margin-top="true">§ 6-2 skal lyde:</article><article class="legalP" id="kapittel-1-ledd-6">Den som bruker måleredskap eller utfører målinger som angitt i tabellen, og som driver virksomhet per 1. mars, skal betale følgende årsavgift: <table><caption data-caption-placement="before"><i>Tabell 11. Årsavgift</i></caption><thead><tr><th data-text-align="left" data-vertical-align="top"><i>Måleredskap/målinger</i></th><th data-text-align="left" data-vertical-align="top"><i>Kategori</i></th><th data-text-align="right" data-vertical-align="top"><i>Årsavgift i kr</i></th></tr></thead><tbody><tr><td data-text-align="left" data-vertical-align="top">Vekter i dagligvarebutikker (per butikk)</td><td data-text-align="left" data-vertical-align="top">–</td><td data-text-align="right" data-vertical-align="top">980</td></tr><tr><td data-text-align="left" data-vertical-align="top">Vekter i post i butikk og postkontor (per butikk/postkontor)</td><td data-text-align="left" data-vertical-align="top" /><td data-text-align="right" data-vertical-align="top">338</td></tr><tr><td data-text-align="left" data-vertical-align="top">Taksametre (per måleredskap)</td><td data-text-align="left" data-vertical-align="top">–</td><td data-text-align="right" data-vertical-align="top">1&#xa0;070</td></tr><tr><td data-text-align="left" data-vertical-align="top">Målesystem for kontinuerlig og dynamisk måling av flytende gass (LPG) (per måleredskap)</td><td data-text-align="left" data-vertical-align="top">–</td><td data-text-align="right" data-vertical-align="top">5&#xa0;440</td></tr><tr><td data-text-align="left" data-vertical-align="top">Elektrisitetsmålere (per nettselskap)</td><td data-text-align="left" data-vertical-align="top">med under 10&#xa0;000 målepunkter</td><td data-text-align="right" data-vertical-align="top">9&#xa0;640</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med 10&#xa0;000-50&#xa0;000 målepunkter</td><td data-text-align="right" data-vertical-align="top">33&#xa0;780</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med over 50&#xa0;000 målepunkter</td><td data-text-align="right" data-vertical-align="top">72&#xa0;380</td></tr><tr><td data-text-align="left" data-vertical-align="top">Små og mellomstore målesystemer for kontinuerlig og dynamisk måling av andre væsker enn vann på bensinstasjoner og lignende (per drivstoffanlegg)</td><td data-text-align="left" data-vertical-align="top">med under 500&#xa0;000 l omsatt drivstoff per år (unntatt LPG)</td><td data-text-align="right" data-vertical-align="top">250</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med 500&#xa0;000-2&#xa0;000&#xa0;999 l omsatt drivstoff per år (unntatt LPG)</td><td data-text-align="right" data-vertical-align="top">1&#xa0;300</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med 2&#xa0;001&#xa0;000-4&#xa0;000&#xa0;000 l omsatt drivstoff per år (unntatt LPG)</td><td data-text-align="right" data-vertical-align="top">3&#xa0;200</td></tr><tr><td data-text-align="left" data-vertical-align="top" /><td data-text-align="left" data-vertical-align="top">med mer enn 4&#xa0;000&#xa0;000 l omsatt drivstoff per år (unntatt LPG)</td><td data-text-align="right" data-vertical-align="top">6&#xa0;500</td></tr><tr><td data-text-align="left" data-vertical-align="top"><i>Vannmålere (per vannleverandør)</i></td><td data-text-align="left" data-vertical-align="top">–</td><td data-text-align="right" data-vertical-align="top">3&#xa0;745</td></tr></tbody></table></article><article class="legalP" id="kapittel-1-ledd-7">Bestemmelsen gjelder ikke for måleredskaper som brukes på Svalbard. For måleredskaper som angitt i tabell 11 og som brukes på Svalbard, betales gebyr i henhold til § 6-4.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-08-31-1381/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section><section class="section" id="kapittel-3" data-lovdata-URL="LTI/forskrift/2023-08-31-1381/KAPITTEL_3"><h2>Rettelser</h2><article class="defaultP" data-text-size="small">Det som er rettet er satt i kursiv.</article> <article class="gazettenote" data-gazette-note-date="2023-09-05" data-gazette-note-type="rettelse"><article class="defaultP">§ 5-5 annet ledd første punktum skal lyde:</article><article class="legalP" id="kapittel-3-ledd-1">Er plomberingen brutt, kan måleredskapet ikke brukes til formål som nevnt i <i>§ 3-1</i> før brukeren har meldt fra til Justervesenet om plombebruddet og måleredskapet er plombert.</article></article></section></main></body></html>