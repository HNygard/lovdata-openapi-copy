<!DOCTYPE html><html lang="nb"><head><title>Lov om endringer i straffeprosessloven mv. (elektronisk kontroll av besøksforbud)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2023-12-20-111</dd><dt class="dokid">DokumentID</dt><dd class="dokid">LTI/lov/2023-12-20-111</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">Kongen bestemmer</dd><dt class="changesToDocuments">Endrer</dt><dd class="changesToDocuments"><ul><li>lov/1981-05-22-25</li><li>lov/1984-06-08-59</li><li>lov/2001-05-18-21</li><li>lov/2005-05-20-28</li></ul></dd><dt class="legalArea">Rettsområde</dt><dd class="legalArea"><ul><li>Sivil- og straffeprosess &gt; Straffeprosess/straffeprosessloven</li> <li>Konkurs, gjeld og pant &gt; Dekningsrett</li> <li>Konkurs, gjeld og pant &gt; Gjeldsforhandling. Konkurs</li> <li>Sivil- og straffeprosess &gt; Straffegjennomføring</li> <li>Strafferett</li></ul></dd><dt class="dateOfPublication">Kunngjort</dt><dd class="dateOfPublication">2023-12-20 11:40</dd><dt class="journalNumber">Journalnummer</dt><dd class="journalNumber">2023-1425</dd><dt class="titleShort">Korttittel</dt><dd class="titleShort">Endringslov til straffeprosessloven mv.</dd><dt class="title">Tittel</dt><dd class="title">Lov om endringer i straffeprosessloven mv. (elektronisk kontroll av besøksforbud)</dd><dt class="miscInformation">Annet om dokumentet</dt><dd class="miscInformation">Prop.128 L (2022–2023), Innst.89 L (2023–2024), Lovvedtak 18 (2023–2024). Stortingets første og andre gangs behandling hhv. 12. og 15. desember 2023. Fremmet av Justis- og beredskapsdepartementet.</dd><dt class="refid">RefID</dt><dd class="refid">lov/2023-12-20-111</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Lov om endringer i straffeprosessloven mv. (elektronisk kontroll av besøksforbud)<ul class="tocSubUl"><li>I</li><li>II</li><li>III</li><li>IV</li><li>V</li></ul></li></ul></dd></dl></header><main class="documentBody" data-lovdata-URL="LTI/lov/2023-12-20-111" id="dokument"><h1>Lov om endringer i straffeprosessloven mv. (elektronisk kontroll av besøksforbud)</h1><article class="defaultP" data-text-size="small">Endringer i følgende lover:<ul class="defaultList" data-text-size="small"><li data-li-identifier="1" data-name="1"><article class="listArticle" data-text-size="small" id="punkt-1"><article class="legalP" id="punkt-1-ledd-1">Lov 22. mai 1981 nr. 25 om rettergangsmåten i straffesaker (Straffeprosessloven).</article></article></li><li data-li-identifier="2" data-name="2"><article class="listArticle" data-text-size="small" id="punkt-2"><article class="legalP" id="punkt-2-ledd-1">Lov 20. mai 2005 nr. 28 om straff (straffeloven).</article></article></li><li data-li-identifier="3" data-name="3"><article class="listArticle" data-text-size="small" id="punkt-3"><article class="legalP" id="punkt-3-ledd-1">Lov 18. mai 2001 nr. 21 om gjennomføring av straff mv. (straffegjennomføringsloven).</article></article></li><li data-li-identifier="4" data-name="4"><article class="listArticle" data-text-size="small" id="punkt-4"><article class="legalP" id="punkt-4-ledd-1">Lov 8. juni 1984 nr. 59 om fordringshavernes dekningsrett (dekningsloven).</article></article></li></ul></article><section class="section" data-name="kapI" id="kapittel-1" data-lovdata-URL="LTI/lov/2023-12-20-111/KAPITTEL_1"><h2 data-text-align="center">I</h2><article class="document-change" data-document="lov/1981-05-22-25" id="kapittel-1-dokumentendring-1"><article class="defaultP">I lov 22. mai 1981 nr. 25 om rettergangsmåten i straffesaker gjøres følgende endringer:</article> <article class="change" data-change-part="lov/1981-05-22-25/§67/ledd/2/bokstav/b" id="kapittel-1-dokumentendring-1-endring-1"><article class="defaultP">I § 67 andre ledd bokstav b erstattes passusen «372, 374 annet punktum, 378,» av passusen «372, 374, 378,».</article></article> <article class="change" data-change-part="lov/1981-05-22-25/§100b" id="kapittel-1-dokumentendring-1-endring-2"><article class="defaultP">§ 100 b skal lyde:</article><article class="legalP" id="kapittel-1-dokumentendring-1-endring-2-ledd-1">Når en sak om besøksforbud i eget hjem, jf. § 222 a annet ledd annet punktum, eller elektronisk kontroll av besøksforbud, jf. § 222 g, bringes inn for retten, har den som forbudet er rettet mot, rett til forsvarer. Det samme gjelder når grunnlaget for besøksforbudet er mulig overtredelse av straffeloven § 282. Reglene i § 100 og §§ 101 til 107 gjelder tilsvarende så langt de passer.</article><article class="legalP" id="kapittel-1-dokumentendring-1-endring-2-ledd-2">Første ledd gjelder tilsvarende når en sak om kontaktforbud i eget hjem, jf. straffeloven § 57 tredje ledd, eller elektronisk kontroll av kontaktforbud, jf. § 222 g, bringes inn for retten.</article></article> <article class="change" data-change-part="lov/1981-05-22-25/§107a/ledd/4/setning/1" id="kapittel-1-dokumentendring-1-endring-3"><article class="defaultP">§ 107 a fjerde ledd første punktum skal lyde:</article><article class="legalP" id="kapittel-1-dokumentendring-1-endring-3-ledd-1">Når en sak om besøksforbud i eget hjem, jf. § 222 a annet ledd annet punktum, elektronisk kontroll av besøksforbud eller kontaktforbud, jf. § 222 g, eller kontaktforbud i eget hjem, jf. straffeloven § 57 tredje ledd, bringes inn for retten, har den som forbudet skal beskytte, rett til advokat.</article></article> <article class="change" data-change-part="lov/1981-05-22-25/§183/ledd/1/setning/3" id="kapittel-1-dokumentendring-1-endring-4"><article class="defaultP">§ 183 første ledd tredje punktum skal lyde:</article><article class="legalP" id="kapittel-1-dokumentendring-1-endring-4-ledd-1">Domstolloven § 149 gjelder ikke ved beregning av fristen.</article></article> <article class="change" data-change-part="lov/1981-05-22-25/§216n" id="kapittel-1-dokumentendring-1-endring-5"><article class="defaultP">§ 216 n skal lyde:</article><article class="legalP" id="kapittel-1-dokumentendring-1-endring-5-ledd-1">Påtalemyndigheten skal sørge for at opptak, opplysninger eller notater som er foretatt, registrert eller nedtegnet i forbindelse med elektronisk kontroll etter § 222 g, jf. § 222 i, eller straffeloven § 57 femte ledd, snarest mulig blir tilintetgjort i den utstrekning de er uten betydning for forebyggelsen eller etterforskningen av straffbare forhold.</article></article> <article class="change" data-change-part="lov/1981-05-22-25/§222a" id="kapittel-1-dokumentendring-1-endring-6"><article class="defaultP">§ 222 a skal lyde:</article><article class="legalP" id="kapittel-1-dokumentendring-1-endring-6-ledd-1">Påtalemyndigheten kan nedlegge besøksforbud dersom det er grunn til å tro at en person ellers vil<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-6-ledd-1-punkt-1"><article class="legalP" id="kapittel-1-dokumentendring-1-endring-6-ledd-1-punkt-1-ledd-1">begå en straffbar handling overfor en annen person,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-6-ledd-1-punkt-2"><article class="legalP" id="kapittel-1-dokumentendring-1-endring-6-ledd-1-punkt-2-ledd-1">forfølge en annen person,</article></article></li><li data-li-identifier="c." data-name="c."><article class="listArticle" id="kapittel-1-dokumentendring-1-endring-6-ledd-1-punkt-3"><article class="legalP" id="kapittel-1-dokumentendring-1-endring-6-ledd-1-punkt-3-ledd-1">på annet vis krenke en annens fred, eller</article></article></li><li data-li-identifier="d." data-name="d."><article class="listArticle" id="kapittel-1-dokumentendring-1-endring-6-ledd-1-punkt-4"><article class="legalP" id="kapittel-1-dokumentendring-1-endring-6-ledd-1-punkt-4-ledd-1">begå ordensforstyrrelser som er særlig belastende for en annen person.</article></article></li></ul><p class="leddfortsettelse">Slikt forbud kan også nedlegges til beskyttelse for en nærmere avgrenset krets av personer. Forbudet kan nedlegges dersom den som forbudet skal beskytte, har begjært det, eller allmenne hensyn krever det. § 170 a gjelder tilsvarende.</p></article><article class="legalP" id="kapittel-1-dokumentendring-1-endring-6-ledd-2">Besøksforbudet kan gå ut på at den forbudet retter seg mot, forbys<ul class="defaultList"><li data-li-identifier="a." data-name="a."><article class="listArticle" id="kapittel-1-dokumentendring-1-endring-6-ledd-2-punkt-1"><article class="legalP" id="kapittel-1-dokumentendring-1-endring-6-ledd-2-punkt-1-ledd-1">å oppholde seg på et bestemt sted,</article></article></li><li data-li-identifier="b." data-name="b."><article class="listArticle" id="kapittel-1-dokumentendring-1-endring-6-ledd-2-punkt-2"><article class="legalP" id="kapittel-1-dokumentendring-1-endring-6-ledd-2-punkt-2-ledd-1">å forfølge, besøke eller på annet vis kontakte en annen person.</article></article></li></ul><p class="leddfortsettelse">Er det nærliggende fare for en handling som nevnt i første ledd bokstav a, kan personen forbys å oppholde seg i sitt eget hjem.</p></article><article class="legalP" id="kapittel-1-dokumentendring-1-endring-6-ledd-3">Besøksforbudet kan begrenses på nærmere angitte vilkår.</article><article class="legalP" id="kapittel-1-dokumentendring-1-endring-6-ledd-4">Besøksforbudet skal gjelde for en bestemt tid, høyst ett år av gangen. Besøksforbud i eget hjem kan vare i høyst tre måneder av gangen. Besøksforbud kan bare opprettholdes så lenge vilkårene er oppfylt.</article><article class="legalP" id="kapittel-1-dokumentendring-1-endring-6-ledd-5">Påtalemyndighetens beslutning om å ilegge et besøksforbud skal være skriftlig og angi den forbudet er rettet mot, den det skal beskytte og grunnlaget for forbudet. Tilsvarende gjelder en beslutning om ikke å ilegge et besøksforbud. Den forbudet er rettet mot, og den det skal beskytte, skal underrettes om påtalemyndighetens beslutning ved en kopi av beslutningen. En beslutning om å ilegge et besøksforbud skal også forkynnes for den som forbudet er rettet mot. Den et forbud er rettet mot, skal også gjøres kjent med følgene av å bryte forbudet, jf. § 222 g og straffeloven § 168. Avslår påtalemyndigheten en begjæring om besøksforbud, skal det opplyses om retten til å bringe avslaget inn for retten etter åttende ledd første punktum. Er det fare ved opphold, kan beslutningen etter første og annet punktum gis muntlig, men den skal da snarest mulig nedtegnes.</article><article class="legalP" id="kapittel-1-dokumentendring-1-endring-6-ledd-6">Den som forbudet er rettet mot, kan straks eller senere kreve beslutningen brakt inn for retten. Påtalemyndigheten sørger for at han blir gjort kjent med denne rett. Dersom beslutningen kreves brakt inn for retten, skal påtalemyndigheten snarest råd og så vidt mulig innen 5 dager etter at kravet ble fremsatt, oversende saken til retten. Oversittes fristen, skal grunnen opplyses i rettsboken. Dersom den som forbudet er rettet mot, ikke er avhørt av politiet, skal det opplyses om grunnen i påtegningen til retten.</article><article class="legalP" id="kapittel-1-dokumentendring-1-endring-6-ledd-7">Påtalemyndigheten skal snarest råd og så vidt mulig innen 5 dager etter at en beslutning om å ilegge en person besøksforbud i eget hjem er forkynt, bringe beslutningen inn for retten. Sjette ledd fjerde og femte punktum gjelder tilsvarende.</article><article class="legalP" id="kapittel-1-dokumentendring-1-endring-6-ledd-8">En beslutning om ikke å ilegge besøksforbud kan bringes inn for retten av den et forbud skal beskytte. Den et besøksforbud er rettet mot, og den det skal beskytte, skal varsles om rettsmøter. Begge parter har rett til å være til stede og til å uttale seg. Bistandsadvokat oppnevnt etter § 107 a første og fjerde ledd kan også uttale seg selv om den forbudet skal beskytte, ikke møter. Rettens avgjørelser treffes ved kjennelse. Reglene i §§ 184 og 243 gjelder tilsvarende så langt de passer.</article></article> <article class="change" data-add-new-part="lov/1981-05-22-25/kap17d lov/1981-05-22-25/§222g lov/1981-05-22-25/§222h lov/1981-05-22-25/§222i lov/1981-05-22-25/§222j" id="kapittel-1-dokumentendring-1-endring-7"><article class="defaultP">I fjerde del skal nytt kapittel 17 d lyde:</article><span class="futuretitle" id="kapittel-1-dokumentendring-1-endring-7-foreslåttittel-1">Kap. 17 d. Elektronisk kontroll av besøksforbud og kontaktforbud</span><article class="futureLegalArticle" data-name="§222g" id="kapittel-1-dokumentendring-1-endring-7-foreslåttparagraf-1"><span class="futureLegalArticleHeader"><span class="legalArticleValue">§ 222 g</span>.</span><article class="legalP" id="kapittel-1-dokumentendring-1-endring-7-foreslåttparagraf-1-ledd-1">Påtalemyndigheten kan ilegge elektronisk kontroll av et besøksforbud eller kontaktforbud dersom den forbudet retter seg mot, med skjellig grunn mistenkes for brudd på forbudet, og elektronisk kontroll anses nødvendig for at forbudet skal bli overholdt. Gjelder mistanken en krenkelse begått de siste 12 månedene, kan elektronisk kontroll ilegges sammen med et nytt besøksforbud. Selv om det ikke er skjellig grunn til mistanke om brudd på et besøksforbud, kan det i særlige tilfeller ilegges elektronisk kontroll av besøksforbud når det antas påkrevd for å hindre at noen begår en straffbar handling mot en annen person. § 170 a gjelder tilsvarende.</article><article class="legalP" id="kapittel-1-dokumentendring-1-endring-7-foreslåttparagraf-1-ledd-2">Elektronisk kontroll kan ilegges for hele eller deler av perioden besøksforbudet eller kontaktforbudet gjelder for, men likevel ikke utover tidsrammene i § 222 a fjerde ledd.</article><article class="legalP" id="kapittel-1-dokumentendring-1-endring-7-foreslåttparagraf-1-ledd-3">Påtalemyndighetens beslutning om å ilegge elektronisk kontroll skal være skriftlig. Den forbudet er rettet mot, og den forbudet skal beskytte, skal underrettes om beslutningen og sine rettigheter etter fjerde ledd. Beslutningen skal også forkynnes for den forbudet er rettet mot. Den forbudet er rettet mot, skal også gjøres kjent med følgene av ikke å medvirke til kontrollen, jf. straffeloven § 168 bokstav c.</article><article class="legalP" id="kapittel-1-dokumentendring-1-endring-7-foreslåttparagraf-1-ledd-4">Påtalemyndigheten skal snarest råd og så vidt mulig innen 5 dager etter at en beslutning om å ilegge en person elektronisk kontroll er forkynt, bringe beslutningen inn for retten. Den som blir ilagt elektronisk kontroll, kan gi avkall på retten til prøving. § 222 a sjette ledd fjerde og femte punktum gjelder tilsvarende. Påbud om elektronisk kontroll kan etter 6 måneder prøves på nytt av tingretten. § 222 a åttende ledd annet til sjette punktum gjelder tilsvarende.</article></article><article class="futureLegalArticle" data-name="§222h" id="kapittel-1-dokumentendring-1-endring-7-foreslåttparagraf-2"><span class="futureLegalArticleHeader"><span class="legalArticleValue">§ 222 h</span>.</span><article class="legalP" id="kapittel-1-dokumentendring-1-endring-7-foreslåttparagraf-2-ledd-1">Den som ilegges elektronisk kontroll, plikter å yte den bistand og å følge de instruksjoner som gis av politiet, som er nødvendig for å gjennomføre kontrollen, herunder å vedlikeholde og sørge for signaler fra kontrollutstyret. Utenfor områder omfattet av forbudet kan handlinger som ellers ville utløst alarmen, bare foretas med bistand fra politiet. Opphold innenfor forbudssonen kan bare skje etter tillatelse fra politiet.</article></article><article class="futureLegalArticle" data-name="§222i" id="kapittel-1-dokumentendring-1-endring-7-foreslåttparagraf-3"><span class="futureLegalArticleHeader"><span class="legalArticleValue">§ 222 i</span>.</span><article class="legalP" id="kapittel-1-dokumentendring-1-endring-7-foreslåttparagraf-3-ledd-1">Elektronisk kontroll kan bare omfatte registrering av opplysninger om at den som kontrolleres, beveger seg innenfor områder omfattet av forbudet eller i nærheten av den kontrollen skal beskytte, og opplysninger om uteblitte signaler fra kontrollutstyret.</article></article><article class="futureLegalArticle" data-name="§222j" id="kapittel-1-dokumentendring-1-endring-7-foreslåttparagraf-4"><span class="futureLegalArticleHeader"><span class="legalArticleValue">§ 222 j</span>.</span><article class="legalP" id="kapittel-1-dokumentendring-1-endring-7-foreslåttparagraf-4-ledd-1">Kongen kan i forskrift gi nærmere regler om gjennomføringen av elektronisk kontroll, herunder om saksbehandlingen og behandling av personopplysninger i forbindelse med slik kontroll.</article></article></article></article></section><section class="section" data-name="kapII" id="kapittel-2" data-lovdata-URL="LTI/lov/2023-12-20-111/KAPITTEL_2"><h2 data-text-align="center">II</h2><article class="document-change" data-document="lov/2005-05-20-28" id="kapittel-2-dokumentendring-1"><article class="defaultP">I lov 20. mai 2005 nr. 28 om straff gjøres følgende endringer:</article> <article class="change" data-change-part="lov/2005-05-20-28/§57/ledd/2/bokstav/a" id="kapittel-2-dokumentendring-1-endring-1"><article class="defaultP">§ 57 andre ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-1-punkt-1"><article class="legalP" id="kapittel-2-dokumentendring-1-endring-1-punkt-1-ledd-1">å oppholde seg i bestemte områder,</article></article></li></ul></article></article> <article class="change" data-change-part="lov/2005-05-20-28/§57/ledd/5/setning/3 lov/2005-05-20-28/§57/ledd/5/setning/4 lov/2005-05-20-28/§57/ledd/5/setning/5 lov/2005-05-20-28/§57/ledd/5/setning/6" id="kapittel-2-dokumentendring-1-endring-2"><article class="defaultP">§ 57 femte ledd tredje til sjette punktum skal lyde:</article><article class="legalP" id="kapittel-2-dokumentendring-1-endring-2-ledd-1">Domfelte plikter å yte den bistand og å følge de instruksjoner som gis av politiet, som er nødvendig for å gjennomføre kontrollen, herunder å vedlikeholde og sørge for signaler fra kontrollutstyret. Utenfor områder omfattet av forbudet kan handlinger som ellers ville utløst alarmen, bare foretas med bistand fra politiet. Opphold innenfor forbudssonen kan bare skje etter tillatelse fra politiet. Kongen kan i forskrift gi nærmere regler om gjennomføringen av elektronisk kontroll, herunder om saksbehandlingen og behandling av personopplysninger i forbindelse med slik kontroll.</article></article> <article class="change" data-change-part="lov/2005-05-20-28/§168/bokstav/c" id="kapittel-2-dokumentendring-1-endring-3"><article class="defaultP">§ 168 bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-2-dokumentendring-1-endring-3-punkt-1"><article class="legalP" id="kapittel-2-dokumentendring-1-endring-3-punkt-1-ledd-1">forsettlig eller grovt uaktsomt hindrer at elektronisk kontroll i medhold av straffeloven § 57 eller straffeprosessloven § 222 g kan iverksettes eller hindrer pågående kontroll, eller</article></article></li></ul></article></article> <article class="change" data-change-part="lov/2005-05-20-28/§169/ledd/2/bokstav/a" id="kapittel-2-dokumentendring-1-endring-4"><article class="defaultP">§ 169 andre ledd bokstav a skal lyde:<ul class="defaultList"><li data-li-identifier="a." data-name="a."><article class="listArticle" id="kapittel-2-dokumentendring-1-endring-4-punkt-1"><article class="legalP" id="kapittel-2-dokumentendring-1-endring-4-punkt-1-ledd-1">å foreta trekk for krav som nevnt i dekningsloven § 2-8 første ledd bokstav a til e, eller</article></article></li></ul></article></article></article></section><section class="section" data-name="kapIII" id="kapittel-3" data-lovdata-URL="LTI/lov/2023-12-20-111/KAPITTEL_3"><h2 data-text-align="center">III</h2><article class="document-change" data-document="lov/2001-05-18-21" id="kapittel-3-dokumentendring-1"><article class="defaultP">I lov 18. mai 2001 nr. 21 om gjennomføring av straff mv. gjøres følgende endringer:</article> <article class="change" data-change-part="lov/2001-05-18-21/§1" id="kapittel-3-dokumentendring-1-endring-1"><article class="defaultP">§ 1 skal lyde:</article><article class="futureLegalArticle" data-name="§1" id="kapittel-3-dokumentendring-1-endring-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Anvendelsesområde</span></span><article class="legalP" id="kapittel-3-dokumentendring-1-endring-1-foreslåttparagraf-1-ledd-1">Denne loven gjelder for gjennomføring av fengselsstraff, forvaring, samfunnsstraff og varetektsfengsling og for gjennomføring av andre reaksjoner når det er særskilt bestemt i lov.</article><article class="legalP" id="kapittel-3-dokumentendring-1-endring-1-foreslåttparagraf-1-ledd-2">Kongen kan i forskrift gi nærmere regler om kriminalomsorgens virksomhet, organisering og gjennomføringen av fengselsstraff, forvaring, varetekt, samfunnsstraff og andre reaksjoner når det er særskilt bestemt i lov.</article></article></article> <article class="change" data-change-part="lov/2001-05-18-21/§3/ledd/3/setning/1" id="kapittel-3-dokumentendring-1-endring-2"><article class="defaultP">§ 3 tredje ledd første punktum skal lyde:</article><article class="legalP" id="kapittel-3-dokumentendring-1-endring-2-ledd-1">Domfelte har aktivitetsplikt under gjennomføringen av straff.</article></article> <article class="change" data-change-part="lov/2001-05-18-21/§3/ledd/4" id="kapittel-3-dokumentendring-1-endring-3"><article class="defaultP">§ 3 fjerde ledd skal lyde:</article><article class="legalP" id="kapittel-3-dokumentendring-1-endring-3-ledd-1">Ved gjennomføringen av fengselsstraff og forvaring skal det så vidt mulig skje en gradvis overgang fra fengsel til full frihet og gis tilbud om deltagelse i fritidsaktiviteter.</article></article> <article class="change" data-change-part="lov/2001-05-18-21/§6/ledd/2/setning/2" id="kapittel-3-dokumentendring-1-endring-4"><article class="defaultP">§ 6 andre ledd andre punktum skal lyde:</article><article class="legalP" id="kapittel-3-dokumentendring-1-endring-4-ledd-1">Når den domfelte er idømt fengselsstraff på mer enn ti år, idømt forvaring eller innsatt i avdeling med særlig høyt sikkerhetsnivå etter § 10 annet ledd, treffer regionalt nivå også avgjørelse etter §§ 12 til 16 a, 20, 33, 35, 36 og 42 til 44.</article></article> <article class="change" data-change-part="lov/2001-05-18-21/kap3" id="kapittel-3-dokumentendring-1-endring-5"><article class="defaultP">Kapittel 3 overskriften skal lyde:</article><span class="futuretitle" id="kapittel-3-dokumentendring-1-endring-5-foreslåttittel-1">Kapittel 3. Fengselsstraff og forvaring</span></article> <article class="change" data-change-part="lov/2001-05-18-21/§14/ledd/5/setning/1" id="kapittel-3-dokumentendring-1-endring-6"><article class="defaultP">§ 14 femte ledd første punktum skal lyde:</article><article class="legalP" id="kapittel-3-dokumentendring-1-endring-6-ledd-1">Domfelte som gjennomfører forvaring i fengsel, kan overføres til avdeling tilrettelagt for innsatte med særlige behov, jf. § 10 annet ledd, selv om vilkårene i første ledd bokstavene a til g eller annet ledd ikke er oppfylt.</article></article> <article class="change" data-change-part="lov/2001-05-18-21/§27/ledd/2/setning/1" id="kapittel-3-dokumentendring-1-endring-7"><article class="defaultP">§ 27 andre ledd første punktum skal lyde:</article><article class="legalP" id="kapittel-3-dokumentendring-1-endring-7-ledd-1">Dersom undersøkelsen etter første ledd gir positivt utslag, eller kriminalomsorgen ellers beslutter det, kan en person visiteres dersom vedkommende samtykker.</article></article> <article class="change" data-change-part="lov/2001-05-18-21/§39" id="kapittel-3-dokumentendring-1-endring-8"><article class="defaultP">§ 39 overskriften skal lyde:</article><article class="futureLegalArticle" data-name="§39" id="kapittel-3-dokumentendring-1-endring-8-foreslåttparagraf-1"><span class="futureLegalArticleHeader"><span class="legalArticleValue">§ 39</span>. <span class="legalArticleTitle">Umiddelbar utelukkelse som følge av brudd ved gjennomføring av fengselsstraff og forvaring</span></span></article></article> <article class="change" data-change-part="lov/2001-05-18-21/§40" id="kapittel-3-dokumentendring-1-endring-9"><article class="defaultP">§ 40 overskriften skal lyde:</article><article class="futureLegalArticle" data-name="§40" id="kapittel-3-dokumentendring-1-endring-9-foreslåttparagraf-1"><span class="futureLegalArticleHeader"><span class="legalArticleValue">§ 40</span>. <span class="legalArticleTitle">Reaksjon på brudd ved gjennomføring av fengselsstraff og forvaring</span></span></article></article> <article class="change" data-change-part="lov/2001-05-18-21/§40/ledd/8" id="kapittel-3-dokumentendring-1-endring-10"><article class="defaultP">§ 40 åttende ledd skal lyde:</article><article class="legalP" id="kapittel-3-dokumentendring-1-endring-10-ledd-1">Dersom det er av betydning for fornærmede i straffesaken eller dennes etterlatte å få kjennskap til at domfelte unndrar seg gjennomføringen av fengselsstraff eller forvaring, skal kriminalomsorgen så snart som mulig varsle fornærmede eller dennes etterlatte om unndragelsen.</article></article></article></section><section class="section" data-name="kapIV" id="kapittel-4" data-lovdata-URL="LTI/lov/2023-12-20-111/KAPITTEL_4"><h2 data-text-align="center">IV</h2><article class="document-change" data-document="lov/1984-06-08-59" id="kapittel-4-dokumentendring-1"><article class="defaultP">I lov 8. juni 1984 nr. 59 om fordringshavernes dekningsrett gjøres følgende endringer:</article> <article class="change" data-change-part="lov/1984-06-08-59/§2-7/ledd/4" id="kapittel-4-dokumentendring-1-endring-1"><article class="defaultP">§ 2-7 fjerde ledd skal lyde:</article><article class="legalP" id="kapittel-4-dokumentendring-1-endring-1-ledd-1">Bortsett fra ved innfordring av krav som nevnt i § 2-8 første ledd bokstav a til e, kan utlegg i lønnskrav mv. ikke tas dersom skyldneren gjør hva denne evner for å betale sine fordringshavere og heller ikke utilbørlig begunstiger noen av dem.</article></article></article></section><section class="section" data-name="kapV" id="kapittel-5" data-lovdata-URL="LTI/lov/2023-12-20-111/KAPITTEL_5"><h2 data-text-align="center">V</h2><ul class="defaultList"><li data-li-identifier="1." data-name="1."><article class="listArticle" id="kapittel-5-punkt-1"><article class="legalP" id="kapittel-5-punkt-1-ledd-1">Loven gjelder fra den tid Kongen bestemmer. De enkelte bestemmelsene kan settes i kraft til ulik tid.</article></article></li><li data-li-identifier="2." data-name="2."><article class="listArticle" id="kapittel-5-punkt-2"><article class="legalP" id="kapittel-5-punkt-2-ledd-1">Kongen kan gi nærmere overgangsregler.</article></article></li></ul></section></main></body></html>