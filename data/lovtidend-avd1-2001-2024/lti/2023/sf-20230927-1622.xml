<!DOCTYPE html><html lang="nb"><head><title>Forskrift om endring i forskrift om opptak til studier og emner ved Universitetet i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-27-1622</dd><dt class="dokid">DokumentID</dt><dd class="dokid">LTI/forskrift/2023-09-27-1622</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Universitetet i Stavanger</li></ul></dd><dt class="dateInForce">I kraft fra</dt><dd class="dateInForce">2023-10-01, 2023-12-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-10-18-1671</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2023-10-16 13:35</dd><dt class="journalNumber">Journalnummer</dt><dd class="journalNumber">2023-1086</dd><dt class="title">Tittel</dt><dd class="title">Forskrift om endring i forskrift om opptak til studier og emner ved Universitetet i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Stavanger 27. september 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7 og forskrift 6. januar 2017 nr. 13 om opptak til høgare utdanning.</dd><dt class="refid">RefID</dt><dd class="refid">forskrift/2023-09-27-1622</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til studier og emner ved Universitetet i Stavanger<ul class="tocSubUl"><li>I<ul class="tocSubUl"><li>§ 1-3. Beslutningsmyndighet</li><li>§ 1-5. Utfyllende regler</li><li>§ 1-11. Tidlig opptak</li><li>§ 2-3. Opptak til 2.–5. studieår</li><li>§ 3-1. Opptakskrav</li><li>§ 3-6. Rangering utenom de ordinære rangeringsreglene</li><li>§ 5-2. Rangering</li><li>§ 6-3. Opptakskrav til 1-årig forkurs for ingeniørutdanning</li><li>§ 6-4. Rangering</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-27-1622" id="dokument"><h1>Forskrift om endring i forskrift om opptak til studier og emner ved Universitetet i Stavanger</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-27-1622/KAPITTEL_1"><h2 data-text-align="center">I</h2><article class="defaultP">I forskrift 18. oktober 2018 nr. 1671 om opptak til studier og emner ved Universitetet i Stavanger gjøres følgende endringer:</article> <article class="defaultP" margin-top="true">§ 1-2 Definisjoner fjernes i sin helhet.</article> <article class="defaultP" margin-top="true">§ 1-3 Beslutningsmyndighet skal lyde:</article><article class="futureLegalArticle" data-name="§1-3" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1-3</span>. <span class="legalArticleTitle">Beslutningsmyndighet</span></span><article class="legalP" id="kapittel-1-foreslåttparagraf-1-ledd-1">I saker der beslutningsmyndighet er lagt til universitetet, treffes avgjørelse av rektor eller den hen gir fullmakt til. I saker der beslutningsmyndighet er lagt til styret selv kan myndigheten ikke delegeres.</article></article> <article class="defaultP" margin-top="true">§ 1-5 Utfyllende regler skal lyde:</article><article class="futureLegalArticle" data-name="§1-5" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 1-5</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-2-ledd-1">Utfyllende regler for opptak til studieprogram skal godkjennes av utdanningsutvalget.</article><article class="legalP" id="kapittel-1-foreslåttparagraf-2-ledd-2">Endringer i opptakskrav som er av betydning for søkernes valg av grunnlag for opptak må kunngjøres senest fire semestre før studiestart.</article><article class="legalP" id="kapittel-1-foreslåttparagraf-2-ledd-3">Andre endringer må vedtas og kunngjøres innen 1. oktober året før studiestart.</article></article> <article class="defaultP" margin-top="true">§ 1-8 Opptak på grunnlag av særskilt vurdering fjernes i sin helhet.</article> <article class="defaultP" margin-top="true">§ 1-11 Tidlig opptak skal lyde:</article><article class="futureLegalArticle" data-name="§1-11" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 1-11</span>. <span class="legalArticleTitle">Tidlig opptak</span></span><article class="numberedLegalP" data-numerator="1" id="kapittel-1-foreslåttparagraf-3-nummer-1">1. Søkere til studier der opptaket er organisert gjennom Samordna opptak kan gi forhåndsløfte etter bestemmelse fastsatt av Samordna opptak.</article><article class="numberedLegalP" data-numerator="2" id="kapittel-1-foreslåttparagraf-3-nummer-2">2. Søkere til studier med lokalt opptak til høstsemesteret kan gis tidlig opptak dersom de på søknadstidspunktet fyller opptakskravene, kan poengberegnes og har en konkurransepoengsum som ligger over medianen fra fjorårets opptak.</article></article> <article class="defaultP" margin-top="true">§ 2-3 Opptak til 2.–5. studieår skal lyde:</article><article class="futureLegalArticle" data-name="§2-3" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 2-3</span>. <span class="legalArticleTitle">Opptak til 2.–5. studieår</span></span><article class="legalP" id="kapittel-1-foreslåttparagraf-4-ledd-1">Til enkelte studier kan det gis opptak til 2.–5. studieår. Dekan kan gi nærmere regler for hvilke studier dette gjelder, krav til opptak og regler for rangering.</article></article> <article class="defaultP" margin-top="true">§ 3-1 Opptakskrav skal lyde:</article><article class="futureLegalArticle" data-name="§3-1" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 3-1</span>. <span class="legalArticleTitle">Opptakskrav</span></span><ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-punkt-1"><article class="legalP" id="kapittel-1-foreslåttparagraf-5-punkt-1-ledd-1">For å bli tatt opp til et mastergradsstudium av 120 studiepoengs omfang eller et erfaringsbasert mastergradsstudium av 90 eller 120 studiepoengs omfang, må studenten i tillegg til generell studiekompetanse ha; <ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-punkt-1-ledd-1-punkt-1"><article class="legalP" id="kapittel-1-foreslåttparagraf-5-punkt-1-ledd-1-punkt-1-ledd-1">oppnådd bachelorgrad, cand.mag.-grad, annen grad eller utdanningsløp av minimum 3 års omfang (180 studiepoeng) eller utdanning som i henhold til § 3-5 i lov om universiteter og høgskoler er jevngod med de nevnte grader eller utdanningsløp.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-punkt-1-ledd-1-punkt-2"><article class="legalP" id="kapittel-1-foreslåttparagraf-5-punkt-1-ledd-1-punkt-2-ledd-1">eventuelle fag, emner og emnegrupper fastsatt i utfyllende regler for det enkelte mastergradsstudium, jf. § 1-5.</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-punkt-1-ledd-1-punkt-3"><article class="legalP" id="kapittel-1-foreslåttparagraf-5-punkt-1-ledd-1-punkt-3-ledd-1">eventuelle særlige faglige minstekrav fastsatt i utfyllende regler for det enkelte mastergradsstudium, jf. § 1-5.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-punkt-1-ledd-1-punkt-4"><article class="legalP" id="kapittel-1-foreslåttparagraf-5-punkt-1-ledd-1-punkt-4-ledd-1">for å bli tatt opp til et disiplinbasert/yrkesrettet mastergradsstudium av 120 studiepoengs omfang stilles det i tillegg til krav beskrevet i bokstav a, krav om fordyping i fag, emne eller emnegruppe av min. 80 studiepoengs omfang eller integrert utdanning av min. 120 studiepoengs omfang innenfor fagområdet for mastergradsstudiet.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-5-punkt-1-ledd-1-punkt-5"><article class="legalP" id="kapittel-1-foreslåttparagraf-5-punkt-1-ledd-1-punkt-5-ledd-1">Dekan vurderer hva som er relevant yrkespraksis og kan for det enkelte studium fastsette krav om lengre yrkespraksis.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-5-punkt-1-ledd-1-punkt-6"><article class="legalP" id="kapittel-1-foreslåttparagraf-5-punkt-1-ledd-1-punkt-6-ledd-1">søkere med utenlandsk studiebakgrunn må dokumentere norskkunnskaper tilsvarende kravene som stilles i nasjonal forskrift om opptak til høgre utdanning § 2-2 og utfyllende regler, jf. § 1-5. Kravene til norskkunnskaper gjelder ikke for søkere som skal tas opp til engelskspråklige masterstudier, og studenter som deltar i internasjonale utvekslingsprogram.</article></article></li></ul></article></article></li></ul></article> <article class="defaultP" margin-top="true">§ 3-5 Rangering av søkere som rangeres etter § 3-1 til erfaringsbaserte mastergradsstudier fjernes i sin helhet.</article> <article class="defaultP" margin-top="true">§ 3-6 Opptak utenom rangeringsreglene skal lyde:</article><article class="futureLegalArticle" data-name="§3-6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 3-6</span>. <span class="legalArticleTitle">Rangering utenom de ordinære rangeringsreglene</span></span><article class="legalP" id="kapittel-1-foreslåttparagraf-6-ledd-1">Søkere kan vurderes utenom bestemmelsene i § 3-3 dersom kandidaten er evaluert etter annen karakterskala enn § 3-3, dokumentert sykdom, funksjonshemming eller andre forhold som gir grunn til å anta at eksamensresultatene ikke gir et riktig bilde av søkerens kvalifikasjoner.</article></article> <article class="defaultP" margin-top="true">§ 5-2 Rangering skal lyde:</article><article class="futureLegalArticle" data-name="§5-2" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 5-2</span>. <span class="legalArticleTitle">Rangering</span></span><article class="legalP" id="kapittel-1-foreslåttparagraf-7-ledd-1">For åpne emner vil alle kvalifiserte søkere få tilbud.</article><article class="legalP" id="kapittel-1-foreslåttparagraf-7-ledd-2">For emner med plassbegrensning vil søkerne rangeres etter søknadstidspunkt dersom ikke annet er vedtatt av dekan.</article></article> <article class="defaultP" margin-top="true">§ 6-3 Opptakskrav til 1-årig forkurs for ingeniørutdanning skal lyde:</article><article class="futureLegalArticle" data-name="§6-3" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 6-3</span>. <span class="legalArticleTitle">Opptakskrav til 1-årig forkurs for ingeniørutdanning</span></span><article class="legalP" id="kapittel-1-foreslåttparagraf-8-ledd-1">Minstekrav for opptak er en av følgende:<ul class="defaultList"><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">Fullført og bestått alle fag ved GK/VG1 og VK1/VG2 (+ ev. VK2/VG3) i yrkesfaglige studieretninger i norsk eller nordisk videregående skole.</article></article></li><li data-li-identifier="-" data-name="-"><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">Fagbrev eller svenneprøve fra norsk eller nordiske land.</article></article></li></ul></article></article> <article class="defaultP" margin-top="true">§ 6-4 Rangering skal lyde:</article><article class="futureLegalArticle" data-name="§6-4" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 6-4</span>. <span class="legalArticleTitle">Rangering</span></span><article class="legalP" id="kapittel-1-foreslåttparagraf-9-ledd-1">Søkerne rangeres etter summen av karakterpoeng, praksispoeng og tilleggspoeng.</article><article class="legalP" id="kapittel-1-foreslåttparagraf-9-ledd-2"><i>Karakterpoeng:</i> Snittet av alle karakterer fra vitnemål eller kompetansebevis multipliseres med 10.</article><article class="legalP" id="kapittel-1-foreslåttparagraf-9-ledd-3"><i>Tilleggspoeng:</i> Det gis 3 poeng for bestått fag- eller svenneprøve.</article><article class="legalP" id="kapittel-1-foreslåttparagraf-9-ledd-4">Søkere det ikke er mulig å regne poeng på, vil rangeres etter skjønnsmessig vurdering.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-27-1622/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft fra og med 1. oktober 2023, med unntak av § 1-5, siste ledd. Denne bestemmelsen trer i kraft fra og med 1. desember 2023.</article></section></main></body></html>