<!DOCTYPE html><html lang="nb"><head><title>Forskrift om endring i forskrift om forvaltning av rovvilt</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-18-2258</dd><dt class="dokid">DokumentID</dt><dd class="dokid">LTI/forskrift/2023-12-18-2258</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Naturforvaltningsavdelingen</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2005-03-18-242</li></ul></dd><dt class="basedOn">Hjemmel</dt><dd class="basedOn"><ul><li>lov/2009-06-19-100/§18</li><li>lov/1981-05-29-38/§4</li><li>forskrift/2005-03-18-242/§20</li></ul></dd><dt class="dateOfPublication">Kunngjort</dt><dd class="dateOfPublication">2023-12-27 15:25</dd><dt class="journalNumber">Journalnummer</dt><dd class="journalNumber">2023-1571</dd><dt class="title">Tittel</dt><dd class="title">Forskrift om endring i forskrift om forvaltning av rovvilt</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 18. desember 2023 med hjemmel i lov 19. juni 2009 nr. 100 om forvaltning av naturens mangfold (naturmangfoldloven) § 18, lov 29. mai 1981 nr. 38 om jakt og fangst av vilt (viltloven) § 4 og forskrift 18. mars 2005 nr. 242 om forvaltning av rovvilt § 20.</dd><dt class="refid">RefID</dt><dd class="refid">forskrift/2023-12-18-2258</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om forvaltning av rovvilt<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-18-2258" id="dokument"><h1>Forskrift om endring i forskrift om forvaltning av rovvilt</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-18-2258/KAPITTEL_1"><h2 data-text-align="center">I</h2><article class="defaultP">I forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">§ 2 bokstav d skal lyde:<ul class="defaultList"><li data-li-identifier="d." data-name="d."><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1"><i>Ulvesone:</i> området som består av: <ul class="defaultList"><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-1"><article class="legalP" id="kapittel-1-punkt-1-ledd-1-punkt-1-ledd-1">Oslo kommune,</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-2"><article class="legalP" id="kapittel-1-punkt-1-ledd-1-punkt-2-ledd-1">følgende deler av Akershus fylke: kommunene Asker, Aurskog-Høland, Bærum, Enebakk, Frogn, Lørenskog, Nesodden, Nordre Follo, Rælingen, Vestby og Ås, de deler som ligger øst for Glomma av kommunene Nes og Lillestrøm, og Nittedal vest for Nitelva</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-3"><article class="legalP" id="kapittel-1-punkt-1-ledd-1-punkt-3-ledd-1">følgende deler av Innlandet fylke: Eidskog kommune, samt de deler av Elverum, Grue, Kongsvinger, Sør-Odal, Våler, Åmot og Åsnes kommuner som ligger øst for Glomma og de deler av Trysil kommune som ligger sør for en rett linje fra der Senna renner ut i Trysilelva til der kommunegrensen mellom Trysil og Engerdal gjør en vinkel ved Litlskorhøa, og</article></article></li><li data-li-identifier="-" data-name="-"><article class="listArticle" id="kapittel-1-punkt-1-ledd-1-punkt-4"><article class="legalP" id="kapittel-1-punkt-1-ledd-1-punkt-4-ledd-1">Østfold fylke.</article></article></li></ul></article></article></li></ul></article> <article class="defaultP" margin-top="true">§ 4 skal lyde:</article><article class="legalP" id="kapittel-1-ledd-1">Det skal være åtte forvaltningsregioner med tilhørende nasjonale mål for antall årlige ynglinger innenfor regionens grenser:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-1-punkt-1"><article class="legalP" id="kapittel-1-ledd-1-punkt-1-ledd-1"><i>Region 1 – Rogaland fylke, Vestland fylke og Farsund, Flekkefjord, Hægebostad, Kristiansand, Kvinesdal, Lindesnes, Lyngdal, Sirdal, Vennesla og Åseral kommuner:</i> Ingen nasjonale mål for ynglinger av gaupe, jerv, bjørn eller ulv</article></article></li><li data-li-identifier="b." data-name="b."><article class="listArticle" id="kapittel-1-ledd-1-punkt-2"><article class="legalP" id="kapittel-1-ledd-1-punkt-2-ledd-1"><i>Region 2 – Buskerud fylke, Telemark fylke, Vestfold fylke og Arendal, Birkenes, Bygland, Bykle, Evje og Hornnes, Froland, Gjerstad, Grimstad, Iveland, Lillesand, Risør, Tvedestrand, Valle, Vegårshei og Åmli kommuner:</i> 12 ynglinger av gaupe</article></article></li><li data-li-identifier="c." data-name="c."><article class="listArticle" id="kapittel-1-ledd-1-punkt-3"><article class="legalP" id="kapittel-1-ledd-1-punkt-3-ledd-1"><i>Region 3 – Dovre, Etnedal, Gausdal, Gjøvik, Gran, Lesja, Lillehammer, Lom, Nord-Aurdal, Nord-Fron, Nordre Land, Ringebu, Sel, Skjåk, Søndre Land, Sør-Aurdal, Sør-Fron, Vang, Vestre Slidre, Vestre Toten, Vågå, Østre Toten, Øyer og Øystre Slidre kommuner:</i> 5 ynglinger av gaupe og 4 ynglinger av jerv</article></article></li><li data-li-identifier="d." data-name="d."><article class="listArticle" id="kapittel-1-ledd-1-punkt-4"><article class="legalP" id="kapittel-1-ledd-1-punkt-4-ledd-1"><i>Region 4 – Oslo kommune, Akershus fylke og Østfold fylke:</i> 6 ynglinger av gaupe, samt, i samarbeid med region 5, 4-6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li><li data-li-identifier="e." data-name="e."><article class="listArticle" id="kapittel-1-ledd-1-punkt-5"><article class="legalP" id="kapittel-1-ledd-1-punkt-5-ledd-1"><i>Region 5 – Alvdal, Eidskog, Elverum, Engerdal, Folldal, Grue, Hamar, Kongsvinger, Løten, Nord-Odal, Os, Rendalen, Ringsaker, Stange, Stor-Elvdal, Sør-Odal, Tolga, Trysil, Tynset, Våler (Innlandet), Åmot og Åsnes kommuner:</i> 10 ynglinger av gaupe, 5 ynglinger av jerv og 3 ynglinger av bjørn, samt, i samarbeid med region 4, 4-6 årlige ynglinger av ulv hvorav 3 skal ha skjedd i revir som i sin helhet ligger i Norge</article></article></li><li data-li-identifier="f." data-name="f."><article class="listArticle" id="kapittel-1-ledd-1-punkt-6"><article class="legalP" id="kapittel-1-ledd-1-punkt-6-ledd-1"><i>Region 6 – Møre og Romsdal fylke og Trøndelag fylke:</i> 12 ynglinger av gaupe, 10 ynglinger av jerv og 3 ynglinger av bjørn</article></article></li><li data-li-identifier="g." data-name="g."><article class="listArticle" id="kapittel-1-ledd-1-punkt-7"><article class="legalP" id="kapittel-1-ledd-1-punkt-7-ledd-1"><i>Region 7 – Nordland fylke:</i> 10 ynglinger av gaupe, 10 ynglinger av jerv og 1 yngling av bjørn</article></article></li><li data-li-identifier="h." data-name="h."><article class="listArticle" id="kapittel-1-ledd-1-punkt-8"><article class="legalP" id="kapittel-1-ledd-1-punkt-8-ledd-1"><i>Region 8 – Troms fylke og Finnmark fylke:</i> 10 ynglinger av gaupe – hvorav 4 i Finnmark, 10 ynglinger av jerv – hvorav 3 i Finnmark og 6 ynglinger av bjørn.</article></article></li></ul></article> <article class="defaultP" margin-top="true">§ 5 annet ledd skal lyde:</article><article class="legalP" id="kapittel-1-ledd-2">Til de enkelte rovviltnemndene oppnevnes av Klima- og miljødepartementet, etter forslag fra fylkestingene, eller av Sametinget følgende antall faste medlemmer:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-2-punkt-1"><article class="legalP" id="kapittel-1-ledd-2-punkt-1-ledd-1">Region 1: Agder fylkesting ett medlem, Rogaland fylkesting ett medlem, Vestland fylkesting tre medlemmer</article></article></li><li data-li-identifier="b." data-name="b."><article class="listArticle" id="kapittel-1-ledd-2-punkt-2"><article class="legalP" id="kapittel-1-ledd-2-punkt-2-ledd-1">Region 2: Agder fylkesting ett medlem, Buskerud fylkesting ett medlem, Telemark fylkesting to medlemmer, Vestfold fylkesting ett medlem</article></article></li><li data-li-identifier="c." data-name="c."><article class="listArticle" id="kapittel-1-ledd-2-punkt-3"><article class="legalP" id="kapittel-1-ledd-2-punkt-3-ledd-1">Region 3: Innlandet fylkesting fem medlemmer</article></article></li><li data-li-identifier="d." data-name="d."><article class="listArticle" id="kapittel-1-ledd-2-punkt-4"><article class="legalP" id="kapittel-1-ledd-2-punkt-4-ledd-1">Region 4: Oslo bystyre ett medlem, Akershus fylkesting to medlemmer og Østfold fylkesting to medlemmer</article></article></li><li data-li-identifier="e." data-name="e."><article class="listArticle" id="kapittel-1-ledd-2-punkt-5"><article class="legalP" id="kapittel-1-ledd-2-punkt-5-ledd-1">Region 5: Innlandet fylkesting fire medlemmer, Sametinget ett medlem</article></article></li><li data-li-identifier="f." data-name="f."><article class="listArticle" id="kapittel-1-ledd-2-punkt-6"><article class="legalP" id="kapittel-1-ledd-2-punkt-6-ledd-1">Region 6: Møre og Romsdal fylkesting ett medlem, Trøndelag fylkesting tre medlemmer, Sametinget to medlemmer</article></article></li><li data-li-identifier="g." data-name="g."><article class="listArticle" id="kapittel-1-ledd-2-punkt-7"><article class="legalP" id="kapittel-1-ledd-2-punkt-7-ledd-1">Region 7: Nordland fylkesting fire medlemmer, Sametinget to medlemmer</article></article></li><li data-li-identifier="h." data-name="h."><article class="listArticle" id="kapittel-1-ledd-2-punkt-8"><article class="legalP" id="kapittel-1-ledd-2-punkt-8-ledd-1">Region 8: Troms fylkesting to medlemmer, Finnmark fylkesting to medlemmer, Sametinget to medlemmer.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-18-2258/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft 1. januar 2024.</article><span class="futuretitle" id="kapittel-2-foreslåttittel-1">Kommentarer til forskriftens enkelte bestemmelser</span> <article class="defaultP" margin-top="true">I kommentarene til forskrift 18. mars 2005 nr. 242 om forvaltning av rovvilt gjøres følgende endringer:</article> <article class="defaultP" margin-top="true">Kommentaren til § 2 bokstav d oppheves.</article> <article class="defaultP" margin-top="true">Kommentaren til § 4, første avsnitt skal lyde:</article><article class="legalP" id="kapittel-2-ledd-2">Stortinget har fastsatt åtte forvaltningsregioner for rovvilt, jf. Innst.S.nr.174 (2003–2004). Videre har Stortinget lagt til grunn at de nasjonale målene for rovvilt, jf. forskriften § 3 første ledd, skal fordeles på de åtte regionene. For jerv og gaupe i Finnmark fylke har Stortinget lagt klare føringer.</article> <article class="defaultP" margin-top="true">Andre og tredje avsnitt i kommentaren til § 5 annet og tredje ledd skal lyde:</article><article class="legalP" id="kapittel-2-ledd-3">Sametinget oppnevner ett medlem i forvaltningsregion 5 og to medlemmer i hver av forvaltningsregionene 6, 7 og 8. Medlemmene som oppnevnes av Sametinget skal være bosatt i den aktuelle forvaltningsregionen. I region 6 er det ønskelig at én representant er fra området som tidligere utgjorde Nord-Trøndelag fylke og én fra området som tidligere utgjorde Sør-Trøndelag fylke. I region 8 er det ønskelig at én representant er fra Finnmark fylke og én fra Troms fylke.</article><article class="legalP" id="kapittel-2-ledd-4">Inndelingen av rovviltregionene er vedtatt av Stortinget ved behandlingen av St.meld.nr.15 (2003–2004). Fylkesinndelingen er endret flere ganger siden dette, og § 5 andre ledd viser til fylkestingene som følger av fylkesinndelingen per 1. januar 2024. Det må så langt det er mulig sikres at medlemmene i rovviltnemndene har en geografisk tilhørighet som samsvarer med Stortingets vedtak. For å oppnå dette skal fylkestingene så langt det er mulig sikre følgende fordeling ved forslag av medlemmer fra de nevnte fylkestingene (fordelingen av medlemmer fra Sametinget følger av avsnittet over):<ul class="defaultList"><li data-li-identifier="-" data-name="-"><article class="listArticle" id="kapittel-2-ledd-4-punkt-1"><article class="legalP" id="kapittel-2-ledd-4-punkt-1-ledd-1">Region 1: ved forslag av medlemmer fra Vestland fylkesting skal to av medlemmene ha tilhørighet til tidligere Sogn og Fjordane fylke og ett skal ha tilhørighet til tidligere Hordaland fylke. Ved forslag av medlem fra Agder fylkesting skal medlemmet ha tilhørighet til tidligere Vest-Agder fylke</article></article></li><li data-li-identifier="-" data-name="-"><article class="listArticle" id="kapittel-2-ledd-4-punkt-2"><article class="legalP" id="kapittel-2-ledd-4-punkt-2-ledd-1">Region 2: ved forslag av medlem fra Agder fylkesting skal medlemmet ha tilhørighet til tidligere Aust-Agder fylke</article></article></li><li data-li-identifier="-" data-name="-"><article class="listArticle" id="kapittel-2-ledd-4-punkt-3"><article class="legalP" id="kapittel-2-ledd-4-punkt-3-ledd-1">Region 3: medlemmene skal ha tilhørighet til de deler av tidligere Oppland fylke som i dag er innenfor Innlandet fylke</article></article></li><li data-li-identifier="-" data-name="-"><article class="listArticle" id="kapittel-2-ledd-4-punkt-4"><article class="legalP" id="kapittel-2-ledd-4-punkt-4-ledd-1">Region 5: medlemmene skal ha tilhørighet til tidligere Hedmark fylke</article></article></li><li data-li-identifier="-" data-name="-"><article class="listArticle" id="kapittel-2-ledd-4-punkt-5"><article class="legalP" id="kapittel-2-ledd-4-punkt-5-ledd-1">Region 6: ved forslag av medlemmer fra Trøndelag fylkesting skal to av medlemmene ha tilhørighet til tidligere Nord-Trøndelag fylke og ett medlem skal ha tilhørighet til tidligere Sør-Trøndelag fylke.</article></article></li></ul><p class="leddfortsettelse">Det foreligger tilstrekkelig tilhørighet der medlemmet står innført i folkeregisteret som bosatt i en av kommunene som utgjorde det tidligere fylket.</p></article> <article class="defaultP" margin-top="true">Første avsnitt i kommentaren til § 10 femte ledd skal lyde:</article><article class="legalP" id="kapittel-2-ledd-5">Perioden for lisensfelling på jerv er satt fra 20. august til og med 15. februar. Dette kan bidra til å sikre jaktrettshavere og grunneiere en mulighet til å kombinere for eksempel hjorteviltjakt og lisensfelling på jerv samtidig som man unngår å sette valpenes overlevelse i fare.</article> <article class="defaultP" margin-top="true">Andre avsnitt i kommentaren til § 13 femte ledd skal lyde:</article><article class="legalP" id="kapittel-2-ledd-6">Felling kan i visse situasjoner være forbundet med så strenge krav til kompetanse at myndigheten er lagt til Miljødirektoratet. Eksempler på slike situasjoner er felling av spesifikke dyr i familiegrupper av ulv som bidrar til å oppfylle bestandsmålet eller hiuttak av jerv. Gjennomføringen av slik felling legges til særskilt kompetent personell i regi av offentlig forvaltningsmyndighet. Normalt vil det være det særskilte statlige fellingslaget i Statens naturoppsyn som benyttes i slike tilfeller. Klima- og miljødepartementet har fastsatt egen instruks for fellingslagets virksomhet, herunder bruk av fellingsmetoder mv.</article></section></main></body></html>