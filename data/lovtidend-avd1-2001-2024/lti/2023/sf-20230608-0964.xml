<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved Handelshøyskolen BI</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-06-08-964</dd><dt class="dokid">DokumentID</dt><dd class="dokid">LTI/forskrift/2023-06-08-964</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="subunit">Etat</dt><dd class="subunit"><ul><li>Handelshøyskolen BI</li></ul></dd><dt class="dateInForce">I kraft fra</dt><dd class="dateInForce">2023-08-10</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-01-1546</li></ul></dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-2</li><li>lov/2005-04-01-15/§3-3</li><li>lov/2005-04-01-15/§3-6</li><li>lov/2005-04-01-15/§3-7</li><li>lov/2005-04-01-15/§3-9</li><li>lov/2005-04-01-15/§3-10</li><li>lov/2005-04-01-15/§3-11</li><li>lov/2005-04-01-15/§4-6</li><li>lov/2005-04-01-15/§4-7</li><li>lov/2005-04-01-15/§4-8</li><li>lov/2005-04-01-15/§4-11</li><li>lov/2005-04-01-15/§5-1</li><li>lov/2005-04-01-15/§5-2</li><li>lov/2005-04-01-15/§5-3</li><li>lov/2005-04-01-15/§8-2</li><li>lov/2005-06-17-62/§15-13</li><li>lov/2005-06-17-62/§15-14</li><li>lov/2007-06-29-73/§4-2</li><li>lov/2007-06-29-73/§4-5</li><li>forskrift/2005-12-01-1392/§3</li><li>forskrift/2005-12-01-1392/§4</li><li>forskrift/2005-12-01-1392/§5</li><li>forskrift/2005-12-16-1574/§40</li><li>forskrift/2017-01-06-13</li><li>forskrift/2018-12-21-2221/§3</li><li>forskrift/2018-12-21-2221/§4</li><li>forskrift/2018-12-21-2221/§5</li></ul></dd><dt class="dateOfPublication">Kunngjort</dt><dd class="dateOfPublication">2023-06-20 16:15</dd><dt class="journalNumber">Journalnummer</dt><dd class="journalNumber">2023-0696</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved Handelshøyskolen BI</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Handelshøyskolen BI 8. juni 2023 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-2, § 3-3, § 3-6, § 3-7, § 3-9, § 3-10, § 3-11, § 4-6, § 4-7, § 4-8, § 4-11, § 5-1, § 5-2, § 5-3 og § 8-2, forskrift 21. desember 2018 nr. 2221 om godkjenning av norsk og utenlandsk høyere utdanning og av realkompetanse (godkjenningsforskriften) § 3, § 4 og § 5, forskrift 1. desember 2005 nr. 1392 om krav til mastergrad § 3, § 4 og § 5, forskrift 6. januar 2017 nr. 13 om opptak til høgare utdanning, forskrift 16. desember 2005 nr. 1574 om grader og yrkesutdanninger, beskyttet tittel og normert studietid ved universiteter og høyskoler § 40, lov 29. juni 2007 nr. 73 om eiendomsmegling (eiendomsmeglingsloven) § 4-2 og § 4-5 og lov 17. juni 2005 nr. 62 om arbeidsmiljø, arbeidstid og stillingsvern mv. (arbeidsmiljøloven) § 15-13 og § 15-14.</dd><dt class="refid">RefID</dt><dd class="refid">forskrift/2023-06-08-964</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved Handelshøyskolen BI<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-06-08-964" id="dokument"><h1>Forskrift om endring i forskrift om opptak, studier og eksamen ved Handelshøyskolen BI</h1><section class="section" data-name="kapI" id="kapittel-1" data-lovdata-URL="LTI/forskrift/2023-06-08-964/KAPITTEL_1"><h2 data-text-align="center">I</h2><article class="defaultP">I forskrift 1. juni 2018 nr. 1546 om opptak, studier og eksamen ved Handelshøyskolen BI gjøres følgende endringer:</article> <article class="defaultP" margin-top="true">I § 5-1 oppheves og slettes følgende to definisjoner:</article><article class="defaultP"><i>Summativ vurdering</i></article><article class="legalP" id="kapittel-1-ledd-1">Kontrollerende og avsluttende vurdering av kandidatens kompetanse. Avsluttende prøver og karakter i et fag kan gis før kurset eller programmet er avsluttet. Resultatet bedømmes ved karakter.</article><article class="defaultP"><i>Formativ vurdering</i></article><article class="legalP" id="kapittel-1-ledd-2">Veiledende vurdering som gjøres underveis i et kurs. Vurderingen påvirker ikke summativ karakter i kurset.</article> <article class="defaultP" margin-top="true">§ 5-2 femte ledd skal lyde:</article><article class="numberedLegalP" data-numerator="5" id="kapittel-1-nummer-1">(5) Vurderingen i et fag kan omfatte en eller to deleksamener og kan bestå av en eller to ulike vurderingsformer. For å bestå faget må samtlige deleksamener være bestått. Der det gis en samlet karakter for flere deleksamener, skal vektingen være oppgitt i kursbeskrivelsen. Om vekting av ulike deler av den enkelte eksamen, se § 5-11 (5).</article> <article class="defaultP" margin-top="true">§ 5-2 sjuende ledd skal lyde:</article><article class="numberedLegalP" data-numerator="7" id="kapittel-1-nummer-2">(7) I tillegg til eksamen kan det enkelte fag ha obligatoriske arbeidskrav. Slike arbeidskrav fremkommer av fagets kursbeskrivelse. Vurderingsuttrykket for arbeidskrav skal være godkjent / ikke godkjent.</article> <article class="defaultP" margin-top="true">§ 5-2 niende ledd skal lyde:</article><article class="numberedLegalP" data-numerator="9" id="kapittel-1-nummer-3">(9) Rett til utsatt eksamen i forbindelse med fødsel reguleres av universitets- og høyskoleloven § 4-3d. Utfyllende bestemmelser om frist for fremsettelse av søknad og forhold knyttet til avholdelse av eksamen, se BIs studentportal.</article> <article class="defaultP" margin-top="true">§ 5-6 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) Et eksamensforsøk regnes som gjennomført selv om kandidaten ikke møter eller leverer, så fremt kandidaten var oppmeldt til den aktuelle eksamen ved utløpet av avmeldingsfristen og ikke har dokumentert legitimt fravær.</article> <article class="defaultP" margin-top="true">§ 5-7 første ledd skal lyde:</article><article class="numberedLegalP" data-numerator="1" id="kapittel-1-nummer-5">(1)<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">Kandidaten kan gjennomføre tre eksamensforsøk i samme kurs. Studenter ved Master of Business Administration har tre forsøk på å bestå et kurs, men kan ikke avlegge kontinuasjonseksamen for å forbedre karakteren hvis kurset er bestått. For informasjon om kontinuasjonseksamen henvises det til den enkelte kursbeskrivelse.</article></article></li><li data-li-identifier="b." data-name="b."><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">I særlige tilfeller kan kandidaten søke om et fjerde og siste eksamensforsøk. Det gis normalt ikke ytterligere forsøk. Studenter ved Master of Business Administration kan ikke søke om fjerde gangs eksamensforsøk. Begrunnet søknad sendes studieenheten for vedtak. Søknaden må fremmes innen fristen for oppmelding til eksamen i aktuelt semester. Vedtak om å avvise eller avslå søknad om fjerde gangs eksamensforsøk kan påklages til den enhet som har truffet det påklagde vedtak. Fristen for å klage er tre uker fra det tidspunkt vedtaket er gjort kjent for søker. Dersom klagen ikke tas til følge fullt ut i vedtaksenheten, skal vedtaksenheten oversende saken til nemnd for studentsaker ved Handelshøyskolen BI.</article></article></li></ul></article> <article class="defaultP" margin-top="true">§ 5-7 tredje ledd skal lyde:</article><article class="numberedLegalP" data-numerator="3" id="kapittel-1-nummer-6">(3) (Opphevet.)</article> <article class="defaultP" margin-top="true">§ 5-8 Tilrettelegging skal lyde:</article><article class="numberedLegalP" data-numerator="1" id="kapittel-1-nummer-7">(1) Studenter med funksjonsnedsettelse og studenter med særskilte behov har rett til egnet individuell tilrettelegging av lærested, undervisning, læremidler og eksamen, for å sikre likeverdige opplærings- og utdanningsmuligheter, jf. universitets- og høyskoleloven § 4-3c første ledd.</article><article class="numberedLegalP" data-numerator="2" id="kapittel-1-nummer-8">(2) Retten til tilrettelegging gjelder ikke hvis tilrettelegging fører til en reduksjon av de faglige krav som stilles i den enkelte utdanningen eller innebærer en uforholdsmessig byrde for BI, jf. universitets- og høyskoleloven § 4-3c andre ledd.</article><article class="numberedLegalP" data-numerator="3" id="kapittel-1-nummer-9">(3) BIs studentportal gir nærmere opplysninger rundt tilrettelegging av eksamen, herunder også frister og krav til dokumentasjon, samt fremmøtetid.</article><article class="numberedLegalP" data-numerator="4" id="kapittel-1-nummer-10">(4) Søknad om tilrettelagt eksamen sendes hvert semester, slik at søknaden kan vurderes i forhold til de eksamenene som skal avlegges i løpet av det spesifikke semesteret. Kandidater med kronisk tilstand trenger kun å søke om tilrettelagt eksamen en gang.</article><article class="numberedLegalP" data-numerator="5" id="kapittel-1-nummer-11">(5) Kandidater som har fått innvilget tilrettelegging av eksamen har ansvar for å dokumentere slik innvilgelse på eksamensdagen.</article> <article class="defaultP" margin-top="true">§ 5-9 tredje ledd skal lyde:</article><article class="numberedLegalP" data-numerator="3" id="kapittel-1-nummer-12">(3) Det er ikke tillatt å medbringe eller ha tilgjengelig hjelpemidler som ikke er godkjent inn i eksamenslokalet i eksamenstiden. Kandidatene kan heller ikke låne hjelpemidler eller annet utstyr under eksamen. Den enkelte kandidat er selv ansvarlig for å ha satt seg inn i hva som er lovlige hjelpemidler for den aktuelle eksamen og retningslinjer for bruk av disse. Se utfyllende bestemmelser på BIs studentportal. Mobiltelefoner, armbåndsur eller andre former for klokker, eller andre kommunikasjonsverktøy, tillates ikke.</article> <article class="defaultP" margin-top="true">§ 5-9 femte ledd skal lyde:</article><article class="numberedLegalP" data-numerator="5" id="kapittel-1-nummer-13">(5) Det er kandidatens ansvar å gjøre seg kjent med informasjon som gjelder for eksamen. Dette gjelder også informasjon som blir utdelt sammen med eksamensoppgaven, på oppgavens forside eller i eksamensverktøyet. Kandidaten er også ansvarlig for å kontrollere at eksamensoppgaven som utdeles stemmer overens med eksamenspåmeldingen. Kandidaten skal kun benytte de kladdeark og innføringsark som utdeles av eksamensvaktene. Ved digital eksamen medbringer studentene egen bærbar PC eller Mac med et oppdatert operativsystem. For utfylling av innføringsark henvises det til BIs studentportal og den informasjon som gis i eksamenslokalet. Innlevert kladd godtas ikke som besvarelse.</article> <article class="defaultP" margin-top="true">§ 5-9 niende ledd skal lyde:</article><article class="numberedLegalP" data-numerator="9" id="kapittel-1-nummer-14">(9) I særskilte tilfeller kan studenter søke om å få avlegge eksamen på eksterne steder i Norge eller i utlandet. Nærmere retningslinjer og krav til dokumentasjon er gitt på BIs studentportal.</article> <article class="defaultP" margin-top="true">§ 5-11 annet ledd skal lyde:</article><article class="numberedLegalP" data-numerator="2" id="kapittel-1-nummer-15">(2) Det skal være ekstern evaluering av vurderingen eller vurderingsordningene ved alle kurs med eksamen på Handelshøyskolen BI jf. universitets- og høyskoleloven § 3-9 første ledd. Instituttene skal tilrettelegge for at den eksterne sensuren sikrer lik og upartisk bedømmelse av eksamensbesvarelser, og at den kommer alle kandidatene til gode.</article> <article class="defaultP" margin-top="true">§ 5-11 tredje ledd skal lyde:</article><article class="numberedLegalP" data-numerator="3" id="kapittel-1-nummer-16">(3) Det skal benyttes to sensorer i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-16-punkt-1"><article class="legalP" id="kapittel-1-nummer-16-punkt-1-ledd-1">Ved bedømmelse av muntlig eksamen og andre eksamensformer som ikke lar seg etterprøve.</article></article></li><li data-li-identifier="b." data-name="b."><article class="listArticle" id="kapittel-1-nummer-16-punkt-2"><article class="legalP" id="kapittel-1-nummer-16-punkt-2-ledd-1">Ved ny sensur etter klage over karakterfastsetting, jf. § 5-13 eller klage over formelle feil ved eksamen, jf. § 5-14. Minst én sensor skal være ekstern. Hvis den endelige karakteren er fastsatt på grunnlag av både skriftlig og muntlig prøve, og karakteren endres etter klage på sensuren over den skriftlige del av eksamenen, holdes ny muntlig prøve til fastsetting av endelig karakter.</article></article></li><li data-li-identifier="c." data-name="c."><article class="listArticle" id="kapittel-1-nummer-16-punkt-3"><article class="legalP" id="kapittel-1-nummer-16-punkt-3-ledd-1">Ved bedømmelse av kandidatenes avsluttende oppgave og selvstendig arbeid i høyere grad. Minst én sensor skal være ekstern.</article></article></li></ul></article> <article class="defaultP" margin-top="true">§ 5-13 annet ledd bokstav c skal lyde:<ul class="defaultList"><li data-li-identifier="c." data-name="c."><article class="listArticle" id="kapittel-1-nummer-16-punkt-4"><article class="legalP" id="kapittel-1-nummer-16-punkt-4-ledd-1">(Opphevet.)</article></article></li></ul></article> <article class="defaultP" margin-top="true">Følgende hjemmel slettes fra hjemmelsfeltet:<ul class="defaultList"><li><article class="listArticle" id="kapittel-1-nummer-16-punkt-5"><article class="legalP" id="kapittel-1-nummer-16-punkt-5-ledd-1">Lov 1. april 2005 nr. 15 om universiteter og høyskoler (universitets- og høyskoleloven) § 4-5.</article></article></li></ul></article></section><section class="section" data-name="kapII" id="kapittel-2" data-lovdata-URL="LTI/forskrift/2023-06-08-964/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 10. august 2023.</article></section></main></body></html>