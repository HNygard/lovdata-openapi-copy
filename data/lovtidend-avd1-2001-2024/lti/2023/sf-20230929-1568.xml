<!DOCTYPE html><html lang="nb"><head><title>Forskrift om overtredelsesgebyr for overtredelser av bestemmelser i REACH-forskriften, CLP-forskriften og biocidforskriften på Miljødirektoratets myndighetsområde</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-29-1568</dd><dt class="dokid">DokumentID</dt><dd class="dokid">LTI/forskrift/2023-09-29-1568</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-09-29</dd><dt class="basedOn">Hjemmel</dt><dd class="basedOn"><ul><li>lov/1976-06-11-79/§12a</li><li>forskrift/2023-09-21-1467</li></ul></dd><dt class="dateOfPublication">Kunngjort</dt><dd class="dateOfPublication">2023-10-05 14:35</dd><dt class="journalNumber">Journalnummer</dt><dd class="journalNumber">2023-1067</dd><dt class="title">Tittel</dt><dd class="title">Forskrift om overtredelsesgebyr for overtredelser av bestemmelser i REACH-forskriften, CLP-forskriften og biocidforskriften på Miljødirektoratets myndighetsområde</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 29. september 2023 med hjemmel i lov 11. juni 1976 nr. 79 om kontroll med produkter og forbrukertjenester (produktkontrolloven) § 12a, jf. delegeringsvedtak 21. september 2023 nr. 1467.</dd><dt class="refid">RefID</dt><dd class="refid">forskrift/2023-09-29-1568</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om overtredelsesgebyr for overtredelser av bestemmelser i REACH-forskriften, CLP-forskriften og biocidforskriften på Miljødirektoratets myndighetsområde<ul class="tocSubUl"><li>§ 1. Formål</li><li>§ 2. Virkeområde</li><li>§ 3a. Overtredelser av REACH-forskriften som kan sanksjoneres med overtredelsesgebyr</li><li>§ 3b. Overtredelser av CLP-forskriften som kan sanksjoneres med overtredelsesgebyr</li><li>§ 3c. Overtredelser av biocidforskriften som kan sanksjoneres med overtredelsesgebyr</li><li>§ 4. Overtredelsesgebyr for foretak</li><li>§ 5. Ileggelse og utmåling av overtredelsesgebyr.</li><li>§ 6. Utmåling etter faste satser</li><li>§ 7. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-29-1568" id="dokument"><h1>Forskrift om overtredelsesgebyr for overtredelser av bestemmelser i REACH-forskriften, CLP-forskriften og biocidforskriften på Miljødirektoratets myndighetsområde</h1><article class="legalArticle" data-lovdata-URL="LTI/forskrift/2023-09-29-1568/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formål</span></h2><article class="legalP" id="paragraf-1-ledd-1">Formålet med denne forskriften er å forebygge at produkter, herunder kjemikalier, medfører helseskade og miljøforstyrrelse gjennom en forutsigbar, effektiv og ensartet bruk av overtredelsesgebyr.</article></article><article class="legalArticle" data-lovdata-URL="LTI/forskrift/2023-09-29-1568/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></h2><article class="legalP" id="paragraf-2-ledd-1">Forskriften fastsetter rammene for Miljødirektoratets myndighet til å ilegge overtredelsesgebyr ved overtredelse av følgende forskrifter gitt i medhold av produktkontrolloven:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">forskrift 30. mai 2008 nr. 516 om registrering, vurdering, godkjenning og begrensning av kjemikalier (REACH-forskriften)</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">forskrift 16. juni 2012 nr. 622 om klassifisering, merking og emballering av stoffer og stoffblandinger (CLP-forskriften)</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">forskrift 18. april 2017 nr. 480 om biocider (Biocidforskriften).</article></article></li></ul></article></article><article class="legalArticle" data-lovdata-URL="LTI/forskrift/2023-09-29-1568/§3a" data-name="§3a" id="paragraf-3"><h2 class="legalArticleHeader"><span class="legalArticleValue">§ 3a</span>. <span class="legalArticleTitle">Overtredelser av REACH-forskriften som kan sanksjoneres med overtredelsesgebyr</span></h2><article class="legalP" id="paragraf-3-ledd-1">Miljødirektoratet kan ved overtredelse av følgende bestemmelser ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">REACH-forordningen artikkel 6, 7 og 22 om registreringsplikt for framstiller, produsent og importør av visse stoffer og stoffer i stoffblandinger, jf. REACH-forskriften § 1</article></article></li><li data-li-identifier="b." data-name="b."><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">REACH-forordningen artikkel 5 om forbud mot produksjon, import og omsetning av stoffer som ikke er lovlig registrert, jf. REACH-forskriften § 1</article></article></li><li data-li-identifier="c." data-name="c."><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">REACH-forordningen artikkel 31 om krav til sikkerhetsdatablad, jf. REACH-forskriften § 1</article></article></li><li data-li-identifier="d." data-name="d."><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">REACH-forordningen artikkel 56 om autorisasjon av visse stoffer før de bringes i omsetning eller tas i bruk, jf. REACH-forskriften § 1</article></article></li><li data-li-identifier="e." data-name="e."><article class="listArticle" id="paragraf-3-ledd-1-punkt-5"><article class="legalP" id="paragraf-3-ledd-1-punkt-5-ledd-1">REACH-forordningen artikkel 67 om forbud mot produksjon, omsetning og bruk av stoffer og stoffblandinger i strid med restriksjoner fastsatt i vedlegg XVII til forordningen, jf. REACH-forskriften § 1.</article></article></li></ul></article><article class="legalP" id="paragraf-3-ledd-2">Overtredelsesgebyret kan utmåles etter faste satser som angitt i § 6.</article></article><article class="legalArticle" data-lovdata-URL="LTI/forskrift/2023-09-29-1568/§3b" data-name="§3b" id="paragraf-4"><h2 class="legalArticleHeader"><span class="legalArticleValue">§ 3b</span>. <span class="legalArticleTitle">Overtredelser av CLP-forskriften som kan sanksjoneres med overtredelsesgebyr</span></h2><article class="legalP" id="paragraf-4-ledd-1">Miljødirektoratet kan ved overtredelse av følgende bestemmelser ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="paragraf-4-ledd-1-punkt-1"><article class="legalP" id="paragraf-4-ledd-1-punkt-1-ledd-1">CLP-forordningen artikkel 4 nr. 4 om krav til merking av farlige stoffer og stoffblandinger, jf. CLP-forskriften § 1</article></article></li><li data-li-identifier="b." data-name="b."><article class="listArticle" id="paragraf-4-ledd-1-punkt-2"><article class="legalP" id="paragraf-4-ledd-1-punkt-2-ledd-1">CLP-forordningen artikkel 4. nr. 7 om krav til merking av stoffblandinger som nevnt i vedlegg II del 2, jf. CLP-forskriften § 1</article></article></li><li data-li-identifier="c." data-name="c."><article class="listArticle" id="paragraf-4-ledd-1-punkt-3"><article class="legalP" id="paragraf-4-ledd-1-punkt-3-ledd-1">CLP-forordningen artikkel 35 nr. 2 om krav til barnesikker lukking, jf. CLP-forskriften § 1.</article></article></li></ul></article><article class="legalP" id="paragraf-4-ledd-2">Overtredelsesgebyret kan utmåles etter faste satser som angitt i § 6.</article></article><article class="legalArticle" data-lovdata-URL="LTI/forskrift/2023-09-29-1568/§3c" data-name="§3c" id="paragraf-5"><h2 class="legalArticleHeader"><span class="legalArticleValue">§ 3c</span>. <span class="legalArticleTitle">Overtredelser av biocidforskriften som kan sanksjoneres med overtredelsesgebyr</span></h2><article class="legalP" id="paragraf-5-ledd-1">Miljødirektoratet kan ved overtredelse av følgende bestemmelser ilegge den ansvarlige for overtredelsen et overtredelsesgebyr:<ul class="defaultList"><li data-li-identifier="a." data-name="a."><article class="listArticle" id="paragraf-5-ledd-1-punkt-1"><article class="legalP" id="paragraf-5-ledd-1-punkt-1-ledd-1">biocidforordningen artikkel 17 om bruk eller tilgjengeliggjøring på markedet av biocidprodukter uten godkjenning, jf. biocidforskriften § 1-1</article></article></li><li data-li-identifier="b." data-name="b."><article class="listArticle" id="paragraf-5-ledd-1-punkt-2"><article class="legalP" id="paragraf-5-ledd-1-punkt-2-ledd-1">biocidforordningen artikkel 69 og biocidforskriften § 2-1 om krav til klassifisering, emballering og merking av biocidprodukter, jf. biocidforskriften § 1-1</article></article></li><li data-li-identifier="c." data-name="c."><article class="listArticle" id="paragraf-5-ledd-1-punkt-3"><article class="legalP" id="paragraf-5-ledd-1-punkt-3-ledd-1">biocidforordningen artikkel 72 om krav til reklame for biocidprodukter, jf. biocidforskriften § 1-1.</article></article></li></ul></article><article class="legalP" id="paragraf-5-ledd-2">Overtredelsesgebyret kan utmåles etter faste satser som angitt i § 6.</article></article><article class="legalArticle" data-lovdata-URL="LTI/forskrift/2023-09-29-1568/§4" data-name="§4" id="paragraf-6"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Overtredelsesgebyr for foretak</span></h2><article class="legalP" id="paragraf-6-ledd-1">Foretak kan ilegges overtredelsesgebyr dersom overtredelsen ble begått av noen som handlet på vegne av foretaket. Dette gjelder selv om ingen enkeltperson kan ilegges overtredelsesgebyr for overtredelsen.</article></article><article class="legalArticle" data-lovdata-URL="LTI/forskrift/2023-09-29-1568/§5" data-name="§5" id="paragraf-7"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Ileggelse og utmåling av overtredelsesgebyr.</span></h2><article class="legalP" id="paragraf-7-ledd-1">Ved vurderingen av om overtredelsesgebyr skal ilegges og ved utmålingen av gebyret, skal det blant annet tas hensyn til<ul class="defaultList"><li data-li-identifier="a." data-name="a."><article class="listArticle" id="paragraf-7-ledd-1-punkt-1"><article class="legalP" id="paragraf-7-ledd-1-punkt-1-ledd-1">lovbruddets grovhet, herunder om lovbruddet har medført risiko for helse eller miljø</article></article></li><li data-li-identifier="b." data-name="b."><article class="listArticle" id="paragraf-7-ledd-1-punkt-2"><article class="legalP" id="paragraf-7-ledd-1-punkt-2-ledd-1">om den ansvarlige tidligere har begått liknende lovbrudd</article></article></li><li data-li-identifier="c." data-name="c."><article class="listArticle" id="paragraf-7-ledd-1-punkt-3"><article class="legalP" id="paragraf-7-ledd-1-punkt-3-ledd-1">momentene som nevnt i forvaltningsloven § 44 tredje ledd for fysiske personer og § 46 andre ledd for foretak.</article></article></li></ul></article><article class="legalP" id="paragraf-7-ledd-2">Overtredelsesgebyr for foretak skal ikke overstige 15 ganger folketrygdens grunnbeløp. Overtredelsesgebyr for fysiske personer skal ikke overstige 2 ganger folketrygdens grunnbeløp. Grunnbeløpet på overtredelsestidspunktet legges til grunn ved beregningen av overtredelsesgebyrets størrelse.</article></article><article class="legalArticle" data-lovdata-URL="LTI/forskrift/2023-09-29-1568/§6" data-name="§6" id="paragraf-8"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Utmåling etter faste satser</span></h2><article class="legalP" id="paragraf-8-ledd-1">Overtredelsesgebyret kan utmåles etter fast sats på ¼ ganger folketrygdens grunnbeløp slik det lyder på overtredelsestidspunktet ved overtredelse av følgende bestemmelser:<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-1-punkt-1"><article class="legalP" id="paragraf-8-ledd-1-punkt-1-ledd-1">§ 3a bokstav c) om krav til sikkerhetsdatablad</article></article></li><li data-li-identifier="b." data-name="b."><article class="listArticle" id="paragraf-8-ledd-1-punkt-2"><article class="legalP" id="paragraf-8-ledd-1-punkt-2-ledd-1">§ 3b bokstavene a) om krav til merking av farlige stoffer og stoffblandinger og b) om krav til merking av stoffblandinger som nevnt i vedlegg II del 2</article></article></li><li data-li-identifier="c." data-name="c."><article class="listArticle" id="paragraf-8-ledd-1-punkt-3"><article class="legalP" id="paragraf-8-ledd-1-punkt-3-ledd-1">§ 3c bokstav b) om krav til klassifisering, emballering og merking av biocidprodukter.</article></article></li></ul></article><article class="legalP" id="paragraf-8-ledd-2">Overtredelsesgebyret kan utmåles etter fast sats på ½ ganger folketrygdens grunnbeløp slik det lyder på overtredelsestidspunktet ved overtredelse av følgende bestemmelser:<ul class="defaultList"><li data-li-identifier="a." data-name="a."><article class="listArticle" id="paragraf-8-ledd-2-punkt-1"><article class="legalP" id="paragraf-8-ledd-2-punkt-1-ledd-1">§ 3b bokstav c) om krav til barnesikker lukking.</article></article></li></ul></article><article class="legalP" id="paragraf-8-ledd-3">Ved omfattende, gjentatte eller ved flere overtredelser i samme handling utmåles overtredelsesgebyret etter § 5.</article></article><article class="legalArticle" data-lovdata-URL="LTI/forskrift/2023-09-29-1568/§7" data-name="§7" id="paragraf-9"><h2 class="legalArticleHeader"><span class="legalArticleValue">§ 7</span>. <span class="legalArticleTitle">Ikrafttredelse</span></h2><article class="legalP" id="paragraf-9-ledd-1">Forskriften trer i kraft straks.</article></article></main></body></html>