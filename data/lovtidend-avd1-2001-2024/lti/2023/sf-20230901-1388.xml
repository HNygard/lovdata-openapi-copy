<!DOCTYPE html><html lang="nb"><head><title>Forskrift om tilskudd til nitrogenfjerning ved avløpsrenseanlegg</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-01-1388</dd><dt class="dokid">DokumentID</dt><dd class="dokid">LTI/forskrift/2023-09-01-1388</dd><dt class="ministry">Departement</dt><dd class="ministry"><ul><li>Klima- og miljødepartementet</li></ul></dd><dt class="subunit">Etat</dt><dd class="subunit"><ul><li>Hav- og forurensningsavdelingen</li></ul></dd><dt class="dateInForce">I kraft fra</dt><dd class="dateInForce">2023-09-01</dd><dt class="basedOn">Hjemmel</dt><dd class="basedOn"><ul></ul></dd><dt class="dateOfPublication">Kunngjort</dt><dd class="dateOfPublication">2023-09-04 13:45</dd><dt class="journalNumber">Journalnummer</dt><dd class="journalNumber">2023-0959</dd><dt class="title">Tittel</dt><dd class="title">Forskrift om tilskudd til nitrogenfjerning ved avløpsrenseanlegg</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Klima- og miljødepartementet 1. september 2023 med hjemmel i Stortingets årlige budsjettvedtak, jf. kap. 1420 post 80.</dd><dt class="refid">RefID</dt><dd class="refid">forskrift/2023-09-01-1388</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om tilskudd til nitrogenfjerning ved avløpsrenseanlegg<ul class="tocSubUl"><li>§ 1. Formålet med ordningen</li><li>§ 2. Tildelingskriterier</li><li>§ 3. Krav til søknaden</li><li>§ 4. Krav til rapportering</li><li>§ 5. Omgjøring og tilbakebetaling</li><li>§ 6. Ikraftsetting</li><li>Vedlegg 1. Oversikt over kommuner innenfor Oslofjordens nedbørsfelt</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-01-1388" id="dokument"><h1>Forskrift om tilskudd til nitrogenfjerning ved avløpsrenseanlegg</h1><article class="legalArticle" data-lovdata-URL="LTI/forskrift/2023-09-01-1388/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Formålet med ordningen</span></h2><article class="legalP" id="paragraf-1-ledd-1">Tilskuddsordningen skal bidra i arbeidet med å redusere utslipp av nitrogen fra kommunalt avløp innenfor Oslofjordens nedbørsfelt. Med Oslofjordens nedbørsfelt menes kommuner som vist til i vedlegg 1.</article></article><article class="legalArticle" data-lovdata-URL="LTI/forskrift/2023-09-01-1388/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Tildelingskriterier</span></h2><article class="legalP" id="paragraf-2-ledd-1">Miljødirektoratet kan etter søknad tildele tilskudd til kommuner og kommunalt eide selskaper. Interesseorganisasjoner kan også søke på vegne av aktuelle kommuner og selskap.</article><article class="legalP" id="paragraf-2-ledd-2">Tilskudd kan gis til:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-2-punkt-1"><article class="legalP" id="paragraf-2-ledd-2-punkt-1-ledd-1">planlegging og/eller prosjektering av nitrogenfjerning ved avløpsrenseanlegg</article></article></li><li data-li-identifier="b." data-name="b."><article class="listArticle" id="paragraf-2-ledd-2-punkt-2"><article class="legalP" id="paragraf-2-ledd-2-punkt-2-ledd-1">vurdering av egnet teknologi for nitrogenfjerning, både midlertidige og permanente løsninger</article></article></li><li data-li-identifier="c." data-name="c."><article class="listArticle" id="paragraf-2-ledd-2-punkt-3"><article class="legalP" id="paragraf-2-ledd-2-punkt-3-ledd-1">kompetansehevingstiltak knyttet til nitrogenfjerning.</article></article></li></ul></article><article class="legalP" id="paragraf-2-ledd-3">Videre skal følgende tildelingskriterier oppfylles:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-3-punkt-1"><article class="legalP" id="paragraf-2-ledd-3-punkt-1-ledd-1">kommunen/interkommunalt selskap skal bidra med egeninnsats</article></article></li><li data-li-identifier="b." data-name="b."><article class="listArticle" id="paragraf-2-ledd-3-punkt-2"><article class="legalP" id="paragraf-2-ledd-3-punkt-2-ledd-1">prosjektet skal bidra til å bedre miljøtilstanden i Oslofjorden</article></article></li><li data-li-identifier="c." data-name="c."><article class="listArticle" id="paragraf-2-ledd-3-punkt-3"><article class="legalP" id="paragraf-2-ledd-3-punkt-3-ledd-1">prosjektet skal ha til hensikt å bidra til en raskere beslutning om eller innføring av nitrogenfjerning.</article></article></li></ul></article><article class="legalP" id="paragraf-2-ledd-4">Årlige satsingsområder og prioriteringer for tilskuddsordningen kunngjøres i utlysningen.</article></article><article class="legalArticle" data-lovdata-URL="LTI/forskrift/2023-09-01-1388/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Krav til søknaden</span></h2><article class="legalP" id="paragraf-3-ledd-1">Søknad om tilskudd skal sendes Miljødirektoratet via elektronisk søknadssenter innen den søknadsfristen som blir gitt i utlysningen av tilskuddet. Miljødirektoratet kan be om utfyllende opplysninger som er nødvendige for å behandle søknaden.</article></article><article class="legalArticle" data-lovdata-URL="LTI/forskrift/2023-09-01-1388/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Krav til rapportering</span></h2><article class="legalP" id="paragraf-4-ledd-1">Tilskuddsmottakere skal levere sluttrapport og sluttregnskap til Miljødirektoratet innen fristen fastsatt i tildelingsvedtaket. Nærmere krav til rapporteringen kan gis i tilskuddsbrevet.</article></article><article class="legalArticle" data-lovdata-URL="LTI/forskrift/2023-09-01-1388/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Omgjøring og tilbakebetaling</span></h2><article class="legalP" id="paragraf-5-ledd-1">Tilskudd som ikke er brukt i samsvar med vilkårene i tildelingsvedtaket kan kreves tilbakebetalt.</article></article><article class="legalArticle" data-lovdata-URL="LTI/forskrift/2023-09-01-1388/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikraftsetting</span></h2><article class="legalP" id="paragraf-6-ledd-1">Forskriften trer i kraft straks.</article></article><section class="section" data-name="vedlegg1" id="kapittel-1" data-lovdata-URL="LTI/forskrift/2023-09-01-1388/KAPITTEL_1"><h2>Vedlegg 1. Oversikt over kommuner innenfor Oslofjordens nedbørsfelt</h2><article class="defaultP">(pdf)</article></section></main></body></html>