<!DOCTYPE html><html lang="nb"><head><title>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-12-18-2175</dd><dt class="dokid">DokumentID</dt><dd class="dokid">LTI/forskrift/2023-12-18-2175</dd><dt class="ministry">Departement</dt><dd class="ministry"><ul><li>Olje- og energidepartementet</li></ul></dd><dt class="subunit">Etat</dt><dd class="subunit"><ul><li>Miljødirektoratet, Petroleumstilsynet</li></ul></dd><dt class="dateInForce">I kraft fra</dt><dd class="dateInForce">2024-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2010-04-29-613</li></ul></dd><dt class="basedOn">Hjemmel</dt><dd class="basedOn"><ul><li>lov/1981-03-13-6/§9</li><li>lov/1996-11-29-72/§10-18</li><li>forskrift/2010-02-12-158/§68</li></ul></dd><dt class="dateOfPublication">Kunngjort</dt><dd class="dateOfPublication">2023-12-21 14:00</dd><dt class="journalNumber">Journalnummer</dt><dd class="journalNumber">2023-1464</dd><dt class="titleShort">Korttittel</dt><dd class="titleShort">Endr. i aktivitetsforskriften</dd><dt class="title">Tittel</dt><dd class="title">Forskrift om endring i forskrift om utføring av aktiviteter i petroleumsvirksomheten (aktivitetsforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Miljødirektoratet og Petroleumstilsynet 18. desember 2023 med hjemmel i lov 13. mars 1981 nr. 6 om vern mot forurensninger og om avfall (forurensningsloven) § 9, jf. forskrift 12. februar 2010 nr. 158 om helse, miljø og sikkerhet i petroleumsvirksomheten og på enkelte landanlegg (rammeforskriften) § 68 og lov 29. november 1996 nr. 72 om petroleumsvirksomhet § 10-18 første ledd.</dd><dt class="refid">RefID</dt><dd class="refid">forskrift/2023-12-18-2175</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om utføring av aktiviteter i petroleumsvirksomheten (aktivitetsforskriften)<ul class="tocSubUl"><li>I<ul class="tocSubUl"><li>§ 70c. Måling av CO-utslipp fra gassturbiner</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-12-18-2175" id="dokument"><h1>Forskrift om endring i forskrift om utføring av aktiviteter i petroleumsvirksomheten (aktivitetsforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-12-18-2175/KAPITTEL_1"><h2 data-text-align="center">I</h2><article class="defaultP">I forskrift 29. april 2010 nr. 613 om utføring av aktiviteter i petroleumsvirksomheten (aktivitetsforskriften) gjøres følgende endringer:</article> <article class="defaultP" margin-top="true">I følgende bestemmelser skal «Petroleumstilsynet» endres til «Havindustritilsynet»:<ul class="defaultList"><li><article class="listArticle" id="kapittel-1-punkt-1"><article class="legalP" id="kapittel-1-punkt-1-ledd-1">§ 18 fjerde ledd (to steder),</article></article></li><li><article class="listArticle" id="kapittel-1-punkt-2"><article class="legalP" id="kapittel-1-punkt-2-ledd-1">§ 21 andre ledd (to steder).</article></article></li></ul></article> <article class="defaultP" margin-top="true">§ 60 sjuende ledd skal lyde:</article><article class="legalP" id="kapittel-1-ledd-1">Miljødirektoratet og Direktoratet for strålevern og atomsikkerhet kan i tillatelse etter forurensningsloven kapittel 3 stille feltspesifikke krav til utslipp av produsert vann.</article> <article class="defaultP" margin-top="true">§ 60a sjuende ledd skal lyde:</article><article class="legalP" id="kapittel-1-ledd-2">Miljødirektoratet kan i tillatelse etter forurensningsloven kapittel 3 stille feltspesifikke krav til utslipp av oljeholdig drenasjevann.</article> <article class="defaultP" margin-top="true">§ 66 første ledd skal lyde:</article><article class="legalP" id="kapittel-1-ledd-3">Operatøren må ha tillatelse etter forurensningsloven kapittel 3 til utslipp av kjemikalier.</article> <article class="defaultP" margin-top="true">§ 66 nytt andre ledd skal lyde:</article><article class="legalP" id="kapittel-1-ledd-4">Bruk av kjemikalier er lovlig når bruken er i henhold til kravene i denne forskriften § 62 til § 65, innretningsforskriften § 15 og krav gitt i og i medhold av produktkontrolloven.</article> <article class="defaultP" margin-top="true">Andre ledd blir tredje ledd.</article> <article class="defaultP" margin-top="true">Tredje ledd blir fjerde ledd.</article> <article class="defaultP" margin-top="true">Fjerde ledd blir femte ledd.</article> <article class="defaultP" margin-top="true">§ 66 sjette ledd skal lyde:</article><article class="legalP" id="kapittel-1-ledd-5">Følgende er tillatt når bruken av kjemikaliene er i henhold til kravene i denne forskriften § 62 til § 65, innretningsforskriften § 15 og krav gitt i og i medhold av produktkontrolloven:<ul class="defaultList"><li data-li-identifier="a." data-name="a."><article class="listArticle" id="kapittel-1-ledd-5-punkt-1"><article class="legalP" id="kapittel-1-ledd-5-punkt-1-ledd-1">nødvendig utslipp av kjemikalier brukt i brannvannsystemer</article></article></li><li data-li-identifier="b." data-name="b."><article class="listArticle" id="kapittel-1-ledd-5-punkt-2"><article class="legalP" id="kapittel-1-ledd-5-punkt-2-ledd-1">utslipp av vannsporstoff</article></article></li><li data-li-identifier="c." data-name="c."><article class="listArticle" id="kapittel-1-ledd-5-punkt-3"><article class="legalP" id="kapittel-1-ledd-5-punkt-3-ledd-1">utslipp av kjemikalier brukt ved brønnkontrollhendelser for å gjenvinne brønnkontroll, jf. aktivitetsforskriften § 67.</article></article></li><li data-li-identifier="d." data-name="d."><article class="listArticle" id="kapittel-1-ledd-5-punkt-4"><article class="legalP" id="kapittel-1-ledd-5-punkt-4-ledd-1">utslipp av emulsjonsbryter brukt for å skille ut vann fra oppsamlet oljeemulsjon på tank under en aksjon mot akutt forurensning</article></article></li></ul></article> <article class="defaultP" margin-top="true">Sjette ledd blir sjuende ledd.</article> <article class="defaultP" margin-top="true">Sjuende ledd blir åttende ledd.</article> <article class="defaultP" margin-top="true">§ 67 første ledd skal lyde:</article><article class="legalP" id="kapittel-1-ledd-6">Operatøren skal ha en oversikt over kjemikalier det kan bli behov for å bruke for å gjenvinne brønnkontroll ved brønnkontrollhendelser, jf. aktivitetsforskriften § 66 sjette ledd bokstav, og retningslinjer for bruken av slike kjemikalier. Retningslinjene skal være basert på risikoanalyser, jf. styringsforskriften kapittel V.</article> <article class="defaultP" margin-top="true">§ 69 sjette ledd skal lyde:</article><article class="legalP" id="kapittel-1-ledd-7">Operatøren må ha tillatelse etter forurensningsloven kapittel 3 til formasjonstesting, opprenskning og oppstart av brønner.</article> <article class="defaultP" margin-top="true">§ 70 nytt fjerde punktum i første ledd skal lyde:</article><article class="legalP" id="kapittel-1-ledd-8">Måling av CO-utslipp fra gassturbiner skal gjennomføres iht. § 70c.</article> <article class="defaultP" margin-top="true">§ 70b nytt fjerde ledd skal lyde:</article><article class="legalP" id="kapittel-1-ledd-9">Med akkrediterte utslippsmålinger som nevnt i første og andre ledd menes utslippsmålinger utført i henhold til ISO-8178-2:2021, NS-EN 14792:2017, NS-EN 14789:2017 og ISO 12039:2019. Den som skal utføre målingene skal være akkreditert etter NS-EN-ISO 17025:2017.</article> <article class="defaultP" margin-top="true">§ 70b nytt femte ledd skal lyde:</article><article class="legalP" id="kapittel-1-ledd-10">Akkrediterte utslippsmålinger for å verifisere PEMS og CEMS skal første gangen være utført innen 1. januar 2026.</article> <article class="defaultP" margin-top="true">Ny § 70c skal lyde:</article><article class="futureLegalArticle" data-name="§70c" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 70c</span>. <span class="legalArticleTitle">Måling av CO-utslipp fra gassturbiner</span></span><article class="legalP" id="kapittel-1-foreslåttparagraf-1-ledd-1">Utslipp av CO fra konvensjonelle turbiner som omfattes av § 70b første ledd skal som et minimum måles ved årlige akkrediterte utslippsmålinger, alternativt bestemmes ved bruk av PEMS eller CEMS.</article><article class="legalP" id="kapittel-1-foreslåttparagraf-1-ledd-2">Utslipp av CO fra lav-NO<sub>x</sub>-turbiner som omfattes av § 70b andre ledd skal som et minimum måles ved akkrediterte utslippsmålinger hvert tredje år, alternativt bestemmes ved bruk av PEMS eller CEMS.</article><article class="legalP" id="kapittel-1-foreslåttparagraf-1-ledd-3">Ved bruk av PEMS eller CEMS, skal det gjennomføres akkrediterte utslippsmålinger minimum hvert tredje år for å verifisere systemet.</article><article class="legalP" id="kapittel-1-foreslåttparagraf-1-ledd-4">Med akkrediterte utslippsmålinger som nevnt i første, andre og tredje ledd menes utslippsmålinger utført i henhold til ISO-8178-2:2021, NS-EN 14789:2017, NS-EN 15058:2017 og ISO 12039:2019. Den som skal utføre målingene skal være akkreditert etter NS-EN-ISO 17025:2017.</article><article class="legalP" id="kapittel-1-foreslåttparagraf-1-ledd-5">Utslipp av CO skal rapporteres i operatørenes årlige rapport, jf. styringsforskriften § 34 første ledd bokstav c, og angis i mg/Nm<sup>3</sup> ved 15&#xa0;% oksygen.</article><article class="legalP" id="kapittel-1-foreslåttparagraf-1-ledd-6">Kravene til måling og bestemmelse av CO-utslipp i denne paragrafen skal være oppfylt innen 1. januar 2026. Akkrediterte utslippsmålinger som nevnt i tredje ledd skal første gangen være utført innen samme dato.</article></article> <article class="defaultP" margin-top="true">§ 71 første ledd skal lyde:</article><article class="legalP" id="kapittel-1-ledd-11">Operatøren må ha tillatelse etter forurensningsloven kapittel 3 til injeksjon av produsert vann og annet fast eller flytende materiale, herunder drenasjevann og annet oljeholdig vann, borekaks med vedheng av borevæsker og formasjonsolje og brønnstrømmer fra brønnopprenskninger og brønnoppstarter, til undersjøiske geologiske formasjoner for endelig deponering.</article></section><section class="section" data-name="kapII" id="kapittel-2" data-lovdata-URL="LTI/forskrift/2023-12-18-2175/KAPITTEL_2"><h2 data-text-align="center">II</h2><article class="centeredP" data-text-align="center"><i>Ikrafttredelse og overgangsregler</i></article><ul class="defaultList"><li data-li-identifier="1." data-name="1."><article class="listArticle" id="kapittel-2-punkt-1"><article class="legalP" id="kapittel-2-punkt-1-ledd-1">Forskriften trer i kraft 1. januar 2024.</article></article></li><li data-li-identifier="2." data-name="2."><article class="listArticle" id="kapittel-2-punkt-2"><article class="legalP" id="kapittel-2-punkt-2-ledd-1">Fra samme tidspunkt blir kravene til bruk av kjemikalier i tillatelser til petroleumsvirksomhet etter forurensingsloven erstattet av aktivitetsforskriften § 66 andre ledd.</article></article></li></ul></section></main></body></html>