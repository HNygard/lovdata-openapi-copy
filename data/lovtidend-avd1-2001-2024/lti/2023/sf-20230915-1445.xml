<!DOCTYPE html><html lang="nb"><head><title>Forskrift om endring i forskrift om opptak, studier og eksamen ved fagskolestudiet Brann, redning og samfunnssikkerhet ved Brann- og redningsskolen (brann- og redningsskoleforskriften)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2023-09-15-1445</dd><dt class="dokid">DokumentID</dt><dd class="dokid">LTI/forskrift/2023-09-15-1445</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="subunit">Etat</dt><dd class="subunit"><ul><li>Brann- og redningsskolen</li></ul></dd><dt class="dateInForce">I kraft fra</dt><dd class="dateInForce">2023-09-15</dd><dt class="changesToDocuments">Endrer</dt><dd class="changesToDocuments"><ul><li>forskrift/2023-01-30-111</li></ul></dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§16</li><li>lov/2018-06-08-28/§21</li><li>lov/2002-06-14-20/§18d</li><li>forskrift/2023-01-27-101</li></ul></dd><dt class="dateOfPublication">Kunngjort</dt><dd class="dateOfPublication">2023-09-20 14:20</dd><dt class="journalNumber">Journalnummer</dt><dd class="journalNumber">2023-1000</dd><dt class="titleShort">Korttittel</dt><dd class="titleShort">Endr. i brann- og redningsskoleforskriften</dd><dt class="title">Tittel</dt><dd class="title">Forskrift om endring i forskrift om opptak, studier og eksamen ved fagskolestudiet Brann, redning og samfunnssikkerhet ved Brann- og redningsskolen (brann- og redningsskoleforskriften)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Brann- og redningsskolen 15. september 2023 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 16 og § 21 og lov 14. juni 2002 nr. 20 om vern mot brann, eksplosjon og ulykker med farlig stoff og om brannvesenets redningsoppgaver (brann- og eksplosjonsvernloven) § 18d, jf. delegeringsvedtak 27. januar 2023 nr. 101.</dd><dt class="refid">RefID</dt><dd class="refid">forskrift/2023-09-15-1445</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak, studier og eksamen ved fagskolestudiet Brann, redning og samfunnssikkerhet ved Brann- og redningsskolen (brann- og redningsskoleforskriften)<ul class="tocSubUl"><li>I<ul class="tocSubUl"><li>§ 4. Studieplan</li><li>§ 11. Rangering av søkere</li><li>§ 12. Innkalling til fysiske tester</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2023-09-15-1445" id="dokument"><h1>Forskrift om endring i forskrift om opptak, studier og eksamen ved fagskolestudiet Brann, redning og samfunnssikkerhet ved Brann- og redningsskolen (brann- og redningsskoleforskriften)</h1><section class="section" data-name="kapI" id="kapittel-1" data-lovdata-URL="LTI/forskrift/2023-09-15-1445/KAPITTEL_1"><h2 data-text-align="center">I</h2><article class="defaultP">I forskrift 30. januar 2023 nr. 111 om opptak, studier og eksamen ved fagskolestudiet Brann, redning og samfunnssikkerhet ved Brann- og redningsskolen (brann- og redningsskoleforskriften) gjøres følgende endringer:</article> <article class="defaultP" margin-top="true">Ny § 4 skal lyde:</article><article class="futureLegalArticle" data-name="§4" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Studieplan</span></span><article class="legalP" id="kapittel-1-foreslåttparagraf-1-ledd-1">Fagskolestudiet skal ha en studieplan som beskriver studiets opptakskrav, faginnhold og struktur, undervisnings-, lærings- og vurderingsformer.</article><article class="legalP" id="kapittel-1-foreslåttparagraf-1-ledd-2">Brann- og redningsskolen kan innenfor rammen av skolens akkreditering, godkjenne endringer i godkjente studieplaner. Studenter som berøres av endringer i studieplanen, skal sikres rimelige overgangsordninger.</article></article> <article class="defaultP" margin-top="true">Ny § 11 skal lyde:</article><article class="futureLegalArticle" data-name="§11" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Rangering av søkere</span></span><article class="legalP" id="kapittel-1-foreslåttparagraf-2-ledd-1">Rangering av søkere til fagskolestudiet Brann, redning og samfunnssikkerhet reguleres i fagskoleforskriften kapittel 3 og bestemmelsene i kapittel 2 i denne forskriften.</article><article class="legalP" id="kapittel-1-foreslåttparagraf-2-ledd-2">Kvalifiserte søkere rangeres på grunnlag av relevante utdanningsprogram, fag- og svennebrev, treårig yrkesfaglig opplæring og realkompetanse.</article><article class="legalP" id="kapittel-1-foreslåttparagraf-2-ledd-3">Rangeringen skjer ved utregning av poeng etter fagskoleforskriften § 14 til § 16 og ved skjønnsmessig vurdering for realkompetansesøkere etter fagskoleforskriften § 17.</article></article> <article class="defaultP" margin-top="true">Ny § 12 skal lyde:</article><article class="futureLegalArticle" data-name="§12" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Innkalling til fysiske tester</span></span><article class="legalP" id="kapittel-1-foreslåttparagraf-3-ledd-1">På grunnlag av rangeringen etter § 11 bestemmer Brann- og redningsskolen antallet søkere som hvert år skal innkalles til de fysiske testene etter § 8 c.</article><article class="legalP" id="kapittel-1-foreslåttparagraf-3-ledd-2">Det er kun søkere som oppfyller de øvrige opptakskravene etter kapittel 2 i denne forskriften som kan innkalles til de fysiske testene.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2023-09-15-1445/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks.</article></section></main></body></html>