<!DOCTYPE html><html lang="no"><head><title>Forskrift om opptak, studier, eksamen og klagebehandling for Kunstskolen i Stavanger</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-09-2189</dd><dt class="dokid">DokumentID</dt><dd class="dokid">LTI/forskrift/2019-12-09-2189</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-05-29-1041</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2018-06-08-28/§8</li><li>lov/2018-06-08-28/§9</li><li>lov/2018-06-08-28/§10</li><li>lov/2018-06-08-28/§12</li><li>lov/2018-06-08-28/§14</li><li>lov/2018-06-08-28/§15</li><li>lov/2018-06-08-28/§16</li><li>lov/2018-06-08-28/§19</li><li>lov/2018-06-08-28/§20</li><li>lov/2018-06-08-28/§21</li><li>lov/2018-06-08-28/§22</li><li>lov/2018-06-08-28/§23</li><li>lov/2018-06-08-28/§24</li><li>lov/2018-06-08-28/§25</li><li>lov/2018-06-08-28/§26</li><li>lov/2018-06-08-28/§27</li><li>forskrift/2019-07-11-1005/§2</li><li>forskrift/2019-07-11-1005/§8</li><li>forskrift/2019-07-11-1005/§9</li><li>forskrift/2019-07-11-1005/§10</li><li>forskrift/2019-07-11-1005/§11</li><li>forskrift/2019-07-11-1005/§14</li><li>forskrift/2019-07-11-1005/§17</li><li>forskrift/2019-07-11-1005/§18</li><li>forskrift/2019-07-11-1005/§37</li><li>forskrift/2019-07-11-1005/§40</li><li>forskrift/2019-07-11-1005/§43</li></ul></dd><dt class="dateOfPublication">Kunngjort</dt><dd class="dateOfPublication">2020-01-16 14:50</dd><dt class="journalNumber">Journalnummer</dt><dd class="journalNumber">2020-0035</dd><dt class="titleShort">Korttittel</dt><dd class="titleShort">Forskrift om opptak, studier mv. for Kunstskolen i Stavanger</dd><dt class="title">Tittel</dt><dd class="title">Forskrift om opptak, studier, eksamen og klagebehandling for Kunstskolen i Stavanger</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Kunstskolen i Stavanger 9. desember 2019 med hjemmel i lov 8. juni 2018 nr. 28 om høyere yrkesfaglig utdanning (fagskoleloven) § 8, § 9, § 10, § 12, § 14, § 15, § 16, § 19, § 20, § 21, § 22, § 23, § 24, § 25, § 26 og § 27, og forskrift 11. juli 2019 nr. 1005 om høyere yrkesfaglig utdanning (fagskoleforskriften) § 2, § 8, § 9, § 10, § 11, § 14, § 17, § 18, § 37, § 40 og § 43.</dd><dt class="refid">RefID</dt><dd class="refid">forskrift/2019-12-09-2189</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om opptak, studier, eksamen og klagebehandling for Kunstskolen i Stavanger<ul class="tocSubUl"><li>Kapittel 1. Generelle bestemmelser<ul class="tocSubUl"><li>§ 1-1. Forskriftens virkeområde</li><li>§ 1-2. Fagskolens virksomhet</li><li>§ 1-3. Studentenes rettigheter og plikter</li></ul></li><li>Kapittel 2. Opptak<ul class="tocSubUl"><li>§ 2-1. Grunnleggende forutsetninger</li><li>§ 2-2. Opptaksprøver</li><li>§ 2-3. Vurdering</li><li>§ 2-4. Poengberegning og rangering ved opptak</li><li>§ 2-5. Søknadsfrist</li><li>§ 2-6. Godskriving og fritak</li><li>§ 2-7. Søkere med utenlandsk utdanning</li><li>§ 2-8. Krav til norskkunnskaper</li><li>§ 2-9. Betinget opptak</li><li>§ 2-10. Klage på vedtak om opptak</li></ul></li><li>Kapittel 3. Avsluttende vurdering, eksamen og sensur<ul class="tocSubUl"><li>§ 3-1. Generelle bestemmelser</li><li>§ 3-2. Rett til å gå opp til eksamen/sluttvurdering med sensur</li><li>§ 3-3. Bortvisning fra eksamen/avsluttende vurdering og sensur</li><li>§ 3-4. For sent fremmøte til eksamen/avsluttende vurdering og sensur</li><li>§ 3-5. Ny eksamen/ny sensur</li><li>§ 3-6. Eksamen under særlige vilkår/avsluttende vurdering og sensur</li><li>§ 3-7. Avsluttende vurdering av studentene/vurderingsuttrykk</li><li>§ 3-8. Sensur/eksamen/avsluttende vurdering</li><li>§ 3-9. Rett til begrunnelse</li><li>§ 3-10. Rett til klage på karakterfastsetting</li><li>§ 3-11. Ny sensur</li><li>§ 3-12. Rett til å klage på formelle feil ved eksamen</li><li>§ 3-13. Annullering</li><li>§ 3-14. Utestenging og bortvisning</li></ul></li><li>Kapittel 4. Klagebehandling<ul class="tocSubUl"><li>§ 4-1. Rett til å klage</li><li>§ 4-2. Klagefrist og formkrav</li><li>§ 4-3. Lokal og nasjonal klagenemnd</li></ul></li><li>Kapittel 5. Dokumentasjon<ul class="tocSubUl"><li>§ 5-1. Krav på vitnemål eller annen dokumentasjon</li></ul></li><li>Kapittel 6. Ikrafttredelse<ul class="tocSubUl"><li>§ 6-1. Ikrafttredelse</li></ul></li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-09-2189" id="dokument"><h1>Forskrift om opptak, studier, eksamen og klagebehandling for Kunstskolen i Stavanger</h1><section class="section" data-name="kap1" id="kapittel-1" data-lovdata-URL="LTI/forskrift/2019-12-09-2189/KAPITTEL_1"><h2>Kapittel 1. Generelle bestemmelser</h2><article class="legalArticle" data-lovdata-URL="LTI/forskrift/2019-12-09-2189/§1-1" data-name="§1-1" id="kapittel-1-paragraf-1"><h3 class="legalArticleHeader"><span class="legalArticleValue">§ 1-1</span>. <span class="legalArticleTitle">Forskriftens virkeområde</span></h3><article class="numberedLegalP" data-numerator="1" id="kapittel-1-paragraf-1-nummer-1">1) Denne forskriften gjelder for studier ved Kunstskolen i Stavanger, i visuelle kunstfag nivå 5.2 i NKR. Godkjent av NOKUT i 2009.</article><article class="numberedLegalP" data-numerator="2" id="kapittel-1-paragraf-1-nummer-2">2) Forskriften gjelder for opptak, studier, eksamen og klagebehandling.</article></article><article class="legalArticle" data-lovdata-URL="LTI/forskrift/2019-12-09-2189/§1-2" data-name="§1-2" id="kapittel-1-paragraf-2"><h3 class="legalArticleHeader"><span class="legalArticleValue">§ 1-2</span>. <span class="legalArticleTitle">Fagskolens virksomhet</span></h3><article class="numberedLegalP" data-numerator="1" id="kapittel-1-paragraf-2-nummer-1">1) Kunstskolen i Stavanger tar det forbehold at dersom denne forskriften strider mot lover og sentrale forskrifter for vår virksomhet så vil disse være bestemmende.</article><article class="numberedLegalP" data-numerator="2" id="kapittel-1-paragraf-2-nummer-2">2) Lov 10. februar 1967 om behandlingsmåten i forvaltningssaker (forvaltningsloven) gjelder for virksomheten fagskolen driver.</article></article><article class="legalArticle" data-lovdata-URL="LTI/forskrift/2019-12-09-2189/§1-3" data-name="§1-3" id="kapittel-1-paragraf-3"><h3 class="legalArticleHeader"><span class="legalArticleValue">§ 1-3</span>. <span class="legalArticleTitle">Studentenes rettigheter og plikter</span></h3><article class="numberedLegalP" data-numerator="1" id="kapittel-1-paragraf-3-nummer-1">1) Studentene ved fagskolen har rett til opplæring, vurdering, og dokumentasjon i samsvar med bestemmelsene i fagskoleloven og fagskoleforskriften.</article><article class="numberedLegalP" data-numerator="2" id="kapittel-1-paragraf-3-nummer-2">2) Studentene plikter å betale fastsatte skolepenger og semesteravgifter i henhold til studiekontrakt med fagskolen. Studentene plikter likeledes å overholde andre økonomisk bindende avtaler inngått, for eksempel ved studieturer.</article><article class="numberedLegalP" data-numerator="3" id="kapittel-1-paragraf-3-nummer-3">3) Studentene plikter å delta aktivt i den opplæringen som blir gitt, møte opp til undervisning og veiledning, og delta i evalueringer og vurderinger. Studentene plikter å sette seg inn i aktuelle studieplaner og studentreglement ved fagskolen. Fagskolen skal legge til rette for at studentene kan gjøre seg kjent med slikt materiale.</article><article class="numberedLegalP" data-numerator="4" id="kapittel-1-paragraf-3-nummer-4">4) Studentene forplikter seg til å sette seg inn i gjeldende forskrift og reglement for skolen og de spesifikke bestemmelsene som gjelder for utdanningstilbudet. Manglende kjennskap til skolens forskrift og reglement er ikke å anse som gyldig grunn for regelbrudd. Enhver student plikter å sette seg inn i relevante undervisningsplaner og holde seg oppdatert på informasjon fra skolen om blant annet utdanningen, undervisning, eksamen og regelverk.</article><article class="numberedLegalP" data-numerator="5" id="kapittel-1-paragraf-3-nummer-5">5) Studentenes representant i skolens styre er ordinært styremedlem. Studentrepresentantene skal velges i samsvar med fagskoleloven § 10 og § 14. Dette fremkommer i fagskolens vedtekter § 10 Studentråd og studentforening.</article></article></section><section class="section" data-name="kap2" id="kapittel-2" data-lovdata-URL="LTI/forskrift/2019-12-09-2189/KAPITTEL_2"><h2>Kapittel 2. Opptak</h2><article class="legalArticle" data-lovdata-URL="LTI/forskrift/2019-12-09-2189/§2-1" data-name="§2-1" id="kapittel-2-paragraf-1"><h3 class="legalArticleHeader"><span class="legalArticleValue">§ 2-1</span>. <span class="legalArticleTitle">Grunnleggende forutsetninger</span></h3><article class="numberedLegalP" data-numerator="1" id="kapittel-2-paragraf-1-nummer-1">1) Grunnlaget for opptak er fullført og bestått videregående opplæring jf. Nasjonalt kvalifikasjonsrammeverk for livslang læring nivå 4, jf. fagskoleloven § 16 første ledd og fagskoleforskriften § 7 første ledd.</article><article class="numberedLegalP" data-numerator="2" id="kapittel-2-paragraf-1-nummer-2">2) Søkere som er 23 år eller eldre i opptaksåret, kan tas opp på grunnlag av tilsvarende realkompetanse, jf. fagskoleloven § 16 andre ledd.</article><article class="numberedLegalP" data-numerator="3" id="kapittel-2-paragraf-1-nummer-3">3) Kunstfaglige utdanninger kan få unntak slik at søkere som er 19 til 22 år i opptaksåret kan tas opp på grunnlag av tilsvarende realkompetanse. Dette kan gjelde inntil 30 prosent av tilbudene om studieplass, jf. fagskoleforskriften § 8. Kunstskolen i Stavanger er en kunstfaglig utdanning.</article><article class="numberedLegalP" data-numerator="4" id="kapittel-2-paragraf-1-nummer-4">4) Realkompetanse er nærmere definert i fagskoleforskriften § 2. Realkompetansen må være relevant for studiet og må dokumenteres. Realkompetansevurderingen gjøres av opptakskomiteen.</article><article class="numberedLegalP" data-numerator="5" id="kapittel-2-paragraf-1-nummer-5">5) Fagskolen benytter opptaksprøver for vurdering av kvalifikasjoner og rangering av søkerne. Rangeringen skjer ved bruk av poeng. Grunnlaget for poengberegningen bekjentgjøres på fagskolens nettside.</article><article class="numberedLegalP" data-numerator="6" id="kapittel-2-paragraf-1-nummer-6">6) Fagskolen fatter selv vedtak om opptak.</article><article class="numberedLegalP" data-numerator="7" id="kapittel-2-paragraf-1-nummer-7">7) Tilbud om skoleplass blir gitt med forbehold om at studietilbudet blir iverksatt.</article></article><article class="legalArticle" data-lovdata-URL="LTI/forskrift/2019-12-09-2189/§2-2" data-name="§2-2" id="kapittel-2-paragraf-2"><h3 class="legalArticleHeader"><span class="legalArticleValue">§ 2-2</span>. <span class="legalArticleTitle">Opptaksprøver</span></h3><article class="legalP" id="kapittel-2-paragraf-2-ledd-1">Søkere har krav på å få vurdert om de er kvalifisert for opptak på grunnlag av opptaksprøve etter nærmere regler og kriterier fastsatt av fagskolen. Fagspesifikke kompetansekrav og utfyllende kriterier for vurdering av relevans blir forklart nærmere i fagskolens opptakskriterier, samt i de aktuelle studieplanene.</article></article><article class="legalArticle" data-lovdata-URL="LTI/forskrift/2019-12-09-2189/§2-3" data-name="§2-3" id="kapittel-2-paragraf-3"><h3 class="legalArticleHeader"><span class="legalArticleValue">§ 2-3</span>. <span class="legalArticleTitle">Vurdering</span></h3><article class="numberedLegalP" data-numerator="1" id="kapittel-2-paragraf-3-nummer-1">1) Søkeren må bestå opptaksprøver etter nærmere søknadskriterier fastsatt av fagskolen. Kriterier bekjentgjøres på fagskolens nettside.</article><article class="numberedLegalP" data-numerator="2" id="kapittel-2-paragraf-3-nummer-2">2) Søkeren blir vurdert på grunnlag av dokumenterte arbeider og motivasjon. Opptakskomiteen gjør en helhetlig vurdering av den enkelte søker ut fra kriterier som fremkommer på fagskolens nettside.</article></article><article class="legalArticle" data-lovdata-URL="LTI/forskrift/2019-12-09-2189/§2-4" data-name="§2-4" id="kapittel-2-paragraf-4"><h3 class="legalArticleHeader"><span class="legalArticleValue">§ 2-4</span>. <span class="legalArticleTitle">Poengberegning og rangering ved opptak</span></h3><article class="numberedLegalP" data-numerator="1" id="kapittel-2-paragraf-4-nummer-1">1) Fagskolens faglige ledelse oppnevner hvert år en opptakskomité, og fastsetter nærmere regler om opptakskomiteenes oppgaver og arbeidsform.</article><article class="numberedLegalP" data-numerator="2" id="kapittel-2-paragraf-4-nummer-2">2) Søkere rangeres på grunnlag av alminnelige rangeringsregler og opptaksprøven. Nærmere regler om poengberegning og rangering følger av fagskoleforskriften § 14–§ 18 og lokalt opptaksreglement. Søkere som ikke kan poengberegnes rangeres på bakgrunn av en individuell skjønnsmessig vurdering, jf. fagskoleforskriften § 17.</article></article><article class="legalArticle" data-lovdata-URL="LTI/forskrift/2019-12-09-2189/§2-5" data-name="§2-5" id="kapittel-2-paragraf-5"><h3 class="legalArticleHeader"><span class="legalArticleValue">§ 2-5</span>. <span class="legalArticleTitle">Søknadsfrist</span></h3><article class="legalP" id="kapittel-2-paragraf-5-ledd-1">Fagskolen bekjentgjør søknadsfrister på skolens nettside. Fagskolen benytter hovedopptak og/eller rullerende opptak. Søknad sendes til skolen i den form beskrevet på skolens nettside. Fagskolen kan velge å være med i Samordna opptak, dette bekjentgjøres på skolens nettside.</article></article><article class="legalArticle" data-lovdata-URL="LTI/forskrift/2019-12-09-2189/§2-6" data-name="§2-6" id="kapittel-2-paragraf-6"><h3 class="legalArticleHeader"><span class="legalArticleValue">§ 2-6</span>. <span class="legalArticleTitle">Godskriving og fritak</span></h3><article class="numberedLegalP" data-numerator="1" id="kapittel-2-paragraf-6-nummer-1">1) Utgangspunktet for vurderinger om godskriving og fritak skal være læringsutbyttebeskrivelsene for den aktuelle utdanningen eller det aktuelle emnet og studiepoeng eller andre vurderinger av omfang, nivå og arbeidsbelastning for de emner eller den kompetanse det søkes om godskriving eller fritak for, jf. fagskoleforskriften § 37.</article><article class="numberedLegalP" data-numerator="2" id="kapittel-2-paragraf-6-nummer-2">2) Godskriving ved overføring av studenter mellom fagkompatible kunstfaglige fagskoler innenfor samme toårige studieløp kan gjennomføres. Det er opp til den mottagende skole å vurdere kapasiteten til å ta imot eksterne studenter som søker godskriving med bakgrunn fra annet studiested.</article><article class="numberedLegalP" data-numerator="3" id="kapittel-2-paragraf-6-nummer-3">3) Om en student får godkjent søknad om fritak av et emne, skal dette fremkomme på vitnemålet med referansen til bestått emne ved samme eller annen institusjon.</article><article class="numberedLegalP" data-numerator="4" id="kapittel-2-paragraf-6-nummer-4">4) Vedtak om godskriving og fritak av et emne blir fattet av rektor ved fagskolen.</article></article><article class="legalArticle" data-lovdata-URL="LTI/forskrift/2019-12-09-2189/§2-7" data-name="§2-7" id="kapittel-2-paragraf-7"><h3 class="legalArticleHeader"><span class="legalArticleValue">§ 2-7</span>. <span class="legalArticleTitle">Søkere med utenlandsk utdanning</span></h3><article class="numberedLegalP" data-numerator="1" id="kapittel-2-paragraf-7-nummer-1">1) Søkere fra land i Norden<p class="leddfortsettelse">Søkere fra land i Norden med bestått og fullført videregående opplæring fra de andre nordiske landene er kvalifisert for opptak uten tilleggskrav i norsk.</p></article><article class="numberedLegalP" data-numerator="2" id="kapittel-2-paragraf-7-nummer-2">2) Søkere fra land utenfor Norden<p class="leddfortsettelse">Søkere fra land utenfor Norden med bestått og fullført videregående opplæring må dokumentere kunnskaper i norsk.</p></article></article><article class="legalArticle" data-lovdata-URL="LTI/forskrift/2019-12-09-2189/§2-8" data-name="§2-8" id="kapittel-2-paragraf-8"><h3 class="legalArticleHeader"><span class="legalArticleValue">§ 2-8</span>. <span class="legalArticleTitle">Krav til norskkunnskaper</span></h3><article class="legalP" id="kapittel-2-paragraf-8-ledd-1">Fagskolens undervisning foregår i hovedsak på norsk. Søkere må ha dokumentert kunnskap i norsk tilsvarende nivå B1 jf. fagskoleforskriften § 9.</article></article><article class="legalArticle" data-lovdata-URL="LTI/forskrift/2019-12-09-2189/§2-9" data-name="§2-9" id="kapittel-2-paragraf-9"><h3 class="legalArticleHeader"><span class="legalArticleValue">§ 2-9</span>. <span class="legalArticleTitle">Betinget opptak</span></h3><article class="numberedLegalP" data-numerator="1" id="kapittel-2-paragraf-9-nummer-1">1) Søkere som ikke kan dokumentere fullført og bestått studier de er underveis i på søknadstidspunktet, kan gis betinget opptak på vilkår om at søkeren kan dokumentere studiet bestått før skolestart eller i løpet av det første semesteret etter opptak, jf. fagskoleforskriften § 10 og § 11.</article><article class="numberedLegalP" data-numerator="2" id="kapittel-2-paragraf-9-nummer-2">2) Søkere som på grunn av spesielle omstendigheter ikke fikk avlagt eksamen i videregående opplæring, og som derfor ikke er kvalifisert for opptak, kan gis betinget opptak på vilkår om at søkeren består eksamen i ett eller flere fag i videregående opplæring i løpet av første semester etter opptak, jf. fagskoleforskriften § 11.</article></article><article class="legalArticle" data-lovdata-URL="LTI/forskrift/2019-12-09-2189/§2-10" data-name="§2-10" id="kapittel-2-paragraf-10"><h3 class="legalArticleHeader"><span class="legalArticleValue">§ 2-10</span>. <span class="legalArticleTitle">Klage på vedtak om opptak</span></h3><article class="legalP" id="kapittel-2-paragraf-10-ledd-1">Vedtak om opptak er et enkeltvedtak og kan påklages, jf. kapittel 4 i denne forskriften.</article></article></section><section class="section" data-name="kap3" id="kapittel-3" data-lovdata-URL="LTI/forskrift/2019-12-09-2189/KAPITTEL_3"><h2>Kapittel 3. Avsluttende vurdering, eksamen og sensur</h2><article class="legalArticle" data-lovdata-URL="LTI/forskrift/2019-12-09-2189/§3-1" data-name="§3-1" id="kapittel-3-paragraf-1"><h3 class="legalArticleHeader"><span class="legalArticleValue">§ 3-1</span>. <span class="legalArticleTitle">Generelle bestemmelser</span></h3><article class="numberedLegalP" data-numerator="1" id="kapittel-3-paragraf-1-nummer-1">1) Styret har ansvar for at eksamen gjennomføres slik at studentenes kunnskaper, ferdigheter og generelle kompetanse blir prøvet og vurdert på en upartisk og faglig betryggende måte, jf. fagskoleloven § 21.</article><article class="numberedLegalP" data-numerator="2" id="kapittel-3-paragraf-1-nummer-2">2) Det skal fremgå klart av studieplanene hvilke eksamens- og vurderingsformer som benyttes.</article><article class="numberedLegalP" data-numerator="3" id="kapittel-3-paragraf-1-nummer-3">3) Tid og sted for eksamen fastsettes og kunngjøres av skolen. Alle eksamenskandidater er selv ansvarlige for å holde seg orientert om tid og sted for eksamen.</article></article><article class="legalArticle" data-lovdata-URL="LTI/forskrift/2019-12-09-2189/§3-2" data-name="§3-2" id="kapittel-3-paragraf-2"><h3 class="legalArticleHeader"><span class="legalArticleValue">§ 3-2</span>. <span class="legalArticleTitle">Rett til å gå opp til eksamen/sluttvurdering med sensur</span></h3><article class="legalP" id="kapittel-3-paragraf-2-ledd-1">Studenten har rett til å avlegge eksamen når følgende vilkår er oppfylt:<ul class="defaultList"><li data-li-identifier="a." data-name="a."><article class="listArticle" id="kapittel-3-paragraf-2-ledd-1-punkt-1"><article class="legalP" id="kapittel-3-paragraf-2-ledd-1-punkt-1-ledd-1">Studenten har oppfylt de arbeidskrav, innlevering eller krav til obligatorisk oppmøte, progresjon og/eller andre vilkår som er fastsatt i reglement eller studieplanen.</article></article></li><li data-li-identifier="b." data-name="b."><article class="listArticle" id="kapittel-3-paragraf-2-ledd-1-punkt-2"><article class="legalP" id="kapittel-3-paragraf-2-ledd-1-punkt-2-ledd-1">Studenten har betalt skolepenger og semesteravgift innen fastsatte frister, ihht. studiekontrakt.</article></article></li><li data-li-identifier="c." data-name="c."><article class="listArticle" id="kapittel-3-paragraf-2-ledd-1-punkt-3"><article class="legalP" id="kapittel-3-paragraf-2-ledd-1-punkt-3-ledd-1">Studenten ikke har mistet retten til å gå opp til eksamen.</article></article></li></ul></article></article><article class="legalArticle" data-lovdata-URL="LTI/forskrift/2019-12-09-2189/§3-3" data-name="§3-3" id="kapittel-3-paragraf-3"><h3 class="legalArticleHeader"><span class="legalArticleValue">§ 3-3</span>. <span class="legalArticleTitle">Bortvisning fra eksamen/avsluttende vurdering og sensur</span></h3><article class="legalP" id="kapittel-3-paragraf-3-ledd-1">En student som opptrer svært forstyrrende eller til hinder for gjennomføringen av eksamen kan bortvises fra eksamenslokalet etter å ha fått muntlig advarsel fra eksamensansvarlig. Det er rektor som fatter vedtak om bortvisning. Vedtaket kan påklages til den lokale klagenemnda, i henhold til bestemmelsene i kapittel 4 i denne forskriften.</article></article><article class="legalArticle" data-lovdata-URL="LTI/forskrift/2019-12-09-2189/§3-4" data-name="§3-4" id="kapittel-3-paragraf-4"><h3 class="legalArticleHeader"><span class="legalArticleValue">§ 3-4</span>. <span class="legalArticleTitle">For sent fremmøte til eksamen/avsluttende vurdering og sensur</span></h3><article class="legalP" id="kapittel-3-paragraf-4-ledd-1">Studenter som kommer for sent til eksamen/sensur kan nektes adgang til eksamenslokalet etter den eksamensansvarliges vurdering. Dette vil regnes som «ikke møtt», og vil telle som ett forsøk på eksamen.</article></article><article class="legalArticle" data-lovdata-URL="LTI/forskrift/2019-12-09-2189/§3-5" data-name="§3-5" id="kapittel-3-paragraf-5"><h3 class="legalArticleHeader"><span class="legalArticleValue">§ 3-5</span>. <span class="legalArticleTitle">Ny eksamen/ny sensur</span></h3><article class="numberedLegalP" data-numerator="1" id="kapittel-3-paragraf-5-nummer-1">1) Dersom studenten ikke møter til eksamen, eller eksamen blir vurdert til ikke bestått, har studenten rett til å ta ny eksamen ved første etterfølgende eksamen.</article><article class="numberedLegalP" data-numerator="2" id="kapittel-3-paragraf-5-nummer-2">2) Dersom ordinær eksamen har blitt annullert, kan studenten ikke ta ny eksamen før det har gått ett år, jf. § 3-13 i denne forskriften og § 24 i fagskoleloven.</article></article><article class="legalArticle" data-lovdata-URL="LTI/forskrift/2019-12-09-2189/§3-6" data-name="§3-6" id="kapittel-3-paragraf-6"><h3 class="legalArticleHeader"><span class="legalArticleValue">§ 3-6</span>. <span class="legalArticleTitle">Eksamen under særlige vilkår/avsluttende vurdering og sensur</span></h3><article class="numberedLegalP" data-numerator="1" id="kapittel-3-paragraf-6-nummer-1">1) Fagskolen vil, så langt det er mulig og rimelig, tilrettelegge eksamen for studenter med særskilte behov jf. fagskoleloven § 15.</article><article class="numberedLegalP" data-numerator="2" id="kapittel-3-paragraf-6-nummer-2">2) Tilretteleggingen må ikke føre til en reduksjon av de faglige kravene som stilles, eller føre til at studenten får klare fordeler over andre studenter som ikke får slik tilrettelegging.</article><article class="numberedLegalP" data-numerator="3" id="kapittel-3-paragraf-6-nummer-3">3) Søknad om tilrettelegging skal sendes til fagskolens ledelse senest fem virkedager før eksamen, og studenten må her fremlegge erklæring fra sakkyndig instans som dokumenterer behovet for særskilt tilrettelegging.</article></article><article class="legalArticle" data-lovdata-URL="LTI/forskrift/2019-12-09-2189/§3-7" data-name="§3-7" id="kapittel-3-paragraf-7"><h3 class="legalArticleHeader"><span class="legalArticleValue">§ 3-7</span>. <span class="legalArticleTitle">Avsluttende vurdering av studentene/vurderingsuttrykk</span></h3><article class="numberedLegalP" data-numerator="1" id="kapittel-3-paragraf-7-nummer-1">1) I henhold til fagskoleforskriften § 40 benytter fagskolen vurdering i form av vurderingsuttrykket bestått/ikke bestått, eller en gradert skala med fem trinn fra A til E for bestått og med F for ikke bestått. Bestått: Vurderingen gir uttrykk for tilfredsstillende måloppnåing i faget. Ikke bestått: Vurderingen gir uttrykk for svak eller ingen måloppnåing i faget.</article><article class="numberedLegalP" data-numerator="2" id="kapittel-3-paragraf-7-nummer-2">2) Vurderingen fastsettes på grunnlag av en helhetlig vurdering/bedømming av studentens arbeid, og skal gjenspeile studentens kunnskap, ferdigheter og generell kompetanse i forhold til fagskolens læringsutbyttebeskrivelser ut fra det Nasjonalt kvalifikasjonsrammeverk NKR på nivå 5.2.</article><article class="numberedLegalP" data-numerator="3" id="kapittel-3-paragraf-7-nummer-3">3) Nærmere bestemmelser er beskrevet i fagskolens eksamensreglement.</article></article><article class="legalArticle" data-lovdata-URL="LTI/forskrift/2019-12-09-2189/§3-8" data-name="§3-8" id="kapittel-3-paragraf-8"><h3 class="legalArticleHeader"><span class="legalArticleValue">§ 3-8</span>. <span class="legalArticleTitle">Sensur/eksamen/avsluttende vurdering</span></h3><article class="legalP" id="kapittel-3-paragraf-8-ledd-1">Fagskolens eksamensreglement beskriver gjennomføring av eksamen. Sensur skal foreligge innen tre kalender uker og ellers i tråd med § 21 fagskoleloven. Ved muntlig eksamen skal sensur/karakterfastsetting kunngjøres umiddelbart etter eksamenene.</article></article><article class="legalArticle" data-lovdata-URL="LTI/forskrift/2019-12-09-2189/§3-9" data-name="§3-9" id="kapittel-3-paragraf-9"><h3 class="legalArticleHeader"><span class="legalArticleValue">§ 3-9</span>. <span class="legalArticleTitle">Rett til begrunnelse</span></h3><article class="legalP" id="kapittel-3-paragraf-9-ledd-1">Studenten har rett til begrunnelse for karakterfastsetting, jf. § 22 i fagskoleloven. Krav om begrunnelse må fremsettes innen en uke etter at karakteren har blitt kunngjort. Ved muntlig eksamen eller bedømmelse av praktiske ferdigheter, må krav om begrunnelse fremsettes umiddelbart etter at karakteren har blitt meddelt.</article></article><article class="legalArticle" data-lovdata-URL="LTI/forskrift/2019-12-09-2189/§3-10" data-name="§3-10" id="kapittel-3-paragraf-10"><h3 class="legalArticleHeader"><span class="legalArticleValue">§ 3-10</span>. <span class="legalArticleTitle">Rett til klage på karakterfastsetting</span></h3><article class="numberedLegalP" data-numerator="1" id="kapittel-3-paragraf-10-nummer-1">1) Studenten har rett til å klage på fastsatt eksamenskarakter. Klagen sendes skriftlig, og innen tre uker etter at eksamensresultatet har blitt kunngjort, eller fra det tidspunkt begrunnelse for karakterfastsetting har blitt mottatt, jf. fagskoleloven § 22 fjerde ledd. Klagen skal fremsettes til fagskolens rektor.</article><article class="numberedLegalP" data-numerator="2" id="kapittel-3-paragraf-10-nummer-2">2) Dersom krav om begrunnelse eller klage på karakter er fremsatt, løper fristen fra det tidspunktet studenten har mottatt en slik begrunnelse eller avgjørelse fra skolen jf. fagskoleloven § 22 fjerde ledd.</article><article class="numberedLegalP" data-numerator="3" id="kapittel-3-paragraf-10-nummer-3">3) En student kan ikke klage på en bedømmelse av en muntlig prestasjon, en vurdering av praksisstudier eller lignende som etter sin art ikke lar seg etterprøve. jf. fagskoleloven § 22 femte ledd.</article></article><article class="legalArticle" data-lovdata-URL="LTI/forskrift/2019-12-09-2189/§3-11" data-name="§3-11" id="kapittel-3-paragraf-11"><h3 class="legalArticleHeader"><span class="legalArticleValue">§ 3-11</span>. <span class="legalArticleTitle">Ny sensur</span></h3><article class="numberedLegalP" data-numerator="1" id="kapittel-3-paragraf-11-nummer-1">1) Ved ny sensur etter klage benyttes én eller flere sensorer, hvorav minst én av disse er ekstern.</article><article class="numberedLegalP" data-numerator="2" id="kapittel-3-paragraf-11-nummer-2">2) Ved ny sensur skal sensor ikke få vite opprinnelig karakter, forrige sensors begrunnelse for karakteren, eller studentens begrunnelse for klagen, jf. fagskoleloven § 22 fjerde ledd.</article><article class="numberedLegalP" data-numerator="3" id="kapittel-3-paragraf-11-nummer-3">3) En student kan ikke klage på karakterfastsettingen etter ny sensur.</article></article><article class="legalArticle" data-lovdata-URL="LTI/forskrift/2019-12-09-2189/§3-12" data-name="§3-12" id="kapittel-3-paragraf-12"><h3 class="legalArticleHeader"><span class="legalArticleValue">§ 3-12</span>. <span class="legalArticleTitle">Rett til å klage på formelle feil ved eksamen</span></h3><article class="numberedLegalP" data-numerator="1" id="kapittel-3-paragraf-12-nummer-1">1) Studenten har rett til å klage på formelle feil ved eksamen som kan ha hatt betydning for studentens prestasjon eller bedømmelsen av denne, jf. § 23 i fagskoleloven. Klagen rettes til fagskolens rektor og skal fremsettes i henhold til bestemmelsene i kapittel 4 i denne forskriften.</article><article class="numberedLegalP" data-numerator="2" id="kapittel-3-paragraf-12-nummer-2">2) En student kan klage på formelle feil innen tre uker etter at studenten er blitt eller burde være kjent med feilen.</article><article class="numberedLegalP" data-numerator="3" id="kapittel-3-paragraf-12-nummer-3">3) Styret kan bestemme om det skal foretas ny sensur eller holdes ny eksamen, prøve eller lignende hvis det er begått formelle feil som kan ha hatt innvirkning på en eller flere studenters prestasjoner eller vurderingen av disse.</article></article><article class="legalArticle" data-lovdata-URL="LTI/forskrift/2019-12-09-2189/§3-13" data-name="§3-13" id="kapittel-3-paragraf-13"><h3 class="legalArticleHeader"><span class="legalArticleValue">§ 3-13</span>. <span class="legalArticleTitle">Annullering</span></h3><article class="numberedLegalP" data-numerator="1" id="kapittel-3-paragraf-13-nummer-1">1) Styret kan annullere resultatet av en eksamen, prøve eller annet arbeid som bedømmes, dersom det fremkommer at studenten har benyttet falske vitnemål eller dokumenter, har opptrådt uredelig, har forsettlig eller grovt uaktsomt fusket eller medvirket til fusk i forbindelse med eksamen eller prøve, jf. § 24 i fagskoleloven.</article><article class="numberedLegalP" data-numerator="2" id="kapittel-3-paragraf-13-nummer-2">2) Styret kan vedta at en student som har opptrådt som beskrevet i § 3-3 i denne forskrift, skal fratas retten til å gå opp til eksamen i inntil ett år.</article></article><article class="legalArticle" data-lovdata-URL="LTI/forskrift/2019-12-09-2189/§3-14" data-name="§3-14" id="kapittel-3-paragraf-14"><h3 class="legalArticleHeader"><span class="legalArticleValue">§ 3-14</span>. <span class="legalArticleTitle">Utestenging og bortvisning</span></h3><article class="numberedLegalP" data-numerator="1" id="kapittel-3-paragraf-14-nummer-1">1) Hvis en student, til tross for en skriftlig advarsel fra fagskolen, gjentatte ganger opptrer på en måte som virker grovt forstyrrende på medstudenters arbeid eller virksomheten ved fagskolen, kan styret fatte vedtak om at studenten skal bortvises i inntil ett år. Rektor ved skolen kan fatte vedtak om bortvisning dersom vilkårene i § 12 annet ledd i fagskoleloven er tilstede. Et slikt vedtak gjelder inntil styret kan fatte et endelig vedtak i saken. Bortvisningen innebærer ikke at studenten fratas retten til å gå opp til eksamen.</article><article class="numberedLegalP" data-numerator="2" id="kapittel-3-paragraf-14-nummer-2">2) Dersom en student forsettlig eller grovt uaktsomt har skapt fare for liv og helse, eller har opptrådt grovt usømmelig overfor kontakter studenten har fått i forbindelse med undervisning eller praksisstudier, kan styret vedta at studenten skal utestenges fra all utdanning ved fagskolen i inntil 3 år.</article><article class="numberedLegalP" data-numerator="3" id="kapittel-3-paragraf-14-nummer-3">3) Vedtak om utestengning og bortvisning av en student kan bare treffes med minst to tredels flertall i styret. Studenten har rett til å uttale seg før vedtaket treffes, og vedtaket kan påklages til nasjonalt klageorgan for fagskoleutdanning, jf. § 20 i fagskoleloven. Klagen skal fremsettes i henhold til bestemmelsene i kapittel 4 i denne forskriften.</article></article></section><section class="section" data-name="kap4" id="kapittel-4" data-lovdata-URL="LTI/forskrift/2019-12-09-2189/KAPITTEL_4"><h2>Kapittel 4. Klagebehandling</h2><article class="legalArticle" data-lovdata-URL="LTI/forskrift/2019-12-09-2189/§4-1" data-name="§4-1" id="kapittel-4-paragraf-1"><h3 class="legalArticleHeader"><span class="legalArticleValue">§ 4-1</span>. <span class="legalArticleTitle">Rett til å klage</span></h3><article class="legalP" id="kapittel-4-paragraf-1-ledd-1">Studentene har rett til å klage på enkeltvedtak jf. forvaltningsloven.</article></article><article class="legalArticle" data-lovdata-URL="LTI/forskrift/2019-12-09-2189/§4-2" data-name="§4-2" id="kapittel-4-paragraf-2"><h3 class="legalArticleHeader"><span class="legalArticleValue">§ 4-2</span>. <span class="legalArticleTitle">Klagefrist og formkrav</span></h3><article class="numberedLegalP" data-numerator="1" id="kapittel-4-paragraf-2-nummer-1">1) Klagefristen er tre uker regnet fra den dagen studenten ble, eller burde ha gjort seg kjent med vedtaket.</article><article class="numberedLegalP" data-numerator="2" id="kapittel-4-paragraf-2-nummer-2">2) Klagen skal være begrunnet, og fremsettes skriftlig, undertegnet og datert til rektor.</article><article class="numberedLegalP" data-numerator="3" id="kapittel-4-paragraf-2-nummer-3">3) Klage som er fremsatt etter utløpet av klagefristen skal avvises. Klagen skal likevel behandles når vilkårene i forvaltningsloven § 31 er oppfylt.</article></article><article class="legalArticle" data-lovdata-URL="LTI/forskrift/2019-12-09-2189/§4-3" data-name="§4-3" id="kapittel-4-paragraf-3"><h3 class="legalArticleHeader"><span class="legalArticleValue">§ 4-3</span>. <span class="legalArticleTitle">Lokal og nasjonal klagenemnd</span></h3><article class="numberedLegalP" data-numerator="1" id="kapittel-4-paragraf-3-nummer-1">1) Lokal klagenemd er klageinstans på enkeltvedtak, jf. fagskoleloven § 20.</article><article class="numberedLegalP" data-numerator="2" id="kapittel-4-paragraf-3-nummer-2">2) Nasjonalt klageorgan for fagskoleutdanning skal behandle klager på annullering av eksamen, utestenging og bortvisning og vurdering av skikkethet jf. § 24–§ 27 i fagskoleloven. Det er styret eller den lokale klagenemnda som fatter vedtak i første instans i disse sakene.</article><article class="numberedLegalP" data-numerator="3" id="kapittel-4-paragraf-3-nummer-3">3) Styret behandler klager på andre forhold som er relatert til studiene og studiekvaliteten.</article><article class="numberedLegalP" data-numerator="4" id="kapittel-4-paragraf-3-nummer-4">4) Prosedyrer for klagebehandling blir nærmere forklart i fagskolens reglement.</article></article></section><section class="section" data-name="kap5" id="kapittel-5" data-lovdata-URL="LTI/forskrift/2019-12-09-2189/KAPITTEL_5"><h2>Kapittel 5. Dokumentasjon</h2><article class="legalArticle" data-lovdata-URL="LTI/forskrift/2019-12-09-2189/§5-1" data-name="§5-1" id="kapittel-5-paragraf-1"><h3 class="legalArticleHeader"><span class="legalArticleValue">§ 5-1</span>. <span class="legalArticleTitle">Krav på vitnemål eller annen dokumentasjon</span></h3><article class="numberedLegalP" data-numerator="1" id="kapittel-5-paragraf-1-nummer-1">1) Studentene har krav på å få dokumentert fullført utdanning gjennom utstedelse av vitnemål, jf. § 19 i fagskoleloven.</article><article class="numberedLegalP" data-numerator="2" id="kapittel-5-paragraf-1-nummer-2">2) Vitnemålet skal dokumentere det overordnede læringsutbyttet til utdanningen og oppnådd kvalifikasjon i henhold til kravene for utstedelse av vitnemål. NOKUT kan gi forskrift om krav til vitnemålets innhold.</article><article class="numberedLegalP" data-numerator="3" id="kapittel-5-paragraf-1-nummer-3">3) Alle avsluttende vurderinger og eksamenskarakterer skal fremgå av vitnemålet. Dersom kun deler av utdanningen er fullført, har studenten rett til kompetansebevis som viser beståtte emner.</article><article class="numberedLegalP" data-numerator="4" id="kapittel-5-paragraf-1-nummer-4">4) Det gis 30 studiepoeng for hvert semester bestått ved eksamen. 120 studiepoeng ved fullført fagskoleutdanning i visuelle kunstfag nivå 5.2 NKR.</article><article class="numberedLegalP" data-numerator="5" id="kapittel-5-paragraf-1-nummer-5">5) For at en fagskole skal kunne utstede vitnemål eller annen dokumentasjon på fullført utdanning, må minst 30 av studiepoengene være avlagt ved fagskolen. Det er normalt den fagskolen som har en student ved fullført utdanning, som har ansvaret for å utstede vitnemålet. Ved godskriving mellom fagskoler kan det avtales særskilte ordninger for utstedelse av vitnemål mellom de berørte fagskolene, jf. fagskoleforskriften § 38.</article></article></section><section class="section" data-name="kap6" id="kapittel-6" data-lovdata-URL="LTI/forskrift/2019-12-09-2189/KAPITTEL_6"><h2>Kapittel 6. Ikrafttredelse</h2><article class="legalArticle" data-lovdata-URL="LTI/forskrift/2019-12-09-2189/§6-1" data-name="§6-1" id="kapittel-6-paragraf-1"><h3 class="legalArticleHeader"><span class="legalArticleValue">§ 6-1</span>. <span class="legalArticleTitle">Ikrafttredelse</span></h3><article class="legalP" id="kapittel-6-paragraf-1-ledd-1">Denne forskrift trer i kraft 1. januar 2020. Fra samme tid oppheves forskrift 29. mai 2017 nr. 1041 om opptak, studier og eksamen for Kunstskolen i Rogaland.</article></article></section></main></body></html>