<!DOCTYPE html><html lang="no"><head><title>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-09-1718</dd><dt class="dokid">DokumentID</dt><dd class="dokid">LTI/forskrift/2019-12-09-1718</dd><dt class="ministry">Departement</dt><dd class="ministry"><ul><li>Helse- og omsorgsdepartementet</li></ul></dd><dt class="dateInForce">I kraft fra</dt><dd class="dateInForce">2019-12-09</dd><dt class="changesToDocuments">Endrer</dt><dd class="changesToDocuments"><ul><li>forskrift/2008-10-08-1130</li><li>forskrift/2016-12-19-1874</li><li>forskrift/2019-01-18-36</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1999-07-02-64/§52</li></ul></dd><dt class="dateOfPublication">Kunngjort</dt><dd class="dateOfPublication">2019-12-13 12:20</dd><dt class="journalNumber">Journalnummer</dt><dd class="journalNumber">2019-1069</dd><dt class="titleShort">Korttittel</dt><dd class="titleShort">Endr. i forskrift om helsepersonell fra EØS-land og Sveits</dd><dt class="title">Tittel</dt><dd class="title">Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Helse- og omsorgsdepartementet 9. desember 2019 med hjemmel i lov 2. juli 1999 nr. 64 om helsepersonell m.v. (helsepersonelloven) § 52 andre ledd. <br /><strong>EØS-henvisninger:</strong> EØS-avtalen vedlegg VII nr. 1 (direktiv 2005/36/EF, sist endret ved direktiv 2013/55/EU) og nr. 1b (forordning (EU) 2015/983) og vedlegg X nr. 3 (forordning (EU) nr. 1024/2012, sist endret ved direktiv 2013/55/EU).</dd><dt class="refid">RefID</dt><dd class="refid">forskrift/2019-12-09-1718</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits<ul class="tocSubUl"><li>I<ul class="tocSubUl"><li>§ 1. Formål</li><li>§ 2. Virkeområde</li><li>§ 3. Virkning av godkjenning</li><li>§ 4. Ordforklaringer</li><li>§ 5. Autorisasjon og lisens på grunnlag av kvalifikasjonsbevis</li><li>§ 6. Autorisasjon og lisens på grunnlag av ervervede rettigheter</li><li>§ 7. Autorisasjon og lisens på grunnlag av særlige ervervede rettigheter</li><li>§ 8. Spesialistgodkjenning på grunnlag av kvalifikasjonsbevis</li><li>§ 9. Spesialistgodkjenning på grunnlag av ervervede rettigheter</li><li>§ 10. Godkjenning som allmennpraktiserende lege</li><li>§ 11. Driftskonsesjon til apotek</li><li>§ 12. Autorisasjon og lisens og spesialistgodkjenning til søker som ikke oppfyller vilkårene i kapitlet</li><li>§ 13. Autorisasjon, lisens og spesialistgodkjenning på grunnlag av kvalifikasjonsbevis</li><li>§ 14. Særlige krav som kan stilles når et yrke ikke er lovregulert i landet søker kommer fra</li><li>§ 15. Særlige krav som kan stilles på grunn av utdanningens varighet, innhold og nivå</li><li>§ 16. Utøvelse av midlertidig tjenesteyting</li><li>§ 17. Krav til dokumentasjon</li><li>§ 18. Saksbehandling og kontroll av yrkeskvalifikasjoner</li><li>§ 19. Informasjon til pasienter</li><li>§ 20. Krav til yrkesutøvelsen</li><li>§ 20a. Rett til profesjonskort</li><li>§ 20b. Etablering som sykepleier, provisorfarmasøyt eller fysioterapeut i en annen EØS-stat</li><li>§ 20c. Midlertidig tjenesteyting som fysioterapeut i en annen EØS-stat</li><li>§ 20d. Midlertidig tjenesteyting som sykepleiere og provisorfarmasøyter i en annen EØS-stat</li><li>§ 20e. Yrkesutøvere som ønsker å utøve sitt yrke i Norge</li><li>§ 21. Behandling av søknad</li><li>§ 21a. Klage på vedtak</li><li>§ 22. Nekting av autorisasjon, lisens og spesialistgodkjenning</li><li>§ 23. Autorisasjon, lisens og spesialistgodkjenning på grunnlag av utdanning ervervet i et tredjeland</li><li>§ 24. Språkkrav</li><li>§ 25. Informasjon</li><li>§ 26. Dokumentasjon ved søknad</li><li>§ 27. Bruk av tittel</li><li>§ 28. Varsling til andre land</li><li>§ 29. Utstedelse av bekreftelse til bruk i en annen EØS-stat</li><li>§ 30. Utfyllende regler</li><li>§ 31. Nordiske statsborgere</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-09-1718" id="dokument"><h1>Forskrift om endring i forskrift om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-09-1718/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 8. oktober 2008 nr. 1130 om autorisasjon, lisens og spesialistgodkjenning for helsepersonell med yrkeskvalifikasjoner fra andre EØS-land eller fra Sveits gjøres følgende endring:</article> <article class="defaultP" margin-top="true">Kapittel 1 til 6 med § 1 til § 31 skal lyde:</article><span class="futuretitle" id="kapittel-1-foreslåttittel-1">Kapittel 1. Innledende bestemmelser</span><article class="futureLegalArticle" data-name="§1" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 1</span>. <span class="legalArticleTitle">Formål</span></span><article class="legalP" id="kapittel-1-foreslåttparagraf-1-ledd-1">Forskriftens formål er å gjennomføre de rettigheter til norsk autorisasjon, lisens og spesialistgodkjenning for helsepersonell som følger av EØS-avtalen og EFTA-konvensjonen, jf. EUs yrkeskvalifikasjonsdirektiv, og av Overenskomst om felles nordisk arbeidsmarked for visse yrkesgrupper innen helsevesenet og for veterinærer.</article></article><article class="futureLegalArticle" data-name="§2" id="kapittel-1-foreslåttparagraf-2"><span class="futureLegalArticleHeader"><span class="legalArticleValue">§ 2</span>. <span class="legalArticleTitle">Virkeområde</span></span><article class="legalP" id="kapittel-1-foreslåttparagraf-2-ledd-1">Forskriften gjelder rett til autorisasjon, lisens eller spesialistgodkjenning for søker som har tilegnet seg yrkeskvalifikasjoner i en EØS-stat eller i Sveits og som skal utøve yrke som nevnt i helsepersonelloven § 48 første ledd eller som spesialist etter helsepersonelloven § 51. Forskriften gjelder også helsepersonells rett til midlertidig tjenesteyting.</article><article class="legalP" id="kapittel-1-foreslåttparagraf-2-ledd-2">Forskriften gjelder også for behandling av søknader som er sendt før Storbritannias uttreden av EU fra søkere som har tilegnet seg yrkeskvalifikasjoner i Storbritannia. Forskriften kapittel 2 og 3 om autorisasjon, lisens eller spesialistgodkjenning mv. gjelder tilsvarende ut 2029 for personer som er under utdanning i Storbritannia ved Storbritannias uttreden av EU eller som starter sin utdanning i Storbritannia i løpet av 2019. Ut 2020 gjelder kapittel 2 og 3 om autorisasjon, lisens eller spesialistgodkjenning mv. også for søkere som har fullført sin utdanning i Storbritannia før Storbritannias uttreden fra EU. Dette leddet kommer til anvendelse dersom Storbritannia trer ut av EU uten en utmeldingsavtale som inneholder en overgangsperiode.</article><article class="legalP" id="kapittel-1-foreslåttparagraf-2-ledd-3">Forskriften § 3, § 4, § 5 første og sjette ledd, § 12, § 13, § 15 til § 20, § 21, § 22 og § 24 til § 27 om godkjenning av helsepersonell, gjelder tilsvarende for søkere som er utdannet som sykepleier, sunnhetsassistenter eller sosial- og sunnhetsassistenter på Færøyene eller Grønland. Forskriften § 28 om varsling til andre land gjelder tilsvarende for Færøyene og Grønland.</article></article><article class="futureLegalArticle" data-name="§3" id="kapittel-1-foreslåttparagraf-3"><span class="futureLegalArticleHeader"><span class="legalArticleValue">§ 3</span>. <span class="legalArticleTitle">Virkning av godkjenning</span></span><article class="legalP" id="kapittel-1-foreslåttparagraf-3-ledd-1">Helsepersonell som får autorisasjon, lisens eller spesialistgodkjenning etter denne forskrift eller som har rett til midlertidig å yte tjenester etter forskriften kapittel 4, kan utøve yrket på samme vilkår som helsepersonell med tilsvarende godkjenning i Norge.</article></article><article class="futureLegalArticle" data-name="§4" id="kapittel-1-foreslåttparagraf-4"><span class="futureLegalArticleHeader"><span class="legalArticleValue">§ 4</span>. <span class="legalArticleTitle">Ordforklaringer</span></span><article class="legalP" id="kapittel-1-foreslåttparagraf-4-ledd-1">I forskriften menes med<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-4-ledd-1-punkt-1"><article class="legalP" id="kapittel-1-foreslåttparagraf-4-ledd-1-punkt-1-ledd-1"><i>avtalestat:</i> EØS-stat og Sveits.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-4-ledd-1-punkt-2"><article class="legalP" id="kapittel-1-foreslåttparagraf-4-ledd-1-punkt-2-ledd-1"><i>EUs yrkeskvalifikasjonsdirektiv:</i> Direktiv 2005/36/EF med endringer i direktiv 2006/100/EF, direktiv 2013/25/EU, direktiv 2013/55/EU og Kommisjonens delegerte beslutning (EU) 2016/790 av 13. januar 2016, i samsvar med EØS-avtalen vedlegg VII og Konvensjonen om opprettelse av Det europeiske frihandelsforbund (EFTA-konvensjonen).</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-4-ledd-1-punkt-3"><article class="legalP" id="kapittel-1-foreslåttparagraf-4-ledd-1-punkt-3-ledd-1"><i>hjemstat:</i> Den staten hvor yrkesutøveren har ervervet sine yrkeskvalifikasjoner.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-4-ledd-1-punkt-4"><article class="legalP" id="kapittel-1-foreslåttparagraf-4-ledd-1-punkt-4-ledd-1"><i>Det indre markeds informasjonssystem (IMI):</i> EUs database for informasjonsutveksling mellom ansvarlige myndigheter i EØS-statene.</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-4-ledd-1-punkt-5"><article class="legalP" id="kapittel-1-foreslåttparagraf-4-ledd-1-punkt-5-ledd-1"><i>kvalifikasjonsbevis:</i> Eksamensbevis, attester og annen dokumentasjon utstedt av en ansvarlig myndighet i en avtalestat. Beviset skal dokumentere en bestått yrkeskompetansegivende utdanning som i hovedsak er ervervet innen EØS-området eller i Sveits. Som kvalifikasjonsbevis regnes også bevis utstedt av en tredjestat dersom innehaveren har tre års yrkeserfaring i det aktuelle yrket i den medlemsstat som godkjente beviset.</article></article></li><li data-li-identifier="f." data-name="f."><article class="listArticle" id="kapittel-1-foreslåttparagraf-4-ledd-1-punkt-6"><article class="legalP" id="kapittel-1-foreslåttparagraf-4-ledd-1-punkt-6-ledd-1"><i>lovlig etablert:</i> Yrkesutøveren oppfyller alle vilkårene for å utøve et yrke og har ikke fått forbud mot eller begrensninger i retten til å utøve yrket, i en EØS-stat eller Sveits.</article></article></li><li data-li-identifier="g." data-name="g."><article class="listArticle" id="kapittel-1-foreslåttparagraf-4-ledd-1-punkt-7"><article class="legalP" id="kapittel-1-foreslåttparagraf-4-ledd-1-punkt-7-ledd-1"><i>lovregulert utdanning:</i> Enhver utdanning som er særlig rettet mot utøvelsen av et gitt yrke og som omfatter ett eller flere kurs, eventuelt supplert med yrkesrettet opplæring eller med en praktisk eller faglig prøveperiode. Strukturen i og nivået på den yrkesrettede utdanningen eller den praktiske eller faglige prøveperioden skal fastsettes ved lov eller forskrift av vedkommende avtalestat eller overvåkes eller godkjennes av den myndighet som er utpekt for dette formål.</article></article></li><li data-li-identifier="h." data-name="h."><article class="listArticle" id="kapittel-1-foreslåttparagraf-4-ledd-1-punkt-8"><article class="legalP" id="kapittel-1-foreslåttparagraf-4-ledd-1-punkt-8-ledd-1"><i>lovregulert yrke:</i> Et yrke som nevnt i helsepersonelloven § 48 første ledd. I andre EØS-stater eller i Sveits en yrkesvirksomhet som er underlagt lov- eller forskriftsfestede krav om særlige yrkeskvalifikasjoner. I andre EØS-stater regnes også yrkesvirksomhet utøvet av medlemmer i de britiske organisasjonene Chartered Society of Physiotherapy, Royal Society of Chemistry og British Psychological Society som lovregulert yrke.</article></article></li><li data-li-identifier="i." data-name="i."><article class="listArticle" id="kapittel-1-foreslåttparagraf-4-ledd-1-punkt-9"><article class="legalP" id="kapittel-1-foreslåttparagraf-4-ledd-1-punkt-9-ledd-1"><i>vertsstat:</i> Den staten hvor yrkesutøveren har søkt om å utøve sitt yrke enten ved midlertidig tjenesteytelse eller ved etablering.</article></article></li><li data-li-identifier="j." data-name="j."><article class="listArticle" id="kapittel-1-foreslåttparagraf-4-ledd-1-punkt-10"><article class="legalP" id="kapittel-1-foreslåttparagraf-4-ledd-1-punkt-10-ledd-1"><i>yrkeserfaring:</i> Faktisk og lovlig utøvelse av det aktuelle yrket i en avtalestat.</article></article></li><li data-li-identifier="k." data-name="k."><article class="listArticle" id="kapittel-1-foreslåttparagraf-4-ledd-1-punkt-11"><article class="legalP" id="kapittel-1-foreslåttparagraf-4-ledd-1-punkt-11-ledd-1"><i>yrkeskvalifikasjoner:</i> Kvalifikasjoner dokumentert med kvalifikasjonsbevis, en kompetanseattest som nevnt i forskriften vedlegg I bokstav a, nr. 1 eller yrkeserfaring.</article></article></li></ul></article></article><span class="futuretitle" id="kapittel-1-foreslåttittel-2">Kapittel 2. Autorisasjon, lisens og spesialistgodkjenning ved harmoniserte utdanninger</span><article class="futureLegalArticle" data-name="§5" id="kapittel-1-foreslåttparagraf-5"><span class="futureLegalArticleHeader"><span class="legalArticleValue">§ 5</span>. <span class="legalArticleTitle">Autorisasjon og lisens på grunnlag av kvalifikasjonsbevis</span></span><article class="legalP" id="kapittel-1-foreslåttparagraf-5-ledd-1">Søker har rett til autorisasjon eller lisens som lege, sykepleier, tannlege, jordmor eller provisorfarmasøyt dersom søkeren fremlegger slikt kvalifikasjonsbevis som<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-1-punkt-1"><article class="legalP" id="kapittel-1-foreslåttparagraf-5-ledd-1-punkt-1-ledd-1">for lege er nevnt i forskriften vedlegg II punkt 5.1.1, og som er vedlagt en eventuell attest om praktisk tjeneste mv.</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-1-punkt-2"><article class="legalP" id="kapittel-1-foreslåttparagraf-5-ledd-1-punkt-2-ledd-1">for sykepleier er nevnt i forskriften vedlegg II punkt 5.2.2</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-1-punkt-3"><article class="legalP" id="kapittel-1-foreslåttparagraf-5-ledd-1-punkt-3-ledd-1">for tannlege er nevnt i forskriften vedlegg II punkt 5.3.2 og som er vedlagt en eventuell attest om praktisk tjeneste mv.</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-5-ledd-1-punkt-4"><article class="legalP" id="kapittel-1-foreslåttparagraf-5-ledd-1-punkt-4-ledd-1">for jordmor er nevnt i forskriften vedlegg II punkt 5.5.2</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-5-ledd-1-punkt-5"><article class="legalP" id="kapittel-1-foreslåttparagraf-5-ledd-1-punkt-5-ledd-1">for provisorfarmasøyt er nevnt i forskriften vedlegg II punkt 5.6.2 og som er vedlagt en eventuell attest om praktisk tjeneste mv.</article></article></li></ul></article><article class="legalP" id="kapittel-1-foreslåttparagraf-5-ledd-2">Søker som fremlegger kvalifikasjonsbevis som ikke svarer til de titler som fremgår av første ledd, har rett til autorisasjon eller lisens dersom vedkommende fremlegger bekreftelse fra myndighetene i den avtalestaten som har utstedt kvalifikasjonsbeviset. Bekreftelsen skal opplyse om at utdanningen er i samsvar med EUs yrkeskvalifikasjonsdirektiv og at kvalifikasjonsbeviset kan likestilles med de kvalifikasjonsbevis som er nevnt i direktivet.</article><article class="legalP" id="kapittel-1-foreslåttparagraf-5-ledd-3">Autorisasjon eller lisens som jordmor etter første og annet ledd skal bare gis dersom kvalifikasjonsbeviset gjelder<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-5-ledd-3-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1">en heltidsutdanning til jordmor på minst tre år som <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-5-ledd-3-punkt-1-ledd-1-punkt-1"><article class="legalP" id="kapittel-1-foreslåttparagraf-5-ledd-3-punkt-1-ledd-1-punkt-1-ledd-1">enten er betinget av at vedkommende innehar et diplom, en attest eller annet kvalifikasjonsbevis som gir adgang til universiteter eller høyskoler eller som ellers garanterer et tilsvarende kunnskapsnivå, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-5-ledd-3-punkt-1-ledd-1-punkt-2"><article class="legalP" id="kapittel-1-foreslåttparagraf-5-ledd-3-punkt-1-ledd-1-punkt-2-ledd-1">følges av to år med yrkespraksis som det er utstedt en attest for i samsvar med fjerde ledd,</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-5-ledd-3-punkt-2"><article class="legalP" id="kapittel-1-foreslåttparagraf-5-ledd-3-punkt-2-ledd-1">utdanning på heltid som jordmor i minst to år eller 3600 timer, betinget av at utøveren innehar et kvalifikasjonsbevis som sykepleier med ansvar for alminnelig sykepleie som nevnt i forskriften vedlegg II nr. 5.2.2, eller</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-5-ledd-3-punkt-3"><article class="legalP" id="kapittel-1-foreslåttparagraf-5-ledd-3-punkt-3-ledd-1">utdanning på heltid som jordmor i minst 18 måneder eller 3000 timer, betinget av at utøveren innehar et kvalifikasjonsbevis som sykepleier med ansvar for alminnelig sykepleie som nevnt i forskriften vedlegg II nr. 5.2.2, og etterfulgt av ett års yrkespraksis som det er utstedt en attest for i samsvar med fjerde ledd.</article></article></li></ul></article><article class="legalP" id="kapittel-1-foreslåttparagraf-5-ledd-4">Attest som nevnt i tredje ledd bokstav a nr. 2 og bokstav c skal utstedes av ansvarlig myndighet i staten der kvalifikasjonene er ervervet. Den skal dokumentere at innehaveren etter å ha oppnådd kvalifikasjonsbevis som jordmor, på tilfredsstillende måte har utført alle former for jordmorvirksomhet i en tilsvarende periode ved et sykehus eller en helseinstitusjon godkjent for dette formål.</article><article class="legalP" id="kapittel-1-foreslåttparagraf-5-ledd-5">Likestilt med attest som nevnt i tredje ledd, bokstav a nr. 2 og bokstav c er en attest fra ansvarlig kompetent myndighet som slår fast at søkeren faktisk og rettmessig har utøvet de aktuelle virksomhetene i minst to sammenhengende år i løpet av de siste fem årene før tildelingen av attesten.</article><article class="legalP" id="kapittel-1-foreslåttparagraf-5-ledd-6">Likestilt med kvalifikasjonsbevis som nevnt i første ledd bokstav b er dokumentasjon på fullført utdanning som sykepleier med ansvar for alminnelig sykepleie fra Færøyene eller Grønland. Utdanningen skal oppfylle minimumskravene som fremgår av EUs yrkeskvalifikasjonsdirektiv vedlegg V punkt 5.2.1.</article></article><article class="futureLegalArticle" data-name="§6" id="kapittel-1-foreslåttparagraf-6"><span class="futureLegalArticleHeader"><span class="legalArticleValue">§ 6</span>. <span class="legalArticleTitle">Autorisasjon og lisens på grunnlag av ervervede rettigheter</span></span><article class="legalP" id="kapittel-1-foreslåttparagraf-6-ledd-1">Søker med kvalifikasjonsbevis som ikke er nevnt i forskriften vedlegg II, har rett til autorisasjon eller lisens som lege, sykepleier, tannlege, jordmor eller provisorfarmasøyt dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-6-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1">kvalifikasjonsbevis enten er utferdiget før eller gjelder en utdanning påbegynt før tidspunkt som fremgår av forskriften vedlegg II <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-6-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-6-ledd-1-punkt-1-ledd-1-punkt-1-ledd-1">for lege i punkt 5.1.1</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-6-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-1-ledd-1-punkt-2-ledd-1">for sykepleier i punkt 5.2.2</article></article></li><li data-li-identifier="3." data-name="3."><article class="listArticle" id="kapittel-1-foreslåttparagraf-6-ledd-1-punkt-1-ledd-1-punkt-3"><article class="legalP" id="kapittel-1-foreslåttparagraf-6-ledd-1-punkt-1-ledd-1-punkt-3-ledd-1">for tannlege i punkt 5.3.2</article></article></li><li data-li-identifier="4." data-name="4."><article class="listArticle" id="kapittel-1-foreslåttparagraf-6-ledd-1-punkt-1-ledd-1-punkt-4"><article class="legalP" id="kapittel-1-foreslåttparagraf-6-ledd-1-punkt-1-ledd-1-punkt-4-ledd-1">for jordmor i punkt 5.5.2</article></article></li><li data-li-identifier="5." data-name="5."><article class="listArticle" id="kapittel-1-foreslåttparagraf-6-ledd-1-punkt-1-ledd-1-punkt-5"><article class="legalP" id="kapittel-1-foreslåttparagraf-6-ledd-1-punkt-1-ledd-1-punkt-5-ledd-1">for provisorfarmasøyt i punkt 5.6.2, og</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-6-ledd-1-punkt-2"><article class="legalP" id="kapittel-1-foreslåttparagraf-6-ledd-1-punkt-2-ledd-1">søkeren fremlegger attest på faktisk og lovlig å ha utøvet det aktuelle yrket sammenhengende i minst tre år i løpet av de siste fem år før attesten ble utstedt. For sykepleier må denne virksomheten ha omfattet fullt ansvar for planlegging, organisering og utføring av omsorg for pasienten.</article></article></li></ul></article><article class="legalP" id="kapittel-1-foreslåttparagraf-6-ledd-2">Søker med kvalifikasjonsbevis fra Den tidligere tyske demokratiske republikk, det tidligere Tsjekkoslovakia, det tidligere Sovjetunionen og det tidligere Jugoslavia har rett til autorisasjon, lisens eller spesialistgodkjenning på de vilkårene som fremkommer av forskriften vedlegg III.</article></article><article class="futureLegalArticle" data-name="§7" id="kapittel-1-foreslåttparagraf-7"><span class="futureLegalArticleHeader"><span class="legalArticleValue">§ 7</span>. <span class="legalArticleTitle">Autorisasjon og lisens på grunnlag av særlige ervervede rettigheter</span></span><article class="legalP" id="kapittel-1-foreslåttparagraf-7-ledd-1">Søker med kvalifikasjonsbevis som sykepleier fra Polen og Romania som enten er utferdiget før det tidspunkt som følger av forskriften vedlegg II punkt 5.2.2 eller gjelder en utdanning påbegynt før dette tidspunktet, har kun rett til autorisasjon eller lisens som sykepleier dersom vilkårene i forskriften vedlegg IV er oppfylt.</article><article class="legalP" id="kapittel-1-foreslåttparagraf-7-ledd-2">Søker med kvalifikasjonsbevis som tannlege fra en annen EØS-stat et annet EØS-land eller Sveits som ikke fyller vilkårene i § 5 eller § 6, har rett til autorisasjon eller lisens dersom vilkårene i forskriften vedlegg V er oppfylt.</article><article class="legalP" id="kapittel-1-foreslåttparagraf-7-ledd-3">Søker med kvalifikasjonsbevis som jordmor fra Den tidligere tyske demokratiske republikk, Romania eller Polen, har kun rett til autorisasjon eller lisens som jordmor dersom vilkårene i forskriften vedlegg VI er oppfylt.</article></article><article class="futureLegalArticle" data-name="§8" id="kapittel-1-foreslåttparagraf-8"><span class="futureLegalArticleHeader"><span class="legalArticleValue">§ 8</span>. <span class="legalArticleTitle">Spesialistgodkjenning på grunnlag av kvalifikasjonsbevis</span></span><article class="legalP" id="kapittel-1-foreslåttparagraf-8-ledd-1">Søker har rett til godkjenning som spesialist innen medisin eller odontologi dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-8-ledd-1-punkt-1"><article class="legalP" id="kapittel-1-foreslåttparagraf-8-ledd-1-punkt-1-ledd-1">spesialiteten er godkjent som spesialitet i Norge</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-8-ledd-1-punkt-2"><article class="legalP" id="kapittel-1-foreslåttparagraf-8-ledd-1-punkt-2-ledd-1">søkeren har autorisasjon eller lisens som henholdsvis lege eller tannlege etter § 5, § 6 eller § 7, og</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-8-ledd-1-punkt-3"><article class="legalP" id="kapittel-1-foreslåttparagraf-8-ledd-1-punkt-3-ledd-1">søkeren fremlegger kvalifikasjonsbevis som henholdsvis er omhandlet i forskriften vedlegg II punkt 5.1.2 og 5.1.3 for spesialist innen medisin og punkt 5.3.3 for spesialist innen en avgrenset del av de odontologiske fagområder.</article></article></li></ul></article><article class="legalP" id="kapittel-1-foreslåttparagraf-8-ledd-2">Søker som fremlegger kvalifikasjonsbevis som spesialist innen medisin eller odontologi som ikke svarer til de titler som fremgår av første ledd, har rett til spesialistgodkjenning dersom vedkommende fremlegger en bekreftelse fra myndighetene i den avtalestaten som har utstedt kvalifikasjonsbeviset. Bekreftelsen skal opplyse om at spesialistutdanningen er i samsvar med EUs yrkeskvalifikasjonsdirektiv og at kvalifikasjonsbeviset kan likestilles med de kvalifikasjonsbevis som er nevnt i dette direktiv.</article></article><article class="futureLegalArticle" data-name="§9" id="kapittel-1-foreslåttparagraf-9"><span class="futureLegalArticleHeader"><span class="legalArticleValue">§ 9</span>. <span class="legalArticleTitle">Spesialistgodkjenning på grunnlag av ervervede rettigheter</span></span><article class="legalP" id="kapittel-1-foreslåttparagraf-9-ledd-1">Søker med kvalifikasjonsbevis for spesialistkompetanse som ikke er nevnt i forskriften vedlegg II, har rett til spesialistgodkjenning innen medisin eller odontologi dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-9-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1">kvalifikasjonsbevis enten ble utferdiget før, eller gjelder en utdanning påbegynt <ul class="defaultList"><li data-li-identifier="1." data-name="1."><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-1"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-1-ledd-1">før tidspunktet i forskriften vedlegg II punkt 5.1.2 og 5.1.3 for spesialist innen medisin, eller</article></article></li><li data-li-identifier="2." data-name="2."><article class="listArticle" id="kapittel-1-foreslåttparagraf-9-ledd-1-punkt-1-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-1-ledd-1-punkt-2-ledd-1">før tidspunktet i forskriften vedlegg II punkt 5.3.3 for spesialist innen odontologi, og</article></article></li></ul></article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-9-ledd-1-punkt-2"><article class="legalP" id="kapittel-1-foreslåttparagraf-9-ledd-1-punkt-2-ledd-1">søkeren fremlegger attest på faktisk og lovlig å ha arbeidet innen den aktuelle spesialiteten sammenhengende i minst tre år i løpet av de siste fem år før attesten ble utstedt.</article></article></li></ul></article><article class="legalP" id="kapittel-1-foreslåttparagraf-9-ledd-2">Søker med kvalifikasjonsbevis tildelt i Spania til leger som fullførte sin spesialistutdanning før 1. januar 1995, har rett til spesialistgodkjenning selv om denne utdanningen ikke oppfyller minstekravene for utdanning i direktivets artikkel 25, dersom dette beviset ledsages av en attest utstedt av ansvarlig spansk myndighet. Attesten skal bekrefte at søkeren har bestått eksamen i særlig faglig kompetanse, jf. spansk kongelig anordning 1497/99.</article><article class="legalP" id="kapittel-1-foreslåttparagraf-9-ledd-3">Søker med kvalifikasjonsbevis tildelt i Spania til leger som fullførte sin spesialistutdanning før 1. januar 1995, har rett til spesialistgodkjenning selv om denne utdanningen ikke oppfyller minstekravene for utdanning i direktivets artikkel 25, dersom dette beviset ledsages av en attest utstedt av kompetent spansk myndighet. Attesten skal bekrefte at søkeren har bestått eksamen i særlig faglig kompetanse, jf. spansk kongelig anordning 1497/99.</article></article><article class="futureLegalArticle" data-name="§10" id="kapittel-1-foreslåttparagraf-10"><span class="futureLegalArticleHeader"><span class="legalArticleValue">§ 10</span>. <span class="legalArticleTitle">Godkjenning som allmennpraktiserende lege</span></span><article class="legalP" id="kapittel-1-foreslåttparagraf-10-ledd-1">Søker har rett til godkjenning som allmennpraktiserende lege dersom søkeren<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-1-punkt-1"><article class="legalP" id="kapittel-1-foreslåttparagraf-10-ledd-1-punkt-1-ledd-1">har autorisasjon eller lisens som lege i samsvar med § 5 eller § 6, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-1-punkt-2"><article class="legalP" id="kapittel-1-foreslåttparagraf-10-ledd-1-punkt-2-ledd-1">fremlegger slikt bevis som nevnt i forskriften vedlegg II punkt 5.1.4.</article></article></li></ul></article><article class="legalP" id="kapittel-1-foreslåttparagraf-10-ledd-2">Med bevis som kreves i første ledd bokstav b likestilles attest fra en avtalestat som bekrefter at søkeren på det referansetidspunktet som er nevnt i forskriften vedlegg II punkt 5.1.4<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-10-ledd-2-punkt-1"><article class="legalP" id="kapittel-1-foreslåttparagraf-10-ledd-2-punkt-1-ledd-1">var etablert på avtalestatens område etter bestemmelsene i EUs yrkeskvalifikasjonsdirektiv artikler 21 om automatisk anerkjennelse eller 23 om ervervede rettigheter, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-10-ledd-2-punkt-2"><article class="legalP" id="kapittel-1-foreslåttparagraf-10-ledd-2-punkt-2-ledd-1">hadde rett til å virke som allmennpraktiserende lege med rett til trygderefusjon.</article></article></li></ul></article></article><article class="futureLegalArticle" data-name="§11" id="kapittel-1-foreslåttparagraf-11"><span class="futureLegalArticleHeader"><span class="legalArticleValue">§ 11</span>. <span class="legalArticleTitle">Driftskonsesjon til apotek</span></span><article class="legalP" id="kapittel-1-foreslåttparagraf-11-ledd-1">Søker som har gjennomgått utdanning til provisorfarmasøyt, farmasøytisk kandidat, i en annen EØS-stat eller i Sveits og som oppfyller vilkårene i § 5 eller § 6, skal få sin utdanning lagt til grunn som tilsvarende norsk provisorfarmasøytutdanning ved søknad om driftskonsesjon til å drive apotek her i landet.</article><article class="legalP" id="kapittel-1-foreslåttparagraf-11-ledd-2">Stilles det i tilknytning til driftskonsesjon krav om tjeneste i norsk apotek, skal også tilsvarende praksis i en annen EØS-stat eller i Sveits legges til grunn.</article></article><article class="futureLegalArticle" data-name="§12" id="kapittel-1-foreslåttparagraf-12"><span class="futureLegalArticleHeader"><span class="legalArticleValue">§ 12</span>. <span class="legalArticleTitle">Autorisasjon og lisens og spesialistgodkjenning til søker som ikke oppfyller vilkårene i kapitlet</span></span><article class="legalP" id="kapittel-1-foreslåttparagraf-12-ledd-1">Søker med kvalifikasjonsbevis for utdanning som lege, lege med spesialistutdanning, sykepleier med ansvar for alminnelig sykepleie, tannlege, tannlege med spesialistutdanning, jordmor eller provisorfarmasøyt som ikke oppfyller vilkårene for autorisasjon eller godkjenning som spesialist etter § 5 til § 11, skal vurderes etter bestemmelsene i § 13 og § 15.</article><article class="legalP" id="kapittel-1-foreslåttparagraf-12-ledd-2">Tilsvarende gjelder for lege eller tannlege som søker norsk spesialistgodkjenning, har et kvalifikasjonsbevis som spesialist og har fulgt en utdanning som gir rett til bruk av yrkestittel nevnt i forskriften vedlegg II punkt 5.1.1 og 5.3.2.</article><article class="legalP" id="kapittel-1-foreslåttparagraf-12-ledd-3">Tilsvarende gjelder også for søknad om norsk autorisasjon som sykepleier i tilfeller der søkeren er spesialsykepleier uten utdanning i alminnelig sykepleie.</article></article><span class="futuretitle" id="kapittel-1-foreslåttittel-3">Kapittel 3. Autorisasjon, lisens og spesialistgodkjenning for ikke-harmoniserte utdanninger</span><article class="futureLegalArticle" data-name="§13" id="kapittel-1-foreslåttparagraf-13"><span class="futureLegalArticleHeader"><span class="legalArticleValue">§ 13</span>. <span class="legalArticleTitle">Autorisasjon, lisens og spesialistgodkjenning på grunnlag av kvalifikasjonsbevis</span></span><article class="legalP" id="kapittel-1-foreslåttparagraf-13-ledd-1">Søker har rett til autorisasjon eller lisens som ambulansearbeider, apotektekniker, audiograf, bioingeniør, ergoterapeut, fotterapeut, fysioterapeut, helsefagarbeider, helsesekretær, hjelpepleier, kiropraktor, klinisk ernæringsfysiolog, omsorgsarbeider, optiker, ortopediingeniør, ortoptist, perfusjonist, psykolog, radiograf, reseptarfarmasøyt, tannhelsesekretær, tannpleier, tanntekniker eller vernepleier, dersom søkeren fremlegger kvalifikasjonsbevis som kreves i en annen avtalestat for der å kunne utøve et av overnevnte lovregulerte yrker.</article><article class="legalP" id="kapittel-1-foreslåttparagraf-13-ledd-2">Utdanning på et kvalifikasjonsnivå som nevnt i forskriftens vedlegg I bokstav a gir ikke rett til autorisasjon eller lisens etter første ledd dersom den norske utdanningen er på et kvalifikasjonsnivå som nevnt i vedlegg I bokstav e.</article><article class="legalP" id="kapittel-1-foreslåttparagraf-13-ledd-3">Søker som omfattes av § 12 har tilsvarende rett til autorisasjon, lisens eller spesialistgodkjenning etter denne bestemmelsen og § 15.</article></article><article class="futureLegalArticle" data-name="§14" id="kapittel-1-foreslåttparagraf-14"><span class="futureLegalArticleHeader"><span class="legalArticleValue">§ 14</span>. <span class="legalArticleTitle">Særlige krav som kan stilles når et yrke ikke er lovregulert i landet søker kommer fra</span></span><article class="legalP" id="kapittel-1-foreslåttparagraf-14-ledd-1">Søker som har utøvd ett av yrkene nevnt i § 13 første ledd i en avtalestat hvor yrket ikke er lovregulert, har rett til autorisasjon eller lisens når søker har utøvd yrket på heltid i minst ett år eller i en tilsvarende periode på deltid, i løpet av de siste ti årene. Søkeren må fremlegge bevis på yrkeskvalifikasjoner som dokumenterer at innehaveren er forberedt til å utøve det aktuelle yrket. § 13 annet ledd gjelder tilsvarende.</article><article class="legalP" id="kapittel-1-foreslåttparagraf-14-ledd-2">Yrkeserfaring som nevnt i første ledd kreves ikke når det søkes om autorisasjon eller lisens på bakgrunn av en lovregulert utdanning på kvalifikasjonsnivåer beskrevet i vedlegg I, bokstav b, c, d eller e.</article></article><article class="futureLegalArticle" data-name="§15" id="kapittel-1-foreslåttparagraf-15"><span class="futureLegalArticleHeader"><span class="legalArticleValue">§ 15</span>. <span class="legalArticleTitle">Særlige krav som kan stilles på grunn av utdanningens varighet, innhold og nivå</span></span><article class="legalP" id="kapittel-1-foreslåttparagraf-15-ledd-1">Helsedirektoratet kan kreve at søker gjennomgår enten en prøveperiode på høyst tre år under veiledning eller består en egnethetsprøve dersom<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-ledd-1-punkt-1"><article class="legalP" id="kapittel-1-foreslåttparagraf-15-ledd-1-punkt-1-ledd-1">søkers utdanning er vesentlig forskjellig fra den utdanning som gis for det aktuelle yrket i Norge, eller</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-ledd-1-punkt-2"><article class="legalP" id="kapittel-1-foreslåttparagraf-15-ledd-1-punkt-2-ledd-1">det aktuelle yrket i Norge omfatter lovregulerte yrkesaktiviteter som ikke inngår i en sammenlignbar form i det tilsvarende yrket i søkers hjemstat, og det i Norge kreves en særskilt utdanning som er vesentlig forskjellige fra søkers utdanning.</article></article></li></ul></article><article class="legalP" id="kapittel-1-foreslåttparagraf-15-ledd-2">Utdanning som nevnt i første ledd er vesentlig forskjellig fra søkers utdanning når søker mangler kunnskap på områder som er avgjørende for utøvelsen av yrket og søkers utdanning viser viktige forskjeller med hensyn til varighet eller innhold sammenlignet med utdanning som kreves i Norge.</article><article class="legalP" id="kapittel-1-foreslåttparagraf-15-ledd-3">Med prøveperiode menes utøvelse av et lovregulert yrke under tilsyn av en kvalifisert utøver av dette yrket. Perioden med praksis under tilsyn skal underlegges en vurdering. En slik tilsynsperiode suppleres eventuelt med ytterligere utdanning.</article><article class="legalP" id="kapittel-1-foreslåttparagraf-15-ledd-4">Med egnethetsprøve menes en prøve av søkers faglige kunnskaper for å vurdere søkerens evne til å utøve lovregulert yrke som nevnt i § 13. Prøven organiseres av Helsedirektoratet. Helsedirektoratet skal utarbeide en liste over fag som, på grunnlag av en sammenligning mellom utdanning og opplæring som kreves i Norge og utdanning eller opplæring søker har, ikke dekkes av det eksamensbevis eller andre kvalifikasjonsbevis søker har. Egnethetsprøven skal ta hensyn til at søker er en kvalifisert yrkesutøver i hjemstaten eller den seneste oppholdsstaten. Prøven skal omfatte fag som velges fra listen, og som det er en vesentlig forutsetning å ha kunnskap om for å kunne utøve det aktuelle yrket. Prøven kan også omfatte kunnskap om bestemmelser som gjelder for utøvelse av det aktuelle yrket i Norge. Søkeren skal gis mulighet til å ta egnethetsprøven senest seks måneder etter at direktoratet har bestemt at søkeren må ta en slik prøve.</article><article class="legalP" id="kapittel-1-foreslåttparagraf-15-ledd-5">Før vedtak om prøveperiode eller egnethetstest treffes må det vurderes om kunnskap søker har ervervet ved yrkeserfaring, helt eller delvis oppveier det vesentlige avviket i og mellom utdanningene.</article><article class="legalP" id="kapittel-1-foreslåttparagraf-15-ledd-6">Søker kan velge mellom prøveperiode og egnethetsprøve. Helsedirektoratet skal likevel velge mellom prøveperiode eller egnethetsprøve i følgende tilfeller:<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-15-ledd-6-punkt-1"><article class="legalP" id="kapittel-1-foreslåttparagraf-15-ledd-6-punkt-1-ledd-1">for leger med medisinsk grunnutdanning, legespesialister, sykepleiere, tannleger, tannlegespesialister, jordmødre og farmasøyter som ikke fyller kravene til praksis for å erverve rettigheter som nevnt i EUs yrkeskvalifikasjonsdirektiv artiklene 23, 27, 33, 37, 39, 43 og 49,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-15-ledd-6-punkt-2"><article class="legalP" id="kapittel-1-foreslåttparagraf-15-ledd-6-punkt-2-ledd-1">for godkjenning av relevant spesialitet for leger og tannleger, som kan fremvise formell dokumentasjon på at vedkommende er en spesialist som må ha deltatt i utdanning som leder til en tittel som nevnt i EUs yrkeskvalifikasjonsdirektiv vedlegg V punkt 5.1.1, 5.2.2, 5.3.2, 5.4.2, 5.5.2, 5.6.2 og 5.7.1,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-15-ledd-6-punkt-3"><article class="legalP" id="kapittel-1-foreslåttparagraf-15-ledd-6-punkt-3-ledd-1">for søkere som har yrkeskvalifikasjoner fra tredjeland som er anerkjent av en annen EØS-medlemsstat eller Sveits og som kan dokumentere tre års praksis i det relevante yrket fra denne staten.</article></article></li></ul></article></article><span class="futuretitle" id="kapittel-1-foreslåttittel-4">Kapittel 4. Midlertidig tjenesteyting</span><article class="futureLegalArticle" data-name="§16" id="kapittel-1-foreslåttparagraf-16"><span class="futureLegalArticleHeader"><span class="legalArticleValue">§ 16</span>. <span class="legalArticleTitle">Utøvelse av midlertidig tjenesteyting</span></span><article class="legalP" id="kapittel-1-foreslåttparagraf-16-ledd-1">Søker som skal utøve yrke som nevnt i helsepersonelloven § 48 første ledd eller som spesialist etter helsepersonelloven § 51, og som er lovlig etablert i en annen EØS-stat eller i Sveits med det formål å utøve samme lovregulerte yrke der, har rett til å tilby tjenester innen dette yrket under midlertidig opphold i Norge uten norsk autorisasjon, lisens eller spesialistgodkjenning. Dersom yrket ikke er lovregulert der tjenesteyter er etablert, har vedkommende rett til å tilby sine tjenester under midlertidig opphold i Norge uten norsk autorisasjon, lisens eller spesialistgodkjenning, dersom vedkommende lovlig har utøvet yrket i etableringsstaten i minst ett av de siste ti år.</article><article class="legalP" id="kapittel-1-foreslåttparagraf-16-ledd-2">Tjenesteytingens midlertidige karakter skal vurderes fra sak til sak på bakgrunn av ytelsens varighet, hyppighet, regelmessighet og kontinuitet.</article><article class="legalP" id="kapittel-1-foreslåttparagraf-16-ledd-3">Tjenesteyter som ønsker refusjon fra trygden skal underrette trygdeetaten om tjenesten. Dersom behovet for omgående behandling medfører at tjenesteyteren ikke får gitt slik underretning, skal underretning gis så snart som mulig etter at tjenesten er utført.</article><article class="legalP" id="kapittel-1-foreslåttparagraf-16-ledd-4">Før en yrkesutøver tilbyr tjenester i samsvar med første ledd, skal vedkommende underrette Helsedirektoratet om tjenestens art og varighet. Underretningen skal fornyes for hvert år tjenesteyter ønsker å utøve yrket.</article></article><article class="futureLegalArticle" data-name="§17" id="kapittel-1-foreslåttparagraf-17"><span class="futureLegalArticleHeader"><span class="legalArticleValue">§ 17</span>. <span class="legalArticleTitle">Krav til dokumentasjon</span></span><article class="legalP" id="kapittel-1-foreslåttparagraf-17-ledd-1">Første gang tjenesten ytes, eller dersom det senere foreligger en vesentlig endring av de forhold som omhandles i dokumentene, skal tjenesteyteren dokumentere<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-17-ledd-1-punkt-1"><article class="legalP" id="kapittel-1-foreslåttparagraf-17-ledd-1-punkt-1-ledd-1">identitet og nasjonalitet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-17-ledd-1-punkt-2"><article class="legalP" id="kapittel-1-foreslåttparagraf-17-ledd-1-punkt-2-ledd-1">at vedkommende er lovlig etablert i en annen EØS-stat eller i Sveits med det formål å utøve den aktuelle virksomheten og at det på tidspunktet for utstedelsen ikke er forbudt for vedkommende å praktisere, heller ikke midlertidig</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-17-ledd-1-punkt-3"><article class="legalP" id="kapittel-1-foreslåttparagraf-17-ledd-1-punkt-3-ledd-1">yrkeskvalifikasjoner og</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-17-ledd-1-punkt-4"><article class="legalP" id="kapittel-1-foreslåttparagraf-17-ledd-1-punkt-4-ledd-1">å ha utøvd den aktuelle virksomheten i minst ett av de siste ti årene, dersom yrket ikke er lovregulert i det land tjenesteyter har etablert sin virksomhet.</article></article></li></ul></article><article class="legalP" id="kapittel-1-foreslåttparagraf-17-ledd-2">Søker som skal drive selvstendig virksomhet skal legge frem informasjon om forsikringsdekning for yrkesansvar som gjelder virksomhet i Norge.</article></article><article class="futureLegalArticle" data-name="§18" id="kapittel-1-foreslåttparagraf-18"><span class="futureLegalArticleHeader"><span class="legalArticleValue">§ 18</span>. <span class="legalArticleTitle">Saksbehandling og kontroll av yrkeskvalifikasjoner</span></span><article class="legalP" id="kapittel-1-foreslåttparagraf-18-ledd-1">Helsedirektoratet kan kontrollere tjenesteyterens yrkeskvalifikasjoner før tjenesten ytes første gang dersom dette anses nødvendig for å unngå alvorlig skade på pasienters helse og kontrollen ikke går ut over det som er nødvendig for formålet. Dette gjelder likevel ikke yrkeskvalifikasjonene til lege, tannlege, sykepleier, jordmor eller provisorfarmasøyt som godkjennes etter kapittel 2.</article><article class="legalP" id="kapittel-1-foreslåttparagraf-18-ledd-2">Helsedirektoratet skal informere tjenesteyter om yrkeskvalifikasjonene vil bli kontrollert eller ikke innen en måned etter å ha mottatt nødvendig dokumentasjon og i alle fall ikke senere enn to måneder etter. Blir beslutningen fattet senere enn en måned etter, skal tjenesteyter underrettes om årsaken til dette og når beslutningen vil foreligge.</article><article class="legalP" id="kapittel-1-foreslåttparagraf-18-ledd-3">Tjenesteyter som ikke har mottatt beslutning om kontroll av yrkeskvalifikasjoner innen to måneder etter at Helsedirektoratet mottok nødvendig dokumentasjon, har rett til å utøve yrket.</article><article class="legalP" id="kapittel-1-foreslåttparagraf-18-ledd-4">Dersom tjenesteyterens kvalifikasjoner kontrolleres, skal tjenesteyter underrettes om resultatet av kontrollen. Tjenesteyter har rett til å utøve yrket senest tre måneder etter at Helsedirektoratet mottok nødvendig dokumentasjon og senest en måned etter at Helsedirektoratet besluttet å kontrollere kvalifikasjonene.</article><article class="legalP" id="kapittel-1-foreslåttparagraf-18-ledd-5">Dersom det foreligger en vesentlig forskjell mellom tjenesteyters yrkeskvalifikasjoner og de krav som stilles i norsk utdanning, og denne forskjellen kan være til skade for pasientsikkerheten, skal tjenesteyter tilbys å dokumentere sine kunnskaper ved en egnethetsprøve. Egnethetsprøven må bestås før midlertidig tjeneste kan utøves.</article></article><article class="futureLegalArticle" data-name="§19" id="kapittel-1-foreslåttparagraf-19"><span class="futureLegalArticleHeader"><span class="legalArticleValue">§ 19</span>. <span class="legalArticleTitle">Informasjon til pasienter</span></span><article class="legalP" id="kapittel-1-foreslåttparagraf-19-ledd-1">Tjenesteyter som benytter yrkestittelen fra en avtalestat vedkommende er etablert i eller benytter tittelen på sitt kvalifikasjonsbevis, skal gi pasientene skriftlig opplysning om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-19-ledd-1-punkt-1"><article class="legalP" id="kapittel-1-foreslåttparagraf-19-ledd-1-punkt-1-ledd-1">navnet på og adressen til tilsynsmyndigheten i det land vedkommende er etablert, dersom virksomheten er lovregulert der, og</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-19-ledd-1-punkt-2"><article class="legalP" id="kapittel-1-foreslåttparagraf-19-ledd-1-punkt-2-ledd-1">forsikringsdekning eller andre former for personlig eller kollektiv sikkerhetsstillelse med hensyn til yrkesansvar.</article></article></li></ul></article><article class="legalP" id="kapittel-1-foreslåttparagraf-19-ledd-2">Relevant myndighet skal sikre utveksling av informasjon som er nødvendig for at klager fra pasienter skal bli fulgt opp på en riktig måte.</article></article><article class="futureLegalArticle" data-name="§20" id="kapittel-1-foreslåttparagraf-20"><span class="futureLegalArticleHeader"><span class="legalArticleValue">§ 20</span>. <span class="legalArticleTitle">Krav til yrkesutøvelsen</span></span><article class="legalP" id="kapittel-1-foreslåttparagraf-20-ledd-1">Helsepersonelloven gjelder for helsepersonell som etter bestemmelsene i dette kapitlet har rett til midlertidig å utøve yrke som helsepersonell i Norge.</article></article><span class="futuretitle" id="kapittel-1-foreslåttittel-5">Kapittel 5. Profesjonskort</span><article class="futureLegalArticle" data-name="§20a" id="kapittel-1-foreslåttparagraf-21"><span class="futureLegalArticleHeader"><span class="legalArticleValue">§ 20a</span>. <span class="legalArticleTitle">Rett til profesjonskort</span></span><article class="legalP" id="kapittel-1-foreslåttparagraf-21-ledd-1">En yrkesutøver som er lovlig etablert i en EØS-stat som fysioterapeut, sykepleier eller provisorfarmasøyt har rett til å få utstedt profesjonskort etter søknad.</article><article class="legalP" id="kapittel-1-foreslåttparagraf-21-ledd-2">Et profesjonskort er et elektronisk sertifikat som bevis for at yrkesutøveren oppfyller alle nødvendige betingelser for etablering eller midlertidig tjenesteyting i en EØS-stat. Kortet erstatter dokumentasjon og godkjenning av yrkesmessige kvalifikasjoner ved etablering etter kapittel 2 og 3 eller ved midlertidig tjenesteyting etter kapittel 4.</article><article class="legalP" id="kapittel-1-foreslåttparagraf-21-ledd-3">Yrkesutøveren skal benytte IMI ved søknaden.</article><article class="legalP" id="kapittel-1-foreslåttparagraf-21-ledd-4">Søknad om profesjonskort for yrkesutøvere som har utdannet eller etablert seg i Norge og som ønsker å utøve sitt yrke i en annen EØS-stat, behandles etter reglene i denne forskriften § 20b til § 20d. Søknad om profesjonskort for yrkesutøvere som har utdannet eller etablert seg i en annen EØS-stat og som ønsker å utøve sitt yrke i Norge, behandles etter reglene i denne forskriften § 20e.</article><article class="legalP" id="kapittel-1-foreslåttparagraf-21-ledd-5">Vedtak eller manglende vedtak etter dette kapitlet, kan påklages etter § 21a.</article></article><article class="futureLegalArticle" data-name="§20b" id="kapittel-1-foreslåttparagraf-22"><span class="futureLegalArticleHeader"><span class="legalArticleValue">§ 20b</span>. <span class="legalArticleTitle">Etablering som sykepleier, provisorfarmasøyt eller fysioterapeut i en annen EØS-stat</span></span><article class="legalP" id="kapittel-1-foreslåttparagraf-22-ledd-1">En yrkesutøver som har utdannet seg i Norge som sykepleier, provisorfarmasøyt eller fysioterapeut, kan søke om profesjonskort for etablering i en annen EØS-stat.</article><article class="legalP" id="kapittel-1-foreslåttparagraf-22-ledd-2">Søkeren skal legge frem slik dokumentasjon som kreves av den aktuelle vertsstaten. Helsedirektoratet skal bekrefte at den fremlagte dokumentasjonen er gyldig og autentisk. Dersom det foreligger rimelig tvil om dokumentasjonen er gyldig og autentisk, kan direktoratet be utstederen om å verifisere eller be yrkesutøveren om å levere bekreftede kopier.</article><article class="legalP" id="kapittel-1-foreslåttparagraf-22-ledd-3">Helsedirektoratet sender søknaden med bekreftelse til ansvarlige myndigheter i den eller de landene der søkeren ønsker å utøve sitt yrke. Direktoratet skal samtidig informere søkeren om søknadens status.</article><article class="legalP" id="kapittel-1-foreslåttparagraf-22-ledd-4">Helsedirektoratet skal behandle søknaden innen en måned etter at søknaden er mottatt. Dersom direktoratet har opplyst søkeren om at dokumentasjonen ikke er tilstrekkelig, jf. § 21 andre ledd, skal søknaden behandles innen en måned etter at all nødvendig dokumentasjon er mottatt.</article></article><article class="futureLegalArticle" data-name="§20c" id="kapittel-1-foreslåttparagraf-23"><span class="futureLegalArticleHeader"><span class="legalArticleValue">§ 20c</span>. <span class="legalArticleTitle">Midlertidig tjenesteyting som fysioterapeut i en annen EØS-stat</span></span><article class="legalP" id="kapittel-1-foreslåttparagraf-23-ledd-1">En yrkesutøver som er lovlig etablert i Norge som fysioterapeut kan søke om profesjonskort for midlertidig tjenesteyting i en annen EØS-stat. Slike søknader skal behandles etter reglene i § 20b andre til fjerde ledd.</article></article><article class="futureLegalArticle" data-name="§20d" id="kapittel-1-foreslåttparagraf-24"><span class="futureLegalArticleHeader"><span class="legalArticleValue">§ 20d</span>. <span class="legalArticleTitle">Midlertidig tjenesteyting som sykepleiere og provisorfarmasøyter i en annen EØS-stat</span></span><article class="legalP" id="kapittel-1-foreslåttparagraf-24-ledd-1">En yrkesutøver som er lovlig etablert i Norge som sykepleier eller provisorfarmasøyt, kan søke om profesjonskort for midlertidig tjenesteyting i en annen EØS-stat.</article><article class="legalP" id="kapittel-1-foreslåttparagraf-24-ledd-2">Søkeren skal legge frem slik dokumentasjon som kreves av den aktuelle vertsstaten.</article><article class="legalP" id="kapittel-1-foreslåttparagraf-24-ledd-3">Profesjonskortet utstedes av Helsedirektoratet og sendes til de ansvarlige myndighetene i den eller de statene der søkeren ønsker å utøve sitt yrke. Direktoratet skal samtidig informere søkeren om søknadens status.</article><article class="legalP" id="kapittel-1-foreslåttparagraf-24-ledd-4">Helsedirektoratet skal behandle søknaden innen en måned etter at søknaden er mottatt. Dersom direktoratet har opplyst søkeren om at dokumentasjonen ikke er tilstrekkelig, skal søknaden behandles innen tre uker etter at all nødvendig dokumentasjon er mottatt.</article><article class="legalP" id="kapittel-1-foreslåttparagraf-24-ledd-5">Profesjonskort utstedt etter denne bestemmelsen gjelder for 18 måneder. Dersom yrkesutøveren ønsker å utøve sitt yrke i et annet land enn profesjonskortet ble utstedt for eller som ønsker å utøve sitt yrke lenger enn 18 måneder, kan yrkesutøveren søke om forlengelse. Yrkesutøveren må levere dokumentasjon hvis det har skjedd noen endringer siden kortet ble utstedt.</article></article><article class="futureLegalArticle" data-name="§20e" id="kapittel-1-foreslåttparagraf-25"><span class="futureLegalArticleHeader"><span class="legalArticleValue">§ 20e</span>. <span class="legalArticleTitle">Yrkesutøvere som ønsker å utøve sitt yrke i Norge</span></span><article class="legalP" id="kapittel-1-foreslåttparagraf-25-ledd-1">En yrkesutøver som har utdannet seg i en annen EØS-stat som sykepleier, provisorfarmasøyt eller fysioterapeut og som ønsker å utøve sitt yrke i Norge, kan søke om profesjonskort for etablering eller midlertidig tjenesteyting.</article><article class="legalP" id="kapittel-1-foreslåttparagraf-25-ledd-2">Søkeren skal legge frem slik dokumentasjon som kreves etter kapittel 2, 3 eller 4.</article><article class="legalP" id="kapittel-1-foreslåttparagraf-25-ledd-3">Helsedirektoratet utsteder profesjonskort basert på slike søknader når de oversendes fra ansvarlige myndigheter i det landet der søkeren er utdannet. Dersom det foreligger rimelig tvil, kan Helsedirektoratet kreve ytterligere opplysninger eller bekreftede kopier fra de ansvarlige myndighetene som har oversendt søknaden.</article><article class="legalP" id="kapittel-1-foreslåttparagraf-25-ledd-4">Søknaden kan avslås dersom Helsedirektoratet ikke mottar nødvendig dokumentasjon.</article><article class="legalP" id="kapittel-1-foreslåttparagraf-25-ledd-5">Ved søknad om profesjonskort for sykepleier eller provisorfarmasøyt, skal Helsedirektoratet innen en måned etter at søknaden er oversendt fatte vedtak om avslag eller utstedelse av profesjonskort. Ved søknad om profesjonskort som fysioterapeut, skal Helsedirektoratet innen to måneder etter at søknaden er oversendt fatte vedtak om avslag eller utstedelse av profesjonskort eller om prøveperiode eller egnethetsprøve etter § 15 eller § 18 femte ledd.</article><article class="legalP" id="kapittel-1-foreslåttparagraf-25-ledd-6">Direktoratet kan i den enkelte sak forlenge fristen i femte ledd med inntil to uker dersom det er behov for dette for å kunne vurdere søknaden. Fristen kan i særlige tilfeller forlenges ytterligere med inntil to uker dersom det er nødvendig for å sikre forsvarlig helsehjelp. Hvis fristen forlenges skal dette begrunnes og søkeren skal informeres.</article><article class="legalP" id="kapittel-1-foreslåttparagraf-25-ledd-7">Hvis Helsedirektoratet ikke fatter vedtak innen fristen etter femte jf. sjette ledd, skal profesjonskortet utstedes automatisk via IMI.</article><article class="legalP" id="kapittel-1-foreslåttparagraf-25-ledd-8">Arbeidsgivere, kunder, pasienter, offentlige kontorer og andre interesserte aktører skal ha adgang til å kontrollere ektheten og gyldigheten av et profesjonskort.</article><article class="legalP" id="kapittel-1-foreslåttparagraf-25-ledd-9">Dersom søkeren også har søkt om autorisasjon, lisens eller spesialistgodkjenning etter kapittel 2 eller 3 eller sendt en melding om midlertidig tjenesteyting etter kapittel 4, skal Helsedirektoratet behandle denne søknaden så snart som mulig i etterkant av vedtaket om profesjonskort.</article></article><span class="futuretitle" id="kapittel-1-foreslåttittel-6">Kapittel 6. Felles saksbehandlingsregler</span><article class="futureLegalArticle" data-name="§21" id="kapittel-1-foreslåttparagraf-26"><span class="futureLegalArticleHeader"><span class="legalArticleValue">§ 21</span>. <span class="legalArticleTitle">Behandling av søknad</span></span><article class="legalP" id="kapittel-1-foreslåttparagraf-26-ledd-1">Helsedirektoratet fatter vedtak om autorisasjon, lisens eller spesialistgodkjenning etter forskriften.</article><article class="legalP" id="kapittel-1-foreslåttparagraf-26-ledd-2">Helsedirektoratet skal bekrefte å ha mottatt søknad innen en måned etter at den ble mottatt. Søker skal informeres om hvilke dokumenter som eventuelt mangler. Søknad skal avgjøres så snart som mulig, og senest tre måneder etter at alle nødvendige dokumenter er fremlagt. Når Helsedirektoratet mottar søknader om profesjonskort som er sendt fra ansvarlige myndigheter i en annen EØS-stat, gjelder egne frister etter § 20e femte og sjette ledd.</article><article class="legalP" id="kapittel-1-foreslåttparagraf-26-ledd-3">For søknad etter kapittel 3 er fristen senest fire måneder etter at alle nødvendige dokumenter er fremlagt.</article></article><article class="futureLegalArticle" data-name="§21a" id="kapittel-1-foreslåttparagraf-27"><span class="futureLegalArticleHeader"><span class="legalArticleValue">§ 21a</span>. <span class="legalArticleTitle">Klage på vedtak</span></span><article class="legalP" id="kapittel-1-foreslåttparagraf-27-ledd-1">Vedtak, eller manglende vedtak, om autorisasjon, lisens eller spesialistgodkjenning etter kapittel 2 eller kapittel 3, kan påklages til Helsepersonellnemnda</article><article class="legalP" id="kapittel-1-foreslåttparagraf-27-ledd-2">Vedtak etter § 10 om godkjenning som allmennpraktiserende lege kan påklages til Nasjonalt klageorgan for helsetjenesten.</article><article class="legalP" id="kapittel-1-foreslåttparagraf-27-ledd-3">Vedtak om å kontrollere kvalifikasjonene og pålegge egnethetsprøve ved midlertidig tjenesteyting etter § 18, kan påklages til Nasjonalt klageorgan for helsetjenesten.</article><article class="legalP" id="kapittel-1-foreslåttparagraf-27-ledd-4">Oversittelse av frister fastsatt i denne forskriften kan påklages til Nasjonalt klageorgan for helsetjenesten, ved manglende vedtak om autorisasjon, lisens eller spesialistgodkjenning etter kapittel 2 eller kapittel 3, eller ved manglende vedtak om godkjenning som allmennpraktiserende lege etter § 10</article></article><article class="futureLegalArticle" data-name="§22" id="kapittel-1-foreslåttparagraf-28"><span class="futureLegalArticleHeader"><span class="legalArticleValue">§ 22</span>. <span class="legalArticleTitle">Nekting av autorisasjon, lisens og spesialistgodkjenning</span></span><article class="legalP" id="kapittel-1-foreslåttparagraf-28-ledd-1">Selv om vilkårene i kapitlene 2 og 3 er oppfylt, har søker ikke rett til autorisasjon, lisens eller spesialistgodkjenning dersom det foreligger omstendigheter som ville gitt grunnlag for tilbakekall.</article></article><article class="futureLegalArticle" data-name="§23" id="kapittel-1-foreslåttparagraf-29"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Autorisasjon, lisens og spesialistgodkjenning på grunnlag av utdanning ervervet i et tredjeland</span></span><article class="legalP" id="kapittel-1-foreslåttparagraf-29-ledd-1">Søker har rett til å få sin søknad om autorisasjon, lisens eller spesialistgodkjenning vurdert etter forskriften kapittel 3 dersom vedkommende har kvalifikasjonsbevis utstedt i et tredjeland, oppfyller direktivets minstekrav til utdannelse og har minst tre års attestert yrkeserfaring fra en avtalestat som har anerkjent beviset.</article><article class="legalP" id="kapittel-1-foreslåttparagraf-29-ledd-2">Søker som ikke har yrkeserfaring som nevnt i første ledd, og som fremlegger kvalifikasjonsbevis utstedt av et tredjeland vedlagt bekreftelse fra en EØS-stat eller Sveits på at dette landet har anerkjent beviset, skal ved søknad om autorisasjon, lisens eller godkjenning som spesialist få sin utdanning vurdert etter helsepersonelloven § 48a første ledd bokstav a eller c, § 49 eller § 51. Helsedirektoratet skal også vurdere yrkeserfaring bekreftet opparbeidet i en EØS-stat eller i Sveits.</article></article><article class="futureLegalArticle" data-name="§24" id="kapittel-1-foreslåttparagraf-30"><span class="futureLegalArticleHeader"><span class="legalArticleValue">§ 24</span>. <span class="legalArticleTitle">Språkkrav</span></span><article class="legalP" id="kapittel-1-foreslåttparagraf-30-ledd-1">Helsepersonell som får autorisasjon, lisens og spesialistgodkjenning eller som skal utøve midlertidig tjeneste i samsvar med kapittel 4, skal inneha de språkkunnskaper som er nødvendige for en forsvarlig yrkesutøvelse.</article><article class="legalP" id="kapittel-1-foreslåttparagraf-30-ledd-2">Arbeidsgiveren og helsepersonellet skal påse at språkkunnskapene er tilstrekkelige. Det samme gjelder for kommuner og regionale helseforetak når de inngår avtaler med privatpraktiserende helsepersonell om å yte tjenester på deres vegne.</article></article><article class="futureLegalArticle" data-name="§25" id="kapittel-1-foreslåttparagraf-31"><span class="futureLegalArticleHeader"><span class="legalArticleValue">§ 25</span>. <span class="legalArticleTitle">Informasjon</span></span><article class="legalP" id="kapittel-1-foreslåttparagraf-31-ledd-1">Søker som ønsker autorisasjon i medhold av forskriften eller som melder fra om midlertidig tjenesteyting i samsvar med kapittel 4, skal henvende seg til Helsedirektoratet. Helsedirektoratet skal sørge for at vedkommende får opplysninger om norsk lovgivning som har betydning for utøvelse av yrket.</article><article class="legalP" id="kapittel-1-foreslåttparagraf-31-ledd-2">Informasjon om EUs yrkeskvalifikasjonsdirektiv kan også fås hos Helsedirektoratet.</article></article><article class="futureLegalArticle" data-name="§26" id="kapittel-1-foreslåttparagraf-32"><span class="futureLegalArticleHeader"><span class="legalArticleValue">§ 26</span>. <span class="legalArticleTitle">Dokumentasjon ved søknad</span></span><article class="legalP" id="kapittel-1-foreslåttparagraf-32-ledd-1">Helsedirektoratet kan kreve at den som søker om autorisasjon, lisens eller spesialistgodkjenning fremlegger<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-32-ledd-1-punkt-1"><article class="legalP" id="kapittel-1-foreslåttparagraf-32-ledd-1-punkt-1-ledd-1">bevis for søkerens identitet og nasjonalitet</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-32-ledd-1-punkt-2"><article class="legalP" id="kapittel-1-foreslåttparagraf-32-ledd-1-punkt-2-ledd-1">kopi av bekreftelse på yrkeskvalifikasjoner eller bevis for formelle kvalifikasjoner som gir adgang til det aktuelle yrket</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-32-ledd-1-punkt-3"><article class="legalP" id="kapittel-1-foreslåttparagraf-32-ledd-1-punkt-3-ledd-1">attest for yrkeserfaring der det følger av forskriften</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-32-ledd-1-punkt-4"><article class="legalP" id="kapittel-1-foreslåttparagraf-32-ledd-1-punkt-4-ledd-1">opplysninger om suspensjon, begrensninger i eller tilbakekall av autorisasjon, lisens eller spesialistgodkjenning på grunn av alvorlig yrkesmessig feilhandling, strafferettslig reaksjon eller andre forhold</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-32-ledd-1-punkt-5"><article class="legalP" id="kapittel-1-foreslåttparagraf-32-ledd-1-punkt-5-ledd-1">en attest fra ansvarlig myndighet i søkerens hjemstat som slår fast at den aktuelle dokumentasjon på formelle kvalifikasjoner er slik som det går frem av EUs yrkeskvalifikasjonsdirektiv.</article></article></li></ul></article><article class="legalP" id="kapittel-1-foreslåttparagraf-32-ledd-2">Dokumentene som nevnt i bokstav d skal ikke være eldre enn tre måneder. Dersom relevant avtalestat ikke utsteder de nødvendige dokumenter, kan disse erstattes av en attest som dokumenterer en forsikring på ære og samvittighet gitt av søkeren for vedkommende retts- eller forvaltningsmyndighet, en notarius publicus eller et kvalifisert bransjeorgan i vedkommende stat.</article><article class="legalP" id="kapittel-1-foreslåttparagraf-32-ledd-3">Søkeren skal på anmodning gi opplysninger som er nødvendige for å slå fast om utdanningen er vesentlig forskjellig fra norsk utdanning. Der det ikke er mulig for søkeren å legge frem opplysningene, skal kontaktpunkt, ansvarlig myndighet eller annet relevant organ i den staten yrkeskvalifikasjonene er ervervet, oppgis.</article><article class="legalP" id="kapittel-1-foreslåttparagraf-32-ledd-4">Ved begrunnet tvil kan Helsedirektoratet kreve en bekreftelse fra ansvarlig myndighet i en annen EØS-stat eller i Sveits på gyldigheten av utstedt kvalifikasjonsbevis og på at søkeren oppfyller de utdanningskrav som er fastsatt i EUs yrkeskvalifikasjonsdirektiv.</article><article class="legalP" id="kapittel-1-foreslåttparagraf-32-ledd-5">Ved begrunnet tvil og der kvalifikasjonsbeviset omfatter utdanning helt eller delvis ved en institusjon som er lovlig etablert på territoriet til en annen EØS-stat eller Sveits, kan Helsedirektoratet undersøke om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-32-ledd-5-punkt-1"><article class="legalP" id="kapittel-1-foreslåttparagraf-32-ledd-5-punkt-1-ledd-1">utdanningsforløpet ved institusjonen som gav utdanningen har vært formelt sertifisert av utdanningsmyndigheten i en EØS-stat eller i Sveits</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-32-ledd-5-punkt-2"><article class="legalP" id="kapittel-1-foreslåttparagraf-32-ledd-5-punkt-2-ledd-1">de utstedte kvalifikasjonsbevis samsvarer med de bevis som den aktuelle EØS-staten eller Sveits utsteder for tilsvarende utdanning</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-32-ledd-5-punkt-3"><article class="legalP" id="kapittel-1-foreslåttparagraf-32-ledd-5-punkt-3-ledd-1">kvalifikasjonsbevis gir de samme yrkesmessige rettigheter på territoriet til den avtalestaten hvor kvalifikasjonsbeviset ble ervervet.</article></article></li></ul></article></article><article class="futureLegalArticle" data-name="§27" id="kapittel-1-foreslåttparagraf-33"><span class="futureLegalArticleHeader"><span class="legalArticleValue">§ 27</span>. <span class="legalArticleTitle">Bruk av tittel</span></span><article class="legalP" id="kapittel-1-foreslåttparagraf-33-ledd-1">Helsepersonell som har autorisasjon, lisens eller spesialistgodkjenning etter forskriften, skal bruke den norske yrkestittelen som svarer til vedkommende yrke.</article><article class="legalP" id="kapittel-1-foreslåttparagraf-33-ledd-2">Ved midlertidig tjenesteyting etter kapittel 4 skal helsepersonellet benytte yrkestittelen fra den avtalestaten vedkommende er etablert, dersom slik tittel finnes. Tittelen skal angis på denne statens språk på en slik måte at forveksling med norsk tittel unngås. Dersom det ikke finnes noen yrkestittel i denne staten, skal tittelen på kvalifikasjonsbeviset anvendes. Helsepersonell som midlertidig har rett til å utøve yrke som lege, legespesialist, tannlege, tannlegespesialist, sykepleier, jordmor eller provisorfarmasøyt i Norge uten norsk autorisasjon, lisens eller spesialistgodkjenning, kan bruke norsk yrkestittel. Er tjenesteyters kvalifikasjoner kontrollert etter § 18, skal norsk tittel benyttes.</article></article><article class="futureLegalArticle" data-name="§28" id="kapittel-1-foreslåttparagraf-34"><span class="futureLegalArticleHeader"><span class="legalArticleValue">§ 28</span>. <span class="legalArticleTitle">Varsling til andre land</span></span><article class="legalP" id="kapittel-1-foreslåttparagraf-34-ledd-1">Dersom en yrkesutøver her i landet har fått begrenset retten til å utøve yrket, skal Statens helsetilsyn varsle ansvarlige myndigheter i alle øvrige EØS-stater. Varslingen skal inneholde informasjon om<ul class="defaultList"><li data-li-identifier="a." data-name="a."><article class="listArticle" id="kapittel-1-foreslåttparagraf-34-ledd-1-punkt-1"><article class="legalP" id="kapittel-1-foreslåttparagraf-34-ledd-1-punkt-1-ledd-1">identiteten til yrkesutøveren,</article></article></li><li data-li-identifier="b." data-name="b."><article class="listArticle" id="kapittel-1-foreslåttparagraf-34-ledd-1-punkt-2"><article class="legalP" id="kapittel-1-foreslåttparagraf-34-ledd-1-punkt-2-ledd-1">hvilket yrke det gjelder,</article></article></li><li data-li-identifier="c." data-name="c."><article class="listArticle" id="kapittel-1-foreslåttparagraf-34-ledd-1-punkt-3"><article class="legalP" id="kapittel-1-foreslåttparagraf-34-ledd-1-punkt-3-ledd-1">hvilken myndighet som har fattet vedtaket,</article></article></li><li data-li-identifier="d." data-name="d."><article class="listArticle" id="kapittel-1-foreslåttparagraf-34-ledd-1-punkt-4"><article class="legalP" id="kapittel-1-foreslåttparagraf-34-ledd-1-punkt-4-ledd-1">omfanget av vedtaket, og</article></article></li><li data-li-identifier="e." data-name="e."><article class="listArticle" id="kapittel-1-foreslåttparagraf-34-ledd-1-punkt-5"><article class="legalP" id="kapittel-1-foreslåttparagraf-34-ledd-1-punkt-5-ledd-1">hvilken periode vedtaket gjelder.</article></article></li></ul></article><article class="legalP" id="kapittel-1-foreslåttparagraf-34-ledd-2">Varslingen skal skje innen tre dager etter vedtaket eller dommen. Dersom begrensningen eller forbudet mot å utøve yrket opphører eller dersom vedtaket eller dommen er opphevet, skal ansvarlige myndigheter i alle øvrige EØS-stater underrettes om dette innen tre dager.</article><article class="legalP" id="kapittel-1-foreslåttparagraf-34-ledd-3">Yrkesutøveren skal straks informeres om varslingen. Varslingen kan påklages etter § 21a.</article><article class="legalP" id="kapittel-1-foreslåttparagraf-34-ledd-4">Varslings- og informasjonsplikten etter denne bestemmelsen gjelder tilsvarende overfor ansvarlige myndigheter i Sveits dersom yrkesutøveren har yrkesmessig tilknytning til Sveits.</article><article class="legalP" id="kapittel-1-foreslåttparagraf-34-ledd-5">Dersom Statens helsetilsyn eller politiet ikke varsler kan Helsedirektoratet varsle i stedet etter reglene i denne bestemmelsen.</article></article><article class="futureLegalArticle" data-name="§29" id="kapittel-1-foreslåttparagraf-35"><span class="futureLegalArticleHeader"><span class="legalArticleValue">§ 29</span>. <span class="legalArticleTitle">Utstedelse av bekreftelse til bruk i en annen EØS-stat</span></span><article class="legalP" id="kapittel-1-foreslåttparagraf-35-ledd-1">Helsedirektoratet skal etter forespørsel fra helsepersonell som vil søke om godkjenning av kvalifikasjonsbevis eller gi melding om midlertidig tjenesteyting i en annen EØS-stat eller i Sveits, utferdige bekreftelse på at yrkesutøveren etter lovgivningen har rett til å utøve yrket og eventuelt har bevis som spesialist eller allmennpraktiserende lege. Helsedirektoratet gir etter forespørsel bekreftelse på at lege som omfattes av § 10 har rett til å utøve virksomhet som allmennpraktiserende lege med refusjon fra folketrygden uten å ha oppnådd slikt bevis som omhandlet i § 10 annet ledd bokstav b.</article><article class="legalP" id="kapittel-1-foreslåttparagraf-35-ledd-2">Bekreftelsen etter første ledd kalles tilbake dersom yrkesutøverens autorisasjon, lisens eller spesialistgodkjenning senere tilbakekalles, suspenderes eller retten til å rekvirere legemidler innskrenkes. Det samme gjelder dersom vedkommende frivillig gir avkall på sin autorisasjon, lisens eller spesialistgodkjenning eller sin rett til å forskrive legemidler.</article></article><article class="futureLegalArticle" data-name="§30" id="kapittel-1-foreslåttparagraf-36"><span class="futureLegalArticleHeader"><span class="legalArticleValue">§ 30</span>. <span class="legalArticleTitle">Utfyllende regler</span></span><article class="legalP" id="kapittel-1-foreslåttparagraf-36-ledd-1">Helsedirektoratet kan gi utfyllende bestemmelser om innhold, organisering og gjennomføring av prøveperiode og egnethetsprøve i samsvar med EUs yrkeskvalifikasjonsdirektiv.</article></article><article class="futureLegalArticle" data-name="§31" id="kapittel-1-foreslåttparagraf-37"><span class="futureLegalArticleHeader"><span class="legalArticleValue">§ 31</span>. <span class="legalArticleTitle">Nordiske statsborgere</span></span><article class="legalP" id="kapittel-1-foreslåttparagraf-37-ledd-1">For statsborgere fra Danmark, Finland, Island og Sverige suppleres forskriften av overenskomst om felles nordisk arbeidsmarked for visse yrkesgrupper innen helsevesenet og for veterinærer.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-09-1718/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Forskriften trer i kraft straks. Fra samme tid oppheves gjenstående endringer i forskrift 19. desember 2016 nr. 1874 og forskrift 18. januar 2019 nr. 36.</article></section></main></body></html>