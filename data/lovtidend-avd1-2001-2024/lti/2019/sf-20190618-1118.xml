<!DOCTYPE html><html lang="no"><head><title>Delegering av kompetanse til å samtykke til fritak for taushetsplikt i saker på Politidirektoratets forvaltningsområde ved bevisføring for retten</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-18-1118</dd><dt class="dokid">DokumentID</dt><dd class="dokid">LTI/forskrift/2019-06-18-1118</dd><dt class="ministry">Departement</dt><dd class="ministry"><ul><li>Justis- og beredskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-18</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/1981-05-22-25/§118</li><li>lov/2005-06-17-90/§22-3</li><li>forskrift/2019-03-07-192</li><li>forskrift/2019-03-07-190</li></ul></dd><dt class="dateOfPublication">Kunngjort</dt><dd class="dateOfPublication">2019-09-13 13:40</dd><dt class="lastupdated">Rettet</dt><dd class="lastupdated">2019-09-16 (hjemmelsfelt)</dd><dt class="journalNumber">Journalnummer</dt><dd class="journalNumber">2019-0749</dd><dt class="titleShort">Korttittel</dt><dd class="titleShort">Deleg. av kompetanse til å frita for taushetsplikt på Politidir. forvaltningsområde</dd><dt class="title">Tittel</dt><dd class="title">Delegering av kompetanse til å samtykke til fritak for taushetsplikt i saker på Politidirektoratets forvaltningsområde ved bevisføring for retten</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Politidirektoratet 18. juni 2019 med hjemmel i lov 22. mai 1981 nr. 25 om rettergangsmåten i straffesaker (Straffeprosessloven) § 118 første og andre ledd og lov 17. juni 2005 nr. 90 om mekling og rettergang i sivile tvister (tvisteloven) § 22-3 andre og tredje ledd jf. delegeringsvedtak 7. mars 2019 nr. 190 og delegeringsvedtak 7. mars 2019 nr. 192.</dd><dt class="refid">RefID</dt><dd class="refid">forskrift/2019-06-18-1118</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Delegering av kompetanse til å samtykke til fritak for taushetsplikt i saker på Politidirektoratets forvaltningsområde ved bevisføring for retten</li></ul></dd></dl></header><main class="documentBody" data-lovdata-URL="LTI/forskrift/2019-06-18-1118" id="dokument"><h1>Delegering av kompetanse til å samtykke til fritak for taushetsplikt i saker på Politidirektoratets forvaltningsområde ved bevisføring for retten</h1><article class="legalP" id="ledd-1">Tidligere var adgangen for politimestrene til å samtykke til å føre taushetspliktig bevis for retten regulert av Justisdepartementets rundskriv 30. juni 1986 (G-102/86). Rundskrivet delegerte myndighet til politimestrene til å samtykke til at ansatte i politiet og påtalemyndigheten kunne avgi forklaring (og forutsetningsvis også fremlegge skriftlig bevis) i rettssak uten hinder av taushetsplikt, både i straffesaker og sivile saker. Delegering foretatt etter den gamle tvistemålsloven ble videreført etter tvisteloven, jf. ikraftsettingsloven del II til tvisteloven (overgangsbestemmelsene) § 6.</article><article class="legalP" id="ledd-2">Justis- og beredskapsdepartementet delegerte ved delegeringsvedtak 7. mars 2019 nr. 190 sin myndighet etter straffeprosessloven<sup class="footnotereference" data-footnotereferencevalue="1" data-unique-footnote-counter="1">1</sup> § 118 første ledd til å frita fra lovbestemt taushetsplikt ved bevisføring for retten til Politidirektoratet for så vidt gjelder saker på direktoratets forvaltningsområde. Det samme gjelder adgangen etter straffeprosessloven § 118 andre ledd til å redegjøre for retten om grunnene for sitt standpunkt i sak om fritak for lovbestemt taushetsplikt etter § 118 første ledd. Myndigheten kan delegeres videre.</article><article class="legalP" id="ledd-3">Justis- og beredskapsdepartementet har videre delegert ved delegeringsvedtak 7. mars 2019 nr. 192 sin myndighet etter tvisteloven<sup class="footnotereference" data-footnotereferencevalue="2" data-unique-footnote-counter="2">2</sup> § 22-3 andre ledd til å samtykke til at taushetspliktig bevis kan føres for retten til Politidirektoratet for så vidt gjelder saker på direktoratets forvaltningsområde. Det samme gjelder adgangen etter tvisteloven § 22-3 tredje ledd til å redegjøre for sitt standpunkt i sak om fritak fra lovbestemt taushetsplikt etter tvisteloven § 22-3 andre ledd. Myndigheten kan delegeres videre.</article><article class="legalP" id="ledd-4">Politidirektoratet beslutter med dette å delegere videre til politimesterne og særorgansjefene myndighet etter straffeprosessloven § 118 første og andre ledd og tvisteloven § 22-3 andre og tredje ledd til å frita fra lovbestemt taushetsplikt på Politidirektoratets forvaltningsområde ved bevisføring og redegjørelse for retten.</article><article class="legalP" id="ledd-5">Politidirektoratet vil for ordens skyld bemerke at tilsvarende delegering er gitt til riksadvokaten for så vidt gjelder saker på riksadvokatens ansvarsområde.<sup class="footnotereference" data-footnotereferencevalue="3" data-unique-footnote-counter="3">3</sup></article><footer class="footnotes"><article class="footnote" data-name="1" data-unique-footnote-counter="1"><span class="footnoteLabel">1</span> Lov 22. mai 1981 nr. 25 om rettergangsmåten i straffesaker.</article><article class="footnote" data-name="2" data-unique-footnote-counter="2"><span class="footnoteLabel">2</span> Lov 17. juni 2005 nr. 90 om mekling og rettergang i sivile tvister.</article><article class="footnote" data-name="3" data-unique-footnote-counter="3"><span class="footnoteLabel">3</span> Se delegeringsvedtak 7. mars 2019 nr. 191 og delegeringsvedtak 7. mars 2019 nr. 193.</article></footer></main></body></html>