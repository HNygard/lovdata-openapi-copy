<!DOCTYPE html><html lang="no"><head><title>Midlertidig lov om ansettelser i stillinger med regionale integreringsoppgaver</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">LOV-2019-12-13-80</dd><dt class="dokid">DokumentID</dt><dd class="dokid">LTI/lov/2019-12-13-80</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-12-13 – 2021-12-31</dd><dt class="legalArea">Rettsområde</dt><dd class="legalArea"><ul><li>Arbeidsrett</li> <li>Arbeidsrett &gt; Ansettelse. Avskjed. Oppsigelse</li></ul></dd><dt class="dateOfPublication">Kunngjort</dt><dd class="dateOfPublication">2019-12-13 15:50</dd><dt class="journalNumber">Journalnummer</dt><dd class="journalNumber">2019-1080</dd><dt class="titleShort">Korttittel</dt><dd class="titleShort">Midlertidig lov om ansettelser i stillinger med regionale integreringsoppgaver</dd><dt class="title">Tittel</dt><dd class="title">Midlertidig lov om ansettelser i stillinger med regionale integreringsoppgaver</dd><dt class="miscInformation">Annet om dokumentet</dt><dd class="miscInformation">Prop.2 L (2019–2020), Innst.77 L (2019–2020), Lovvedtak 12 (2019–2020). Stortingets første og andre gangs behandling hhv. 5. og 9. desember 2019. Fremmet av Kunnskapsdepartementet.</dd><dt class="refid">RefID</dt><dd class="refid">lov/2019-12-13-80</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Midlertidig lov om ansettelser i stillinger med regionale integreringsoppgaver<ul class="tocSubUl"><li>§ 1. Virkeområde</li><li>§ 2. Avtale om ansettelser i fylkeskommunen</li><li>§ 3. Unntak fra utlysningsplikten og kvalifikasjonsprinsippet</li><li>§ 4. Individuelle rettigheter</li><li>§ 5. Forskrift</li><li>§ 6. Ikrafttredelse</li></ul></li></ul></dd></dl></header><main class="documentBody" data-lovdata-URL="LTI/lov/2019-12-13-80" id="dokument"><h1>Midlertidig lov om ansettelser i stillinger med regionale integreringsoppgaver</h1><article class="legalArticle" data-lovdata-URL="LTI/lov/2019-12-13-80/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>. <span class="legalArticleTitle">Virkeområde</span></h2><article class="legalP" id="paragraf-1-ledd-1">Loven gjelder rettigheter og plikter for fylkeskommunene og ansatte ved regionkontorene i Integrerings- og mangfoldsdirektoratet ved overføring av regionale integreringsoppgaver fra Integrerings- og mangfoldsdirektoratet til fylkeskommunene.</article><article class="legalP" id="paragraf-1-ledd-2">Loven gjelder ikke ansatte som er omfattet av bestemmelsene om virksomhetsoverdragelse etter arbeidsmiljøloven kapittel 16.</article></article><article class="legalArticle" data-lovdata-URL="LTI/lov/2019-12-13-80/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>. <span class="legalArticleTitle">Avtale om ansettelser i fylkeskommunen</span></h2><article class="legalP" id="paragraf-2-ledd-1">Integrerings- og mangfoldsdirektoratet og fylkeskommunen inngår avtale om ansettelser i fylkeskommunen til stillinger med regionale integreringsoppgaver.</article><article class="legalP" id="paragraf-2-ledd-2">Avtalen skal ivareta fylkeskommunens behov for kompetanse til å utføre de regionale integreringsoppgavene. Avtalen skal også gi ansatte ved regionkontorene i Integrerings- og mangfoldsdirektoratet mulighet til å følge med regionale integreringsoppgaver til fylkeskommunen.</article></article><article class="legalArticle" data-lovdata-URL="LTI/lov/2019-12-13-80/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>. <span class="legalArticleTitle">Unntak fra utlysningsplikten og kvalifikasjonsprinsippet</span></h2><article class="legalP" id="paragraf-3-ledd-1">Ved ansettelse i fylkeskommunen etter § 2 kreves det ikke offentlig utlysning av stillingen eller at den best kvalifiserte ansettes.</article></article><article class="legalArticle" data-lovdata-URL="LTI/lov/2019-12-13-80/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>. <span class="legalArticleTitle">Individuelle rettigheter</span></h2><article class="legalP" id="paragraf-4-ledd-1">Personer som ansettes i fylkeskommunen etter § 2 har rett til å beholde sin lønn og tjenesteansiennitet og får de samme rettighetene som øvrige ansatte i fylkeskommunen.</article></article><article class="legalArticle" data-lovdata-URL="LTI/lov/2019-12-13-80/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>. <span class="legalArticleTitle">Forskrift</span></h2><article class="legalP" id="paragraf-5-ledd-1">Ved uenighet mellom Integrerings- og mangfoldsdirektoratet og fylkeskommunen om ansettelser etter § 2, kan Kongen i statsråd gi forskrift om hvordan overføringen skal skje.</article></article><article class="legalArticle" data-lovdata-URL="LTI/lov/2019-12-13-80/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>. <span class="legalArticleTitle">Ikrafttredelse</span></h2><article class="legalP" id="paragraf-6-ledd-1">Loven trer i kraft straks.</article><article class="legalP" id="paragraf-6-ledd-2">Loven oppheves 31. desember 2021.</article></article></main></body></html>