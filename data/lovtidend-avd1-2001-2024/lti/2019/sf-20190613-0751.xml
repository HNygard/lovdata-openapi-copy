<!DOCTYPE html><html lang="no"><head><title>Forskrift om endring i forskrift om studier og eksamen ved Universitetet i Sørøst-Norge (USN)</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-06-13-751</dd><dt class="dokid">DokumentID</dt><dd class="dokid">LTI/forskrift/2019-06-13-751</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2019-06-13</dd><dt class="changesToDocuments">Endrer</dt><dd class="changesToDocuments"><ul><li>forskrift/2018-06-15-1090</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-3</li><li>lov/2005-04-01-15/§3-9</li><li>lov/2005-04-01-15/§3-10</li></ul></dd><dt class="dateOfPublication">Kunngjort</dt><dd class="dateOfPublication">2019-06-19 13:40</dd><dt class="journalNumber">Journalnummer</dt><dd class="journalNumber">2019-0483</dd><dt class="titleShort">Korttittel</dt><dd class="titleShort">Endr. i forskrift om studier og eksamen ved USN</dd><dt class="title">Tittel</dt><dd class="title">Forskrift om endring i forskrift om studier og eksamen ved Universitetet i Sørøst-Norge (USN)</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 13. juni 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-3, § 3-9 og § 3-10.</dd><dt class="refid">RefID</dt><dd class="refid">forskrift/2019-06-13-751</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om studier og eksamen ved Universitetet i Sørøst-Norge (USN)<ul class="tocSubUl"><li>I</li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-06-13-751" id="dokument"><h1>Forskrift om endring i forskrift om studier og eksamen ved Universitetet i Sørøst-Norge (USN)</h1><section class="section" data-name="kapI" id="kapittel-1" data-lovdata-URL="LTI/forskrift/2019-06-13-751/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 15. juni 2018 nr. 1090 om studier og eksamen ved Universitetet i Sørøst-Norge (USN) gjøres følgende endringer:</article> <article class="defaultP" margin-top="true">§ 1-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-1">(4) For doktorgradsutdanningene gjelder bestemmelsene i forskrift om graden philosophiae doctor (ph.d.) ved Universitetet i Sørøst-Norge. Forskriften vil likevel kunne få anvendelse på eksamener i opplæringsdelen i ph.d.-programmene, så langt dette ikke er regulert av eller i strid med forskrift om graden philosophiae doctor ved Universitetet i Sørøst-Norge.</article> <article class="defaultP" margin-top="true">§ 2-2 første ledd bokstav b skal lyde:<ul class="defaultList"><li data-li-identifier="b." data-name="b."><article class="listArticle" id="kapittel-1-nummer-1-punkt-1"><article class="legalP" id="kapittel-1-nummer-1-punkt-1-ledd-1">studieprogram av 180 studiepoengs omfang, med fordypning av minst 80 studiepoengs omfang som i henhold til vedtak i styret for Universitetet i Sørøst-Norge gir bachelorgrad</article></article></li></ul></article> <article class="defaultP" margin-top="true">§ 2-4 første ledd skal lyde:</article><article class="numberedLegalP" data-numerator="1" id="kapittel-1-nummer-2">(1) For grad som tildeles i samarbeid med andre utdanningsinstitusjoner, gjelder normalt de samme kravene til innhold og sammensetning av graden som til grader som tildeles av Universitetet i Sørøst-Norge alene.</article> <article class="defaultP" margin-top="true">§ 7-2 tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) Dersom en student ikke får et arbeidskrav godkjent, og dette er satt som krav før studenten kan avlegge eksamen, skal studenten som hovedregel gis anledning til ett nytt forsøk. Dersom arbeidskravet er å anse som forprøve etter universitets- og høyskoleloven § 5-3 femte ledd, har studenten klagerett dersom arbeidskravet ikke blir godkjent.</article> <article class="defaultP" margin-top="true">§ 7-12 første ledd skal lyde:</article><article class="numberedLegalP" data-numerator="1" id="kapittel-1-nummer-4">(1) For studenter som hadde gyldig fravær ved ordinær eksamen arrangeres som hovedregel ny eksamen i påfølgende semester.</article> <article class="defaultP" margin-top="true">§ 8-7 annet ledd skal lyde:</article><article class="numberedLegalP" data-numerator="2" id="kapittel-1-nummer-5">(2) Hvis det er begått feil som kan ha hatt betydning for studentens prestasjon eller bedømmelsen av denne, skal sensurvedtaket oppheves. Hvis feilen kan rettes opp ved ny sensur av innleverte arbeider, foretas ny sensurering. I motsatt fall holdes ny eksamen eller prøve med nye sensorer. Ny sensur skal foretas av minst to nye sensorer, hvorav minst én ekstern, jf. universitets- og høyskoleloven § 3-9 femte ledd.</article> <article class="defaultP" margin-top="true">§ 8-8 annet ledd bokstav a skal lyde<ul class="defaultList"><li data-li-identifier="a." data-name="a."><article class="listArticle" id="kapittel-1-nummer-5-punkt-1"><article class="legalP" id="kapittel-1-nummer-5-punkt-1-ledd-1">ulovlig bruk av tillatte hjelpemidler, eller bruk av andre hjelpemidler enn de som er tillatt i emneplanen. Det samme gjelder dersom studenten har slike hjelpemidler tilgjengelig ved gjennomføring av eksamen, selv om det ikke kan påvises at hjelpemiddelet har vært i bruk</article></article></li></ul></article> <article class="defaultP" margin-top="true">§ 8-8 annet ledd ny bokstav f skal lyde:<ul class="defaultList"><li data-li-identifier="f." data-name="f."><article class="listArticle" id="kapittel-1-nummer-5-punkt-2"><article class="legalP" id="kapittel-1-nummer-5-punkt-2-ledd-1">forsøk på å skaffe seg adgang til eksamen ved å fuske på arbeidskrav eller andre obligatoriske krav som er gitt som vilkår for å avlegge eksamen.</article></article></li></ul></article> <article class="defaultP" margin-top="true">§ 9-1 fjerde ledd skal lyde:</article><article class="numberedLegalP" data-numerator="4" id="kapittel-1-nummer-6">(4) Vitnemål for selvkomponert bachelorgrad eller yrkesrettet bachelorgrad utstedes etter søknad. Søker må selv dokumentere at kravene er oppfylt på søknadstidspunktet, jf. § 2-3.</article> <article class="defaultP" margin-top="true">§ 9-3 første, annet og tredje ledd skal lyde:</article><article class="numberedLegalP" data-numerator="1" id="kapittel-1-nummer-7">(1) For at universitetet skal kunne tildele en grad eller utstede vitnemål for fullført utdanning, må minst 60 av studiepoengene som skal inngå i beregningsgrunnlaget, være avlagt ved universitetet, jf. forskrift om godskriving og fritak av høyere utdanning § 3.</article><article class="numberedLegalP" data-numerator="2" id="kapittel-1-nummer-8">(2) For godskriving av utdanning som tidligere har inngått i beregningsgrunnlaget for en grad, eller som del av en grad eller yrkesutdanning, må studenten i tillegg ha avlagt minst 60 nye studiepoeng ved universitetet før det kan utstedes et nytt vitnemål eller tildeles en ny grad, jf. forskrift om godskriving og fritak av høyere utdanning § 4.</article><article class="numberedLegalP" data-numerator="3" id="kapittel-1-nummer-9">(3) Det kan være gjort unntak for fellesgrader, jf. forskrift om godskriving og fritak av høyere utdanning § 5.</article></section><section class="section" data-name="kapII" id="kapittel-2" data-lovdata-URL="LTI/forskrift/2019-06-13-751/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft straks.</article></section></main></body></html>