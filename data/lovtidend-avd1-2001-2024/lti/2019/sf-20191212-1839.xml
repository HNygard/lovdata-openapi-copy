<!DOCTYPE html><html lang="no"><head><title>Forskrift om endring i forskrift om opptak til Universitetet i Sørøst-Norge</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-12-12-1839</dd><dt class="dokid">DokumentID</dt><dd class="dokid">LTI/forskrift/2019-12-12-1839</dd><dt class="ministry">Departement</dt><dd class="ministry"><ul><li>Kunnskapsdepartementet</li></ul></dd><dt class="dateInForce">I kraft fra</dt><dd class="dateInForce">2020-01-01</dd><dt class="changesToDocuments">Endrer</dt><dd class="changesToDocuments"><ul><li>forskrift/2017-12-14-2225</li></ul></dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2005-04-01-15/§3-6</li><li>lov/2005-04-01-15/§3-7</li><li>forskrift/2005-12-01-1392</li><li>forskrift/2017-01-06-13</li></ul></dd><dt class="dateOfPublication">Kunngjort</dt><dd class="dateOfPublication">2019-12-18 16:40</dd><dt class="journalNumber">Journalnummer</dt><dd class="journalNumber">2019-1190</dd><dt class="titleShort">Korttittel</dt><dd class="titleShort">Endr. i forskrift om opptak til USN</dd><dt class="title">Tittel</dt><dd class="title">Forskrift om endring i forskrift om opptak til Universitetet i Sørøst-Norge</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av styret ved Universitetet i Sørøst-Norge 12. desember 2019 med hjemmel i lov 1. april 2005 nr. 15 om universiteter og høyskoler (universitets- og høyskoleloven) § 3-6 og § 3-7, forskrift 1. desember 2005 nr. 1392 om krav til mastergrad og forskrift 6. januar 2017 nr. 13 om opptak til høgre utdanning.</dd><dt class="refid">RefID</dt><dd class="refid">forskrift/2019-12-12-1839</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Forskrift om endring i forskrift om opptak til Universitetet i Sørøst-Norge<ul class="tocSubUl"><li>I<ul class="tocSubUl"><li>§ 23. Endring i opptakskrav</li></ul></li><li>II</li></ul></li></ul></dd></dl></header><main class="documentBody" data-lovdata-URL="LTI/forskrift/2019-12-12-1839" id="dokument"><h1>Forskrift om endring i forskrift om opptak til Universitetet i Sørøst-Norge</h1><section class="section" data-name="kapI" id="kapittel-1" data-lovdata-URL="LTI/forskrift/2019-12-12-1839/KAPITTEL_1"><h2 data-text-align="center">I</h2><article class="legalP" id="kapittel-1-ledd-1">I forskrift 14. desember 2017 nr. 2225 om opptak til Universitetet i Sørøst-Norge gjøres følgende endringer:</article> <article class="defaultP" margin-top="true">§ 2 skal lyde:</article><article class="legalP" id="kapittel-1-ledd-2">For opptak til norskspråklige studieprogram og emner må søkere med utdanning fra land utenfor Norden dokumentere at de oppfyller norskkravene som er angitt i forskrift om opptak til høgre utdanning § 2-2.</article> <article class="defaultP" margin-top="true">§ 3 skal lyde:</article><article class="numberedLegalP" data-numerator="1" id="kapittel-1-nummer-1">(1) For opptak til engelskspråklige studieprogram og emner må søkere dokumentere engelskkunnskaper på høyere nivå, tilsvarende engelsk fra norsk videregående skole (140 årstimer) med karakteren 4 eller bedre. Engelskkunnskaper kan dokumenteres med test i engelsk på tilsvarende nivå. Annen dokumentasjon kan godkjennes etter individuell vurdering.</article><article class="numberedLegalP" data-numerator="2" id="kapittel-1-nummer-2">(2) Søkere med utenlandsk utdanning må ved opptak til norskspråklige studieprogram og emner oppfylle kravet til engelsk i GSU-listen, jf. forskrift om opptak til høgre utdanning § 2-2 sjette ledd.</article> <article class="defaultP" margin-top="true">§ 8 nytt tredje ledd skal lyde:</article><article class="numberedLegalP" data-numerator="3" id="kapittel-1-nummer-3">(3) For industri- og næringsmastere rangeres søkere etter innstilling fra partnerbedrift.</article> <article class="defaultP" margin-top="true">§ 10 skal lyde:</article><article class="numberedLegalP" data-numerator="1" id="kapittel-1-nummer-4">(1) Det kan gis betinget opptak<ul class="defaultList"><li data-li-identifier="a)" data-name="a)"><article class="listArticle" id="kapittel-1-nummer-4-punkt-1"><article class="legalP" id="kapittel-1-nummer-4-punkt-1-ledd-1">til søkere som mangler inntil 20 studiepoeng hvis det er forhold utenfor søkerens kontroll som har medvirket til at eksamen som inngår i kravet for opptak ikke er avlagt eller har blitt sensurert. Det er en forutsetning at søker kan dokumentere forholdene.</article></article></li><li data-li-identifier="b)" data-name="b)"><article class="listArticle" id="kapittel-1-nummer-4-punkt-2"><article class="legalP" id="kapittel-1-nummer-4-punkt-2-ledd-1">til søkere som har fullført grunnutdanning, men mangler fagkrav som er oppgitt som tilleggskrav. Dette gjelder kun der det er færre søkere enn antall studieplasser.</article></article></li></ul></article><article class="numberedLegalP" data-numerator="2" id="kapittel-1-nummer-5">(2) Betinget opptak forutsetter at manglende eksamener avlegges og bestås ved første mulige anledning og senest innen 1 år. Resultatet av manglende eksamener kan ikke være dårligere enn at vektet karaktergjennomsnitt er C eller bedre.</article><article class="numberedLegalP" data-numerator="3" id="kapittel-1-nummer-6">(3) Det skal fremgå av studieplanen hvilke emner i grunnutdanningen som ikke kan mangle.</article><article class="numberedLegalP" data-numerator="4" id="kapittel-1-nummer-7">(4) Studenter som går opp til eksamen i et studium de har fått betinget opptak til, får ikke eksamen godkjent som bestått uten at opptakskravet er oppfylt.</article> <article class="defaultP" margin-top="true">§ 21 første ledd skal lyde:</article><article class="numberedLegalP" data-numerator="1" id="kapittel-1-nummer-8">(1) Innvilget studieplass kan søkes reservert i ett år, eller til neste ordinære opptak til studieprogrammet eller emnet. Det kan søkes om reservert studieplass i inntil to år grunnet militærtjeneste. Det tas forbehold om at studiet blir igangsatt.</article> <article class="defaultP" margin-top="true">§ 23 skal lyde:</article><article class="futureLegalArticle" data-name="§23" id="kapittel-1-foreslåttparagraf-1"><span class="futureLegalArticleHeader"><span class="legalArticleValue">§ 23</span>. <span class="legalArticleTitle">Endring i opptakskrav</span></span><article class="legalP" id="kapittel-1-foreslåttparagraf-1-ledd-1">Vesentlige endringer i opptakskravene for et studieprogram skal være klart for søkerne minst 6 måneder før de trer i kraft.</article></article></section><section class="section" data-name="kapII" id="kapittel-2" data-lovdata-URL="LTI/forskrift/2019-12-12-1839/KAPITTEL_2"><h2 data-text-align="center">II</h2><article class="legalP" id="kapittel-2-ledd-1">Endringene trer i kraft 1. januar 2020.</article></section></main></body></html>