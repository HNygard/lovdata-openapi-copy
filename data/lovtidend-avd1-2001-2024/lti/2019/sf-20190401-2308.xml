<!DOCTYPE html><html lang="no"><head><title>Regler om ordning for valgmenigheter</title><base href="https://lovdata.no/" /></head><body><header class="documentHeader" id="hode"><dl class="data-document-key-info"><dt class="legacyID">Datokode</dt><dd class="legacyID">FOR-2019-04-01-2308</dd><dt class="dokid">DokumentID</dt><dd class="dokid">LTI/forskrift/2019-04-01-2308</dd><dt class="ministry">Departement</dt><dd class="ministry"><ul><li>Barne- og familiedepartementet</li></ul></dd><dt class="subunit">Etat</dt><dd class="subunit"><ul><li>Kirkemøtet</li></ul></dd><dt class="dateInForce">I kraft fra</dt><dd class="dateInForce">Kirkerådet bestemmer</dd><dt class="appliesTo">Gjelder for</dt><dd class="appliesTo">Norge</dd><dt class="basedOn">Hjemmel</dt><dd class="basedOn"><ul><li>lov/2020-04-24-31/§12</li><li>forskrift/2019-03-30-2307/§3</li></ul></dd><dt class="dateOfPublication">Kunngjort</dt><dd class="dateOfPublication">2020-12-18 10:55</dd><dt class="journalNumber">Journalnummer</dt><dd class="journalNumber">2020-1831</dd><dt class="titleShort">Korttittel</dt><dd class="titleShort">Regler om ordning for valgmenigheter</dd><dt class="title">Tittel</dt><dd class="title">Regler om ordning for valgmenigheter</dd><dt class="miscInformation">Annet om dokumentet</dt><dd class="miscInformation"><strong>Hjemmel:</strong> Fastsatt av Kirkemøtet 1. april 2019 med hjemmel i lov 24. april 2020 nr. 31 om tros- og livssynssamfunn (trossamfunnsloven) § 12 annet ledd og kirkeordning 30. mars 2019 nr. 2307 for Den norske kirke § 3 femte ledd.</dd><dt class="refid">RefID</dt><dd class="refid">forskrift/2019-04-01-2308</dd><dt class="table-of-contents">Innhold</dt><dd class="table-of-contents"><ul class="tocTopUl"><li>Regler om ordning for valgmenigheter<ul class="tocSubUl"><li>§ 1.</li><li>§ 2.</li><li>§ 3.</li><li>§ 4.</li><li>§ 5.</li><li>§ 6.</li><li>§ 7.</li><li>§ 8.</li><li>§ 9.</li></ul></li></ul></dd></dl></header><main class="documentBody" data-lovdata-URL="LTI/forskrift/2019-04-01-2308" id="dokument"><h1>Regler om ordning for valgmenigheter</h1><article class="legalArticle" data-lovdata-URL="LTI/forskrift/2019-04-01-2308/§1" data-name="§1" id="paragraf-1"><h2 class="legalArticleHeader"><span class="legalArticleValue">§ 1</span>.</h2><article class="legalP" id="paragraf-1-ledd-1">Kirkerådet kan etter søknad godkjenne opprettelsen av en valgmenighet i Den norske kirke. I søknadsprosessen skal berørte instanser, lokalt og regionalt, gis anledning til å uttale seg.</article></article><article class="legalArticle" data-lovdata-URL="LTI/forskrift/2019-04-01-2308/§2" data-name="§2" id="paragraf-2"><h2 class="legalArticleHeader"><span class="legalArticleValue">§ 2</span>.</h2><article class="legalP" id="paragraf-2-ledd-1">For å bli godkjent som en valgmenighet, må menigheten oppfylle følgende vilkår:<ul class="defaultList"><li data-li-identifier="a." data-name="a."><article class="listArticle" id="paragraf-2-ledd-1-punkt-1"><article class="legalP" id="paragraf-2-ledd-1-punkt-1-ledd-1">Dåpen er den eneste forutsetningen for medlemskap i en valgmenighet.</article></article></li><li data-li-identifier="b." data-name="b."><article class="listArticle" id="paragraf-2-ledd-1-punkt-2"><article class="legalP" id="paragraf-2-ledd-1-punkt-2-ledd-1">Valgmenigheten deler Den norske kirke visjon, slik den er uttrykt av Kirkemøtet.</article></article></li><li data-li-identifier="c." data-name="c."><article class="listArticle" id="paragraf-2-ledd-1-punkt-3"><article class="legalP" id="paragraf-2-ledd-1-punkt-3-ledd-1">Valgmenigheten har en ordinert prest som er ansvarlig for å forvalte Ord og sakrament.</article></article></li><li data-li-identifier="d." data-name="d."><article class="listArticle" id="paragraf-2-ledd-1-punkt-4"><article class="legalP" id="paragraf-2-ledd-1-punkt-4-ledd-1">Valgmenigheten er villig til å ta ansvar for alle kirkelige handlinger for valgmenighetens medlemmer.</article></article></li><li data-li-identifier="e." data-name="e."><article class="listArticle" id="paragraf-2-ledd-1-punkt-5"><article class="legalP" id="paragraf-2-ledd-1-punkt-5-ledd-1">Det må foreligge et forsvarlig økonomisk fundament for valgmenigheten.</article></article></li></ul></article></article><article class="legalArticle" data-lovdata-URL="LTI/forskrift/2019-04-01-2308/§3" data-name="§3" id="paragraf-3"><h2 class="legalArticleHeader"><span class="legalArticleValue">§ 3</span>.</h2><article class="legalP" id="paragraf-3-ledd-1">I godkjenningsprosessen må det avklares hvordan valgmenigheten skal løse oppgaver som gjelder forvaltning og arbeidsgiveransvar, blant annet:<ul class="defaultList"><li data-li-identifier="-" data-name="-"><article class="listArticle" id="paragraf-3-ledd-1-punkt-1"><article class="legalP" id="paragraf-3-ledd-1-punkt-1-ledd-1">registrering av kirkelige handlinger samt inn- og utmeldinger</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-2"><article class="legalP" id="paragraf-3-ledd-1-punkt-2-ledd-1">tilsetting og ivaretakelse av andre arbeidsgiverfunksjoner</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-3"><article class="legalP" id="paragraf-3-ledd-1-punkt-3-ledd-1">rapportering av valgmenighetens årsstatistikk</article></article></li><li data-li-identifier="-" data-name="-"><article class="listArticle" id="paragraf-3-ledd-1-punkt-4"><article class="legalP" id="paragraf-3-ledd-1-punkt-4-ledd-1">hvilke avtaler som skal gjelde dersom valgmenigheten blir oppløst.</article></article></li></ul></article></article><article class="legalArticle" data-lovdata-URL="LTI/forskrift/2019-04-01-2308/§4" data-name="§4" id="paragraf-4"><h2 class="legalArticleHeader"><span class="legalArticleValue">§ 4</span>.</h2><article class="legalP" id="paragraf-4-ledd-1">Valgmenigheten er underlagt tilsyn av biskopen i bispedømmet der valgmenigheten ligger.</article></article><article class="legalArticle" data-lovdata-URL="LTI/forskrift/2019-04-01-2308/§5" data-name="§5" id="paragraf-5"><h2 class="legalArticleHeader"><span class="legalArticleValue">§ 5</span>.</h2><article class="legalP" id="paragraf-5-ledd-1">Valgmenigheten skal ha et menighetsråd som velges av medlemmene.</article></article><article class="legalArticle" data-lovdata-URL="LTI/forskrift/2019-04-01-2308/§6" data-name="§6" id="paragraf-6"><h2 class="legalArticleHeader"><span class="legalArticleValue">§ 6</span>.</h2><article class="legalP" id="paragraf-6-ledd-1">Kirkerådet kan knytte valgmenigheten organisatorisk til kirkelig fellesråd, regionale og nasjonale kirkelige organer.</article></article><article class="legalArticle" data-lovdata-URL="LTI/forskrift/2019-04-01-2308/§7" data-name="§7" id="paragraf-7"><h2 class="legalArticleHeader"><span class="legalArticleValue">§ 7</span>.</h2><article class="legalP" id="paragraf-7-ledd-1">Bestemmelsene i kirkeordningen om sokn og menighetsråd gjelder for valgmenigheter så langt de passer når det ikke er gjort unntak ved godkjenningen.</article></article><article class="legalArticle" data-lovdata-URL="LTI/forskrift/2019-04-01-2308/§8" data-name="§8" id="paragraf-8"><h2 class="legalArticleHeader"><span class="legalArticleValue">§ 8</span>.</h2><article class="legalP" id="paragraf-8-ledd-1">Kirkerådet kan gjøre mindre endringer i regelverket.</article></article><article class="legalArticle" data-lovdata-URL="LTI/forskrift/2019-04-01-2308/§9" data-name="§9" id="paragraf-9"><h2 class="legalArticleHeader"><span class="legalArticleValue">§ 9</span>.</h2><article class="legalP" id="paragraf-9-ledd-1">Reglene trer i kraft fra det tidspunkt Kirkerådet bestemmer.</article></article></main></body></html>